<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--85</head>
          <docDate when="2020-03-11 00:00:00">2020-03-11 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokolle t för den 19 februari justerades.
          </note>
          <note>
            § 2 Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i försvarsutskottet skulle
            utökas från 28 till 29.
          </note>
          <note>
            Kammaren medgav denna utökning.
          </note>
          <note>
            § 3 Val av extra suppleant
          </note>
          <note>
            Val av extra suppleant i försvarsutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i försvarsutskottet
          </note>
          <note>
            Annicka Engblom (M)
          </note>
          <note>
            § 4 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20:380
          </note>
          <note>
            Till riksdagen
          </note>
          <note>
            Interpellation 2019/20:380 Otrygga anställningar
          </note>
          <note>
            av Ciczie Weidby (V)
          </note>
          <note>
            Interpellationen kommer att besvaras tisdagen den 31 mars 2020.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 9 mars 2020
          </note>
          <note>
            Arbetsmarknads departementet
          </note>
          <note>
            Eva Nordmark (S)
          </note>
          <note>
            Enligt uppdrag
          </note>
          <note>
            Susanne Södersten
          </note>
          <note>
            Expeditionschef
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:88 till justitieutskottet
          </note>
          <note>
            2019/20:92 till socialutskottet
          </note>
          <note>
            2019/20:95 till justitieutskottet
          </note>
          <note>
            Skrivelser
          </note>
          <note>
            2019/20:75 och 103 till konstitutionsutskottet
          </note>
          <note>
            2019/20:91 till utrikesutskottet
          </note>
          <note>
            2019/20:93 till försvarsutskottet
          </note>
          <note>
            EU-dokument
          </note>
          <note>
            COM(2020) 65 till utbildningsutskottet
          </note>
          <note>
            Motion
          </note>
          <note>
            2019/20:3502 Handlingsplan för att motverka en ny migrationskris
            av Jimmie Åkesson m.fl. (SD)
          </note>
          <note>
            Yrkande 6 till justitieutskottet
          </note>
          <note>
            Yrkande 7 till utrikesutskottet
          </note>
          <note type="speaker">
            Anf. 1 TALMANNEN:
          </note>
          <note>
            Jimmie Åkesson med flera från Sverigedemokraterna har lämnat
            in en motion med åberopande av 9 kap. 15 § riksdagsordningen.
            Enligt denna bestämmelse får motioner väckas med anledning av
            en händelse av större vikt av minst tio ledamöter om händelsen
            inte kunde förutses eller beaktas under allmänna motionstiden
            eller någon annan motionstid i 9 kap. riksdagsordningen.
          </note>
          <note>
            Den händelse som åberopas är att Turkiet inte längre följer den
            överenskommelse som ingåtts med EU och som inneburit att Turkiet
            hindrat migranter från att ta sig fram till EU:s yttre gräns i
            Grekland. Min bedömning är att detta är att bedöma som en händelse
            av större vikt som föranleder motionsrätt enligt 9 kap. 15 § riksdagsordningen.
          </note>
          <note>
            Motionen innehåller två yrkanden som direkt tar sikte på den
            aktuella händelsen. Det är dels yrkande 6, som avser ett tillkännagivande
            om att regeringen ska verka för ett omedelbart stöd till Grekland
            för att upprätthålla EU:s yttre gräns, dels yrkande 7, som avser
            ett tillkännagivande om att bistånd bör omfördelas från Turkiet
            till Grekland. Jag föreslår att dessa yrkanden hänvisas till utskott
            enligt förslag på föredragningslistan.
          </note>
          <note>
            Övriga yrkanden i motionen tar sikte på mer generella åtgärder
            inom migrationspolitiken och utgår från antaganden om framtida
            möjliga sce ­ narier när det gäller ökad migration till Sverige
            och andra EU-länder. Yrkanden med väsentligen samma innebörd som
            yrkandena 2–5 har också väckts av ledamöter från Sverigedemokraterna
            under allmänna motionstiden. Dessa yrkanden avses att inom kort
            beredas i utskott och behandlas i kammaren i socialförsäkringsutskottets
            betänkande SfU20 Migration och asylpolitik och i justitieutskottets
            betänkande JuU25 Polisfrågor.
          </note>
          <note>
            Min bedömning är mot den här bakgrunden att det när det gäller
            yrkandena 1–5 samt 8 och 9 inte finns tillräcklig koppling till
            den avgränsade händelse som motionsrätten gäller för att yrkandena
            ska anses väckta med anledning av den händelsen.
          </note>
          <note>
            Sammanfattningsvis föreslår jag att kammaren hänvisar yrkandena
            6 och 7 till utskott enligt förslag på föredragningslistan och
            att kammaren lägger yrkandena 1–5 samt 8 och 9 till handlingarna.
          </note>
          <note>
            Bifalls detta? Svaret är ja.
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Miljö- och jordbruksutskottets betänkanden
          </note>
          <note>
            2019/20:MJU8 Landsbygdspolitik
          </note>
          <note>
            2019/20:MJU11 Fiskeripolitik
          </note>
          <note>
            § 7 Kommunala frågor
          </note>
          <note>
            Finansutskottets betänkande 2019/20:FiU26
          </note>
          <note>
            Kommunala frågor
          </note>
          <note>
            föredrogs.
          </note>
          <note type="speaker">
            Anf. 2 JAN ERICSON (M):
          </note>
          <note>
            Herr talman! Nu inleder vi dagens debatter.
          </note>
          <note>
            EU och Sverige upplever just nu ett antal allvarliga hot mot
            välfärd, samhällsekonomi och trygghet. Det går inte att debattera
            frågor som rör statens och kommunernas ekonomi utan att peka på
            de följder vi kan tvingas uppleva av coronavirus, oro för nya
            omfattande asylströmmar och en hotande lågkonjunktur. Sverige
            går in i denna situation med rekordsvaga förutsättningar: den
            snabbast stigande arbetslösheten i EU, den svagaste ekonomiska
            tillväxten i EU och en mycket hög arbetslöshet för att just ha
            gått igenom en stark högkonjunktur. Ovanpå detta har vi alltför
            många kommuner med mycket svag ekonomi.
          </note>
          <note>
            De svenska kommunerna och regionerna är alltid den sista försvarslinjen
            mot de stora samhällsproblemen, särskilt i de fall där staten
            sviker. Det är kommuner med redan stor bostadsbrist som tvingas
            försöka lösa boende till nyanlända med mycket kort framförhållning
            och tvingas hantera den misslyckade migrations- och integrationspolitiken
            och försörja nyanlända med försörjningsstöd när de inte kommer
            i arbete. Det är en oroande ut ­ veckling, och det vi ser vid
            turkisk-grekiska gränsen hamnar i värsta fall också i de svenska
            kommunernas knä.
          </note>
          <note>
            Det är också regionerna som utgör försvarslinjen i kampen mot
            coronaviruset när det gäller både provtagning och vård. Samtidigt
            är det kommunerna som får ta ansvaret för hanteringen av barnen
            i skolorna när ansvariga myndigheter inte kan ge tydliga besked
            och riktlinjer för hur man ska hantera viruset. Det är också kommunerna
            som tvingas försöka skapa trygghet med ordningsvakter och andra
            kommunala åtgärder när det statliga rättssamhället sviker. Listan
            kan göras längre.
          </note>
          <note>
            Kommunerna är alltid de som står för den grundläggande välfärden
            och garanterar tryggheten för sina invånare. Det är också de som
            med olika stöd försöker bevara en viss omfattning av samhällsservice
            när mindre orter avfolkas och urbaniseringen går i en rasande
            fart. Detta ansvar tvingas man ta alldeles oavsett om staten är
            med och betalar eller inte.
          </note>
          <note>
            För många kommuner är i dag situationen helt ohållbar. Situationen
            har förändrats dramatiskt sedan 2015 då dagens regering tog över
            ansvaret. SKL – SKR som det heter i dag – redovisade i en rapport
            2016 hur det under Alliansens regeringstid rådde balans mellan
            skatteintäkter och utgifter i kommunsektorn och att kommunsektorn
            då också redovisade stabila överskott, även under finanskrisåren.
            Men de senaste åren har obalanserna ökat. Nu ser vi rena larmrapporter
            från kommun efter kommun som i praktiken inte får ekonomin att
            gå ihop, trots de tillskott på totalt 7,5 miljarder som blev resultatet
            av Moderaternas initiativ i finansutskottet i början av januari,
            där vi också fick stöd av Vänsterpartiet, Kristdemokraterna och
            Sverigedemokraterna för en annan linje.
          </note>
          <note>
            Vi moderater har lyssnat på SKL och vi har lyssnat på landets
            kommunpolitiker, oavsett politisk färg. Grunden för den moderata
            politiken och den moderata budgeten är ”det viktigaste först”.
            Det har varit vårt huvudbudskap i alla ekonomisk-politiska debatter
            de senaste åren. Regeringens allra viktigaste uppgift måste alltid
            vara att sätta välfärden och tryggheten främst.
          </note>
          <note>
            Det var också så vi moderater prioriterade i vår budget i höstas.
            I vår budgetmotion tillförde vi betydligt mer pengar till kommunsektorn
            än vad regeringen och samarbetspartierna gjorde. Vi minskade i
            vår budget även detaljstyrningen av hur kommuner och regioner
            får använda pengarna genom att minska antalet riktade statsbidrag
            till mer generella sådana. Detta frigör ytterligare resurser.
            Vi gjorde detta för att vi ser hur kärnuppgifterna ute i välfärden
            pressas. De pressas av demografi, av en väldigt hög invandring,
            av en vikande konjunktur och av att Sverige nu, som sagt, har
            allra lägst tillväxt i EU per capita och den snabbast stigande
            arbetslösheten i hela EU.
          </note>
          <note>
            När regeringen Löfven tillträdde låg Sverige på 12:e plats i
            EU när det gäller arbetslösheten. Nu har vi halkat ned till 22:a
            plats av EU:s länder. Arbetslösheten i Sverige stiger just nu
            alltså snabbast i hela EU. Detta ger inte de skatteintäkter som
            kommuner och regioner skulle behöva.
          </note>
          <note>
            Låt oss samtidigt konstatera att det inte räcker att bara tillföra
            mer pengar. De lokala kommun- och regionpolitikerna har också
            ett stort ansvar att tydligt prioritera det som är viktigast.
            Tyvärr ser vi även i dagens ansträngda läge vissa kommuner som
            tar helt obegripliga beslut om utgifter som inte ens med stor
            fantasi kan kallas för satsningar på den grundläggande välfärden.
            Vi moderater vill ge kommunpolitikerna ökad makt över statsbidragen,
            men det förpliktar också att klara av att göra vettiga prioriteringar.
            De flesta kommuner klarar detta, och för de andra är det nu upp
            till bevis.
          </note>
          <note>
            Ytterligare en viktig fråga är kommunsektorns effektivitet. Det
            är en myt att kvaliteten i välfärden endast avgörs av hur mycket
            pengar man förbrukar. En analys i tidningen Dagens Samhälle för
            några år sedan visade att kvaliteten och nöjdheten inom äldreomsorg
            och hemtjänst helt saknade koppling till kostnadsnivån. Det var
            minst lika högt betyg till den verksamhet som bedrevs av de kommuner
            som hade lägst kostnad som i dem med högst kostnad. Här finns
            mycket som kommunerna kan lära av varandra.
          </note>
          <note>
            Avgörande för kommunsektorns ekonomi är att staten samtidigt
            sköter sina åtaganden och dessutom tillför kommunerna mer pengar
            för att de ska kunna hantera den ökande belastning på ekonomin
            som tidigare statliga beslut medfört, bland annat när det gäller
            migrationen. Det krävs också en politik på statlig nivå för en
            långsiktigt god tillväxt i hela landet med fler företag och fler
            jobb i privat sektor.
          </note>
          <note>
            Herr talman! Spridningen av coronaviruset är allvarlig ur flera
            aspek ­ ter, inte bara de medicinska. Just de medicinska delarna
            är inte för finansutskottet att diskutera. Det lämnar jag därför
            till andra utskott. Men även de samhällsekonomiska aspekterna
            är oroande. Regeringen har nyligen reviderat ned prognoserna för
            tillväxten, och vi ser redan konkreta effekter för inte minst
            mindre företag som snabbt har tappat order och intäkter. Detta
            kan leda till ekonomiska problem som konkurser, nedläggningar
            och stigande arbetslöshet samtidigt som skatteintäkterna sjunker
            och statens utgifter ökar.
          </note>
          <note>
            I detta läge är det ännu viktigare att kommuner och regioner
            står starka. Under finanskrisen tillförde alliansregeringen mycket
            stora belopp till kommunsektorn. Det gjorde att man slapp göra
            sig av med personal och tryggade välfärdsverksamheterna. Om läget
            blir allvarligare till följd av coronavirusets spridning aktualiseras
            denna fråga på nytt. Det var därför vi i Moderaterna i går presenterade
            vårt förslag till ett omfattande krispaket.
          </note>
          <note>
            Det finns dessutom anledning att ha beredskap i statens budget
            för att permanent prioritera kommunsektorn och välfärden. Prioritera
            betyder som bekant att man också måste prioritera bort annat.
            Om regeringen behöver tips på besparingar rekommenderar jag Moderaternas
            budgetmotion från i höstas.
          </note>
          <note>
            Vi prioriterade i vår budget det viktigaste först. Vi sa nej
            till friår och nej till ingångsavdrag. Det har nämligen prövats,
            och vi vet att det är en ineffektiv anställningssubvention. Vi
            skar ned på biståndet, som i dag ligger långt högre än FN:s rekommendationer.
            Och vi sparade på ineffektiv klimatpolitik, meningslösa byggsubventioner
            och mycket annat. Vi satsa ­ de i stället på det som är allra
            viktigast för skattebetalarna och för Sverige: välfärden och tryggheten.
            Vi gjorde det samtidigt som vi tog viktiga steg mot tillväxt,
            full sysselsättning, sänkta skatter och minskat bidragsberoende.
            Man kan göra både och samtidigt, om man prioriterar.
          </note>
          <note>
            Herr talman! Jag känner stark oro för kommunsektorns situation,
            särskilt som dagens problem har uppkommit under en stark högkonjunktur.
            Sverige går kraftigt försvagat in i en mycket osäker framtid.
            Vi går in i denna osäkerhet med extremt låga räntor, som inte
            möjliggör för några större stimulanser den vägen. Vi går in med
            den högsta arbetslöshet i hög ­ konjunktur som Sverige har upplevt
            i modern tid, och vi går in i den med ett mycket stort utanförskap.
            Samtidigt ser vi stora brister i viktiga samhällsfunktioner, som
            sjukvård och rättsväsen, och alltför många kommuner har det extremt
            tufft ekonomiskt.
          </note>
          <note>
            Om Sverige ska klara stora och viktiga samhällsproblem i dag
            och i framtiden finns det inget utrymme för ekonomiskt lättsinne.
            Det är dags att börja prioritera på allvar. Några av de saker
            som behöver prioriteras är just välfärden i kommunerna, rättsväsendet
            och inte minst sjukvården.
          </note>
          <note>
            Herr talman! Avslutningsvis vill jag säga att Moderaterna givetvis
            står bakom samtliga reservationer, men jag nöjer mig med att yrka
            bifall enbart till reservation 6.
          </note>
          <note type="speaker">
            Anf. 3 DENNIS DIOUKAREV (SD):
          </note>
          <note>
            Herr talman! Vi debatterar i dag kommunala frågor. Även jag vill
            börja med att lyfta blicken lite eftersom omvärlden påverkar kommunernas
            förutsättningar för att bedriva välfärdsverksamhet. Även regeringens
            och riksdagens hantering av dessa yttre omvärldsfaktorer påverkar
            kommunernas möjligheter att bedriva välfärdsverksamhet.
          </note>
          <note>
            Om vi lyfter blicken något från det kommunala perspektivet och
            sätter på oss makroglasögonen kan vi se att vi har haft en minst
            sagt volatil omvärldsutveckling, och det mesta talar för att vi
            kommer att fortsätta ha det i närtid. Vi har ett coronavirus som
            härjar runt och sätter press på kommuner och regioner att agera,
            upptäcka viruset och minska spridningseffekterna.
          </note>
          <note>
            Om svensk sjukvård hittills har varit ansträngd lär det bli en
            ännu större prövning när antalet smittade nu verkar accelerera.
            Det ställer nya krav på rutiner och vårdhygien inom äldreomsorgen.
            Vi vet att mortaliteten bland äldre är högre än bland andra ålderskategorier.
            Hur hanterar man det här? Har skolorna en dialog med kommunerna
            för hur man ska hantera ett större utbrott? Det är frågeställningar
            som sätter kommunerna på prov i den globaliserade värld vi i dag
            lever i. Men vi kan också ha synpunkter på hur sent det här hanterats
            på nationell nivå.
          </note>
          <note>
            Vi har också sett en kraftig korrektion på börsen. Det understryker
            allvaret i situationen vi nu står inför.
          </note>
          <note>
            Samtidigt kan vi bara se på när Turkiet använder ekonomiska migranter
            som utpressning mot Europa, trots att man har erhållit EU-skattemedel
            för att hålla gränsen. Man gör det inte bara genom att hålla gränsen
            öppen utan också genom att aktivt underlätta transport från Turkiet
            över Egeiska havet till den grekiska ön Lesbos. År 2015 befann
            jag mig på Lesbos för att informera nyanlända om den ansträngda
            situationen i Sveriges kommuner. Budskapet jag hade var: No money,
            no jobs, no homes! Det är ett budskap som alltjämt förblir aktuellt.
          </note>
          <note>
            Vilka konsekvenserna kommer att bli för Europa och Sverige denna
            gång vet vi inte än. Det beror helt och hållet på hur länge Erdo
            ğ an planerar att låta dörren mot Europa stå vidöppen. Men en
            sak är säker, och det är att vi, till skillnad mot 2015, måste
            försvara vår gräns. Annars kommer grundläggande kommunal välfärd
            att kollapsa, i den mån den inte redan har gjort det.
          </note>
          <note>
            Trots det ligger Sverige fortfarande i EU:s absoluta topp vad
            gäller mottagande av nyanlända. Jag skulle kunna fråga hur mycket
            mer Sveriges kommuner klarar av, hur mycket snabbare vårdpersonal
            ska behöva springa från en patient till en annan eller hur mycket
            mer vi ska sänka värmen på våra äldreboenden, hur många fler lärare
            vi ska sjukskriva och hur många fler brandstationer som ska stängas.
            Man tar sig för pannan och frågar sig hur mycket mer Sveriges
            kommuner klarar av. Men svaret är att gränsen redan är passerad.
          </note>
          <note>
            Sveriges Kommuner och Regioner ropar på hjälp från politiken;
            och Sverigedemokraterna har lyssnat. Vi har prioriterat dem i
            budgeten. Vi har skjutit till mer än regeringen i generella statsbidrag
            för att kvaliteten i välfärden ska upprätthållas och så att kvaliteten
            ska upprätthållas i skola, vård och omsorg.
          </note>
          <note>
            Av samma anledning ställde vi oss i höstas bakom en proposition
            om utjämningssystemet. Syftet var att hjälpa kommuner som har
            drabbats av regeringens invandringspolitik att hålla huvudet över
            ytan. Tillsammans med den övriga oppositionen gav vi kommunerna
            2,5 miljarder extra.
          </note>
          <note>
            Det är tre konkreta åtgärder för en stärkt kommunal välfärd och
            en tydlig och bestämd linje i sverigedemokratisk politik. Men
            med tanke på kommunernas ekonomiska situation är det inte tillräckligt.
            Därför kommer vi att fortsätta prioritera dem även i vårt framtida
            budgetarbete.
          </note>
          <note>
            Det som har gjort mig besviken är de svar jag har fått när jag
            har frågat om de svåra förutsättningar som staten ger kommunerna
            för att bedriva sina verksamheter. Jag frågade i höstas dåvarande
            civilministern: Varför prioriterar socialdemokratin avskaffad
            värnskatt framför kommunal välfärd?
          </note>
          <note>
            Jag har egentligen inget emot att man tar bort värnskatten. Men
            det ska inte göras när Sveriges kommuner blöder. Tajmningen kunde
            inte ha varit sämre, när vi har förestående hot om uppsägningar
            i välfärden, när vi har medarbetare och då framför allt kvinnor
            som bränner ut sig och när vi har människor som dör i vårdköer.
            Tajmningen kunde inte ha varit sämre för att avskaffa värnskatten.
            Varje krona gör skillnad.
          </note>
          <note>
            Jag fick inget svar utan i stället en motfråga om Sverigedemokraterna
            skulle komma att ställa sig bakom propositionen om utjämningsystemet,
            vilket vi gjorde. Men på min fråga om regeringens prioriteringar,
            om dessa 6,2 miljarder kronor som det kostade att avskaffa värnskatten,
            är man fortfarande svaret skyldig.
          </note>
          <note>
            Lika besviken blev jag på civilministerns efterträdare, som i
            januari månad inte kunde ge ett rakt svar på varför kommunerna
            ska ta notan för regeringens invandringspolitik. Än värre var
            att regeringen vägrade att över huvud taget tillstå att det finns
            ett samband mellan kommunernas ekonomiska situation och förd invandringspolitik.
            Svaret uteblev, igen.
          </note>
          <note>
            Det är minst sagt anmärkningsvärt att man inte kan tillstå detta
            grundläggande kausala samband, att man inte kan tillstå fakta.
            Samtidigt är jag fullständigt övertygad om att Socialdemokraterna
            egentligen inte gör någon annan analys. Man förstår alltså att
            invandringspolitiken är en kostnadsdrivare i den kommunala välfärden.
            Alla ser det. Problemet är bara att man vägrar erkänna det. Och
            om man inte kan erkänna ett problem till att börja med, hur ska
            man då kunna lösa det?
          </note>
          <note>
            I detta anförande instämde Patrik Jönsson (SD).
          </note>
          <note type="speaker">
            Anf. 4 LARS THOMSSON (C):
          </note>
          <note>
            Herr talman! I dag debatterar vi kommunala frågor. Jag kommer
            att utgå från tre saker som är självklarheter för Centerpartiet.
            Vår utgångspunkt är denna debatt, men jag förstår att alla inte
            är centerpartister och tänker som vi. Därför tror jag att det
            är bra att inte ta för givet att det är tydligt för alla.
          </note>
          <note>
            Vi har alltså tre självklarheter som vi utgår från i denna debatt,
            och den första är att vi ska säkra en god välfärd över hela Sverige.
            Detta är en självklarhet. För att det ska vara möjligt är det
            två huvudsaker som behöver finnas: ett fungerande skatteutjämningssystem
            och generella statsbidrag.
          </note>
          <note>
            Den andra självklarheten är att vi vet att kommunernas ekonomi
            till två tredjedelar är beroende av inkomstskatten. Vi behöver
            alltså även fortsättningsvis ha reformer för att underlätta för
            skapande av mer jobb och företagande i hela landet. Detta är grunden
            för den kommunala ekonomin. Så ser sambanden ut.
          </note>
          <note>
            Den tredje självklarheten för mig som centerpartist är att vi
            behöver ha en mångfald av utförare av välfärdstjänster. Detta
            är helt nödvändigt både för valfriheten och för innovationskraften,
            därför att utmaningen för kommunsektorn definitivt kommer att
            bli stor framöver.
          </note>
          <note>
            Herr talman! Det är lätt att blanda ihop perspektiven. I dag
            tycker jag tidsmässigt att vi har tre olika saker samtidigt. Här
            och nu pratar vi om corona, men för hur lång tid framöver vet
            vi inte. Vi pratar mycket om en konjunktureffekt inom ett till
            tre år. Vi pratar också om en strukturell förändring inom en fem-
            eller tioårscykel. Dessa tre saker måste man klara att hålla isär
            så att man inte blandar ihop de tre perspektiven.
          </note>
          <note>
            Den strukturella utmaningen är kanske den största. Det handlar
            mest om förändrad demografi. Det handlar även om urbanisering.
            Det handlar också, framför allt inom sjukvården, om en medicinsk-teknisk
            utveckling som är fantastisk men som kostar pengar. Till sist
            handlar det om befolkningens förväntningar, som stiger hela tiden,
            vilket skapar problem.
          </note>
          <note>
            Vi vet att SKR:s prognos för skatteutvecklingen 2020–2021 är
            fallan ­ de, realt sett. Det är den lägsta ökningstakten på tio
            år, vilket är en tuff utmaning men inte oväntad efter en lång
            period med hög tillväxt. Jag var själv med om en sådan situation
            som kommunalråd på Gotland 2009, efter finanskrisen. Då kom vi
            till en budgetberedning och saknade 150 miljoner. Många i den
            tidigare generationen har upplevt detta. Jag hoppas att dagens
            kommunalråd ska slippa det, men risken finns definitivt. När stora
            pengar saknas handlar det om att våga prioritera och verkligen
            tänka nytt. Risken att det upprepas är givetvis uppenbar. På toppen
            kommer just nu dessutom den allmänna korttidsoro som corona och
            oljeprisfallet skapar.
          </note>
          <note>
            Samtidigt tycker jag att vi måste vara lite optimistiska. Vi
            har ett fantastiskt rikt och fungerande land. Vi har klarat det
            förut, och vi kommer att fixa det igen.
          </note>
          <note>
            Vi behöver ett system med en garanterad servicenivå i hela landet.
            För att klara välfärden överallt behöver vi hitta ingångar i det
            kommunala skatteutjämningssystemet.
          </note>
          <note>
            Den första ingång som vi har är att vi behöver ett system med
            garanterad servicenivå i hela landet, det vill säga att vi måste
            öka utjämningen när det gäller vissa saker.
          </note>
          <note>
            Den andra ingången för att ett kostnadsutjämningssystem ska fungera
            är att vi måste skapa incitament för företagande, jobb och tillväxt
            i den kommande översynen av kostnadsutjämningssystemet. I dag
            är det lite för svaga incitament där.
          </note>
          <note>
            Den tredje ingången för en kostnadsutjämning är att vi måste
            öka det lokala självbestämmandet, framför allt via generella statsbidrag.
            Centerpartiet är det parti som har kämpat längst för generella
            statsbidrag, men nu tycker jag att det är en allmän insikt som
            har börjat sjunka in, vilket är bra. Det är grundfakta att mediankommunen
            fortfarande har 13 000 invånare, och det känns som att den insikten
            inte alltid har nått till Stockholm, framför allt inte till Regeringskansliet.
          </note>
          <note>
            Herr talman! Vi fortsätter att ha fokus på företagande och jobb
            och på att skapa bättre villkor, för det är trots allt jobben
            och tillväxten i företagen som skapar den kommunala ekonomin,
            som hela kommunsektorn vilar på. Som politiker skapar vi givetvis
            inte jobb, utan vi skapar förutsättningar.
          </note>
          <note>
            Vi vet att vi behöver ha en ständig reformtakt. Verkligheten
            står inte still någonstans. Det som driver behovet av reformer
            är teknikutveckling ­ en, som går framåt i en rasande hastighet,
            men det är också förändrad de ­ mografi, urbanisering och till
            sist klimatförändringar, som vi kanske inte har sett den fulla
            effekten av ännu. De kommer att innebära en stor föränd ­ ring
            av samhället, och därmed behöver vi ständiga reformer.
          </note>
          <note>
            Jag är därför väldigt missnöjd med att ingångsavdraget föll.
            Det var en reform som Sverige verkligen hade behövt för att sänka
            skatten för företagen med totalt 7 miljarder och rikta stöd till
            nyanlända, ungdomar och långtidsarbetslösa. Det var en viktig
            reform som skulle lösa många av de utmaningar som Sverige står
            inför.
          </note>
          <note>
            Herr talman! Centerpartiet har också ingången att vi behöver
            valfrihet, inte minst för att skapa innovationskraft inom den
            kommunala sektorn. Vi vet att den privata sektorn oftast är lite
            bättre på det. Jag ska ta ett exempel från Gotland. Vi har ett
            demensboende på södra Gotland som heter Hattstugan. Det är en
            liten, privat verksamhet som har blivit en föregångare i hela
            Sverige och som har varit runt och pratat om hur man skapar bästa
            möjliga vård på demensboenden. De är duktigast i landet på att
            skapa engagemang hos arbetsgivare och har blivit ett riktigt föregångsexempel.
            De är privat drivna.
          </note>
          <note>
            Med detta vill jag säga att de privata ofta har lättare att hitta
            nya lösningar som blir utvecklande även för den kommunala sektorn.
            Den skendebatt som vi har haft om utförare är faktiskt helt oväsentlig.
            Finansieringen är en helt annan fråga. Vi behöver mångfald i utförandet
            för att klara den innovationstakt som vi har framför oss. Det
            blir en viktig del för att klara ekonomin framöver.
          </note>
          <note>
            Herr talman! Till sist kan jag säga att de tre utgångspunkter
            som Centerpartiet har – alltså att en säker och god välfärd är
            grundläggande för hela landet, att vi behöver fler reformer för
            att skapa jobb och företagande i landet och att vi behöver mer
            valfrihet och mångfald i utförandet – är våra ingångar i den kommunala
            debatten i dag.
          </note>
          <note>
            Vi i Centerpartiet står givetvis bakom alla våra reservationer,
            men för tids vinnande yrkar vi bifall endast till reservation
            5.
          </note>
          <note type="speaker">
            Anf. 5 JAN ERICSON (M) replik:
          </note>
          <note>
            Herr talman! Jag kan instämma i mycket av det som Lars Thomsson
            sa i sitt anförande. Mycket av det var den politik som vi var
            överens om en gång under alliansåren. Men jag har tre konkreta
            frågor.
          </note>
          <note>
            Lars Thomsson sa i sitt anförande att Centerpartiet är det parti
            som kämpar mest för generella statsbidrag. Jag kan bara konstatera
            att de generella statsbidragens andel av statsbidragen har minskat
            de senaste åren medan de specialdestinerade har ökat. Min första
            fråga till Lars Thomsson är hur han och Centerpartiet, som är
            en del av regeringsunderlaget när det gäller budgetpolitiken,
            vill förändra och på vilka sätt de tänker komma framåt i denna
            fråga.
          </note>
          <note>
            Sedan är jag glad över att Lars Thomsson talar om vikten av att
            prioritera när skatteintäkterna minskar. Vi moderater delar bilden
            att vi måste bli bättre på att prioritera. Vi har i vår budget
            gett ganska många exempel på vad vi vill prioritera bort. Det
            är faktiskt så att om man vill prioritera kan man inte bara prioritera
            nya utgifter, utan man måste också prioritera bort andra om man
            ska få ekonomin att gå ihop.
          </note>
          <note>
            Då undrar jag vilka konkreta utgifter i statens budget som Centerpartiet
            anser att man skulle kunna prioritera bort.
          </note>
          <note>
            Jag vill göra en liten korrigering om ingångsavdraget. Vi testade
            faktiskt liknande lösningar under alliansåren med ungefär samma
            upplägg riktat till vissa grupper. Jag skriver under på att detta
            var värt att pröva. Vi hade liknande problem under finanskrisen,
            och det var värt att pröva nya vägar framåt. Men vi kunde också
            konstatera att dessa lösningar inte fungerade och inte gav den
            effekt som vi hade hoppats. Jag ångrar inte att vi prövade detta.
            Men om det har misslyckats en gång är det väl mycket dumt att
            göra samma sak en gång till.
          </note>
          <note type="speaker">
            Anf. 6 LARS THOMSSON (C) replik:
          </note>
          <note>
            Herr talman! Jag tackar för din fråga, Jan Ericson. Jag tycker
            om att svara på frågor, och därför ska jag för ovanlighetens göra
            det från denna talarstol.
          </note>
          <note>
            När det gäller generella statsbidrag är nog Centerpartiet det
            parti som verkligen har lett diskussionen om att gå tillbaka till
            generella statsbidrag. Där har faktiskt alliansregeringen varit
            en syndare, men den rödgröna regeringen har faktiskt syndat ännu
            mer. Vi nådde en god bit fram i budgeten för innevarande år. Vi
            fick en del semigenerella statsbidrag. Detta kan man räkna på
            olika sätt. Men vi är inte i mål. Vårt mål är att vi ska komma
            bort från de riktade statsbidragen. De fungerar inte. Framför
            allt är de inte effektiva och fungerar inte för småkommunerna.
          </note>
          <note>
            Vi står bakom våra prioriteringar för att få ihop en helhetsbudget
            precis enligt den budget som Centerpartiet lade fram tillsammans
            med de övriga partierna som står bakom januariavtalet. Där har
            vi också tagit bort en hel del förslag. Det tror jag att du känner
            till väl, Jan Ericson.
          </note>
          <note>
            Jan Ericson, du säger att vi har testat ingångsavdragen och att
            de inte fungerar. Det är en sanning med modifikation. Det förslag
            om ingångsavdrag som vi har lagt fram i januariavtalet och som
            nu har fallit är ett annat upplägg. Det handlar om mycket mer
            pengar, och det är mer riktat. I utredningar från experter sägs
            att det förra exemplet inte var så dåligt – det doldes av en konjunkturell
            effekt. Det hade faktiskt en rätt så bra effekt på just dessa
            grupper. Alla vet att vi har mest problem på arbetsmarknaden med
            att få in nyanlända, unga och långtidsarbetslösa. Det var exakt
            detta som ingångsavdraget var inriktat på. Därför beklagar jag
            verkligen att Moderaterna hamnade på fel slutsats.
          </note>
          <note type="speaker">
            Anf. 7 TALMANNEN:
          </note>
          <note>
            Jag noterade några du i anförandet och påminner stillsamt om
            att vi brukar tala till varandra via talmannen i kammaren.
          </note>
          <note type="speaker">
            Anf. 8 JAN ERICSON (M) replik:
          </note>
          <note>
            Herr talman! Jag instämmer i det som Lars Thomsson säger om att
            alla regeringar har syndat när det gäller generella statsbidrag.
            Det är absolut så. Det är nog inbyggt att när vi är i denna kammare
            tycker vi att det är jätteroligt att vi kan styra kommunerna och
            vad de ska använda pengarna till. Men när vi sitter på den andra
            stolen som kommunalråd tycker vi att politikerna i Stockholm alltid
            ska lägga sig i allt som vi gör. Detta gäller nog oavsett partitillhörighet.
            Men jag tycker faktiskt att vi från riksdagens sida har en skyldighet
            att visa större respekt för kommunerna och faktiskt ge dem en
            chans att hantera detta. Som Lars Thomsson sa är det svårt för
            små kommuner att leva upp till alla de speciella regler som krävs
            för många riktade statsbidrag. Jag hoppas därför att vi kan jobba
            tillsammans för detta även i fortsättningen.
          </note>
          <note>
            Lars Thomsson svarade inte riktigt på min fråga om prioriteringar.
            Han sa bara att jag borde veta vad man har tagit bort i budgeten.
            Men min fråga var faktiskt vad Lars Thomsson och Centerpartiet
            tycker att man borde skära bort i dagens budget för att kunna
            frigöra resurser till det som Lars Thomsson i sitt anförande sa
            att vi borde lägga pengarna på i stället, alltså välfärden, kommunerna
            och sjukvården. Då måste något annat bort i dagens budget. Och
            jag är lite nyfiken på att få veta vad Lars Thomsson konkret vill
            skära bort i dagens budget.
          </note>
          <note>
            Vi moderater har ett antal förslag, och jag nämnde ett antal
            av dem i mitt anförande, som frigör väldigt stora pengar som vi
            i stället kan satsa på välfärden. Då undrar jag om Centerpartiet
            har någon liknande lösning på detta.
          </note>
          <note>
            När det gäller ingångsavdraget kan man ändå konstatera att det
            handlar om oerhört stora pengar och att det har en mycket osäker
            effekt. Jag vill påminna Lars Thomsson om att vi redan har nystartsjobben.
            Det var någonting som vi tillsammans startade under alliansåren
            och som faktiskt gav en del bra effekter och som dagens regering
            också har behållit. Det finns alltså en ganska bred samsyn om
            att nystartsjobben är ganska bra. Då undrar jag lite grann över
            ingångsavdraget. Att lägga det ovanpå känns ganska onödigt med
            tanke på de höga kostnaderna.
          </note>
          <note type="speaker">
            Anf. 9 LARS THOMSSON (C) replik:
          </note>
          <note>
            Herr talman! Jag ska försöka låta bli att säga du.
          </note>
          <note>
            Det som kommunsektorn just nu behöver tycker jag är tydligt,
            nämligen långsiktiga pengar. Tillfälliga och kortsiktiga satsningar
            – regeringspartierna sköt till 5 miljarder kronor, och den oheliga
            alliansen sköt till 2 miljarder kronor – hjälper inte kommunsektorn.
            Det behövs långsiktiga pengar så att man långsiktigt kan planera
            och anställa människor. Det är en dödssynd för ett kommunalråd
            att anställa människor långsiktigt med kortsiktiga pengar.
          </note>
          <note>
            Vi får återkomma till vad som eventuellt ska tas bort. Det beror
            helt på den konjunkturella cykeln. Vi återkommer till detta i
            vårändringsbudgeten. Detta måste ses i en helhet. Att här och
            nu säga vad vi ska ta bort och vad vi ska ha kvar tycker jag inte
            är seriöst.
          </note>
          <note>
            Än en gång när det gäller ingångsavdragen: De var riktade till
            dem som behövde dem mest. Det var även en skattesänkning till
            företagen på 7 miljarder kronor. Det är inte så ofta som jag hör
            ledande moderata företrädare som argumenterar mot skattesänkningar
            till företagen på 7 miljarder kronor. Det gör mig lite förvånad.
          </note>
          <note>
            (Applåder)
          </note>
          <note type="speaker">
            Anf. 10 ULLA ANDERSSON (V):
          </note>
          <note>
            Herr talman! En onsdag förmiddag som denna sitter man och funderar
            på om en talman har en inbyggd biologisk klocka som gör att han
            eller hon aldrig någonsin kommer en minut för sent, eftersom vi
            alltid står här och talmannen kliver in exakt kl. 9. Jag vet inte
            om det är så. Men det skulle vara intressant att veta.
          </note>
          <note>
            En annan sak som man kan fundera på, efter att ha lyssnat på
            Jan Ericson, är hans uppmaning till regeringspartierna att titta
            på besparingar i Moderaternas budgetmotion. Då undrar jag: Är
            det de 10 miljarder kronor som Moderaterna föreslår ska sparas
            på sjuka människor som han tycker att regeringen ska ta efter?
            Jag skulle vilja säga att det i så fall var ett mycket dåligt
            förslag och precis motsatt mot det som skulle behövas i nuläget
            då vi faktiskt skulle behöva avskaffa karensavdraget för att människor
            ska ha förutsättningar att stanna hemma utan att förlora maten
            på bordet. Den ekonomiska verkligheten ser nämligen väldigt olika
            ut.
          </note>
          <note>
            Vi kan också konstatera att kommunernas ekonomi har tagits upp
            i denna debatt. Det är en självklarhet när det gäller ett betänkande
            som detta. Vi vet att kommunerna, och även regionerna, har det
            mycket tufft ekonomiskt. Men från januaripartierna planerar man
            att tillskjuta ungefär 20 miljarder kronor. Det är hälften av
            det som man räknar med behövs under denna mandatperiod för att
            behålla dagens kvalitet i välfärden. Då vet vi sedan tidigare
            att dagens kvalitet i välfärden kanske inte riktigt är den som
            vi vill ha. Jag tror att de flesta av oss vill ha lite mindre
            förskolegrupper, vill ha lite fler lärare och andra kategorier
            i skolan och tycker att man i äldreomsorgen ska kunna stressa
            mindre.
          </note>
          <note>
            Just underfinansieringen av välfärden, som till stor del beror
            på att vi i Sverige har prioriterat att sänka skatter under flera
            decennier, väljer Sverigedemokraterna såklart att bortse från.
            240 miljarder kronor på ett par decennier får ändå konsekvenser
            – det är otroligt mycket pengar – eller 120 miljarder kronor sedan
            borgarna tog över 2006. 120 miljarder kronor motsvarar ungefär
            löner för 240 000 undersköterskor. Det är klart att det får effekter
            i kommunernas ekonomi.
          </note>
          <note>
            Men i stället för att erkänna detta åker Sverigedemokraternas
            representanter till Grekland och jagar utsatta människor, människor
            som har fått fly från sina hem, fått lämna sina nära och kära,
            har förlorat nära och kära, har varit utsatta för tortyr och våldtäkter,
            får ha sina barn i flyttkartonger, får bo i tält i regn och rusk
            och inte får sjukvård eller den mat som de faktiskt behöver. Dessa
            människor tycker Sverigedemokraterna att man ska jaga.
          </note>
          <note>
            Herr talman! Förutom att Sverigedemokraterna hellre jagar flyktingar
            än erkänner att skattesänkningar som de själva har stått bakom
            bidrar till den ekonomiska krisen är de ett parti som tycker att
            det är helt okej att det plockas ut hur stora vinster som helst
            ur välfärden – bara de går till privata bolagsägare.
          </note>
          <note>
            Det är faktiskt så att arbetsvillkoren i välfärden är alldeles
            för dåliga i stort. Visst finns det mycket som är bra, och den
            stolthet som de som kämpar och jobbar i verksamheterna känner
            över sitt oerhört viktiga arbete – liksom det ansvar de tar –
            kan inte nog betonas. Arbetsvillkoren skulle dock behöva bli mycket
            bättre.
          </note>
          <note>
            I den privatiserade välfärden är arbetsvillkoren till och med
            sämre än de är i den offentliga välfärden. Det är fler deltider,
            fler visstider, lägre löner och lägre utbildningsnivå, och stressen
            är betydligt mer påtaglig. Det blir ju så om man är för få. Om
            det är för få som har tillsvidareanställningar och heltidsanställningar
            ökar stressen. De som faktiskt har tillsvidare ­ anställningarna
            får dessutom ta ett oerhört mycket större ansvar om de som de
            jobbar med är visstidsanställda, för en visstidsanställd har självklart
            mycket svårare att sätta sig in i arbetet och ta det ansvar som
            en tillsvidare ­ anställd som känner verksamheten, brukarna eller
            eleverna kan ta. Så ser det faktiskt ut.
          </note>
          <note>
            Medan personalen kämpar och gör allt de kan såväl i den offentliga
            som i den privata verksamheten kan vi dock lugnt luta oss tillbaka
            och konstatera att ägarna till dessa bolag lever gott. Det är
            nämligen bättre avkastning i den privatiserade välfärden än vad
            det är inom annan privat tjänsteverksamhet. Den skattefinansierade
            privata välfärden har alltså bätt ­ re avkastning, oavsett vilket
            mått vi använder, än privat tjänsteverksamhet som är privatfinansierad.
            Det säger något.
          </note>
          <note>
            Förutom att det blir väldigt dyrt att slösa bort skattepengar
            på det här sättet och förutom att arbetsvillkoren blir sämre får
            det andra konsekvenser i samhället. Skolan blir segregerad. Glädjebetygen
            är rätt omfattande. Byråkratin och detaljstyrningen kräver resurser,
            och såväl fusk som skatte ­ smitning ingår i konceptet – ja, vi
            har till och med varit med om verksamheter som verkar främja terrorism.
            Studieresultaten försämras, och skolans kompensatoriska uppdrag
            undergrävs. Barn till föräldrar med kort utbildning missgynnas,
            vilket ju är något helt annat än vad samhället behöver. Skolor
            går i konkurs, och kommuner tvingas ta över. Skolor stängs på
            grund av misskötsel, och eleverna får betala priset. Deras skolår
            går nämligen förlorat. Hur ska de kunna ta igen det?
          </note>
          <note>
            Jag var inte med då, men jag har läst protokoll och annat från
            tiden då skolan privatiserades. Jag läste en mening som jag tyckte
            var väldigt påtaglig och som sa det mesta om det som skedde då.
            SAF:s dåvarande vd uttryckte nämligen sin förtjusning när regeringen
            Bildt hade lagt fram propositionen om privatiseringen av skolan
            genom att säga: Här ligger 300 miljarder och väntar på oss.
          </note>
          <note>
            Det var väl inte undra på att de såg fram emot den där propositionen.
            Vi kan också lugnt konstatera att båda de som en gång i tiden
            skrev den där propositionen, Carl Bildts tjänstemän – om de var
            statssekreterare eller sakkunniga vet jag inte – sedan blev skolbolagsägare.
            Den ena blev känd för att efter konkursen av John Bauer fira med
            en dyr flaska vin på balkongen. Han plockade sedan ut några lönsamma
            skolor och fortsatte att vara skolägare. Även den andre är fortsatt
            skolägare, och jag kan säga att de har plockat ut många, många
            miljoner av våra skattekronor.
          </note>
          <note>
            Så ser det alltså ut. Den proposition som föranledde hela privatiseringen
            av skolan, vilket sedan har rullat vidare, föregicks inte ens
            av en utredning. Den var på 15 sidor och alltså skriven av dem
            som sedan tjänade storkovan på omvandlingen av svensk välfärd.
            Efter att ha debatterat den här frågan i många år kan jag också
            konstatera att det för moderater, centerpartister och kristdemokrater,
            liksom för liberaler, är helt rimligt att ha obegränsade vinstuttag
            i välfärden – obegränsade uttag av vinster på skattemedel som
            var avsedda för elever, sjuka, barn och gamla.
          </note>
          <note>
            Var Socialdemokraterna står är lite svårbegripligt, måste jag
            säga. När de är med oss kan de tänka sig, eller åtminstone bli
            tvingade till, att reglera. Är de med Centern och Liberalerna
            slipper de dock det – med lite glädje, verkar det faktiskt som.
          </note>
          <note>
            Herr talman! Jag yrkar bifall till reservation 4.
          </note>
          <note type="speaker">
            Anf. 11 DENNIS DIOUKAREV (SD) replik:
          </note>
          <note>
            Herr talman! Man kan naturligtvis göra sig lustig över att min
            partiledare, till skillnad från Ulla Anderssons, beger sig ut
            i verkligheten för att bilda sig en egen uppfattning och kunna
            utforma vår politik utifrån den verklighet han ser när det gäller
            vad som är bäst för människorna på plats där nere och vad som
            är bäst för Sverige. Jag tycker att det är ett rimligt sätt att
            bygga sin politik på. Vänsterpartiet håller sig i stället på säkert
            avstånd innanför dessa väggar. Jag tycker att det visar på ett
            elitistiskt förhållningssätt till det politiska hantverket.
          </note>
          <note>
            Vad gäller sakfrågan är det en våg av människor som nu kommer
            från Afghanistan, Afrika och Iran. Sättet man forcerar gränserna
            på visar på att man inte respekterar nationers suveränitet, och
            man respekterar inte mottagarlandets lagar. Det bränns bilar,
            och det bränns däck. Det kastas gatstenar, och kyrkor vandaliseras.
            Då handlar det inte om flykt längre. Därför är det en befogad
            fråga vad Ulla Andersson vill kalla fenomenet att tusentals unga,
            arga män forcerar ett lands gräns med våld. Den frågan vill jag
            ha svar på.
          </note>
          <note type="speaker">
            Anf. 12 TALMANNEN:
          </note>
          <note>
            Jag påminner om att debatten rör kommunala frågor och inte andra
            frågor.
          </note>
          <note type="speaker">
            Anf. 13 ULLA ANDERSSON (V) replik:
          </note>
          <note>
            Herr talman! Det var just utifrån de kommunala frågorna jag lyfte
            det hela, för vi vet alla att välfärden är underfinansierad. I
            stället för att disku ­ tera det och de skattesänkningar som har
            bidragit till detta, eller är hela orsaken till det, väljer Sverigedemokraterna
            alltså att åka ned till Grekland och jaga utsatta människor –
            och det trots att det går emot de internatio ­ nella konventioner
            som finns om rätten att söka asyl.
          </note>
          <note>
            Dennis Dioukarev påstår att Vänsterpartiet lever långt ifrån
            verklighe ­ ten. Jag skulle vilja säga att det var våra medlemmar,
            om några, som tillsammans med väldigt många andra ställde upp
            under krisen för människorna 2015. Vi till och med öppnade våra
            partilokaler och lät människor sova över där. Vi har haft människor
            sovande hemma hos oss själva för att på alla sätt försöka bidra
            och lösa en väldigt svår situation för många människor. Vi har
            varit nere i flyktinglägren och hälsat på och försökt bistå. Vi
            jagar inte människor, utan vi ser människors utsatthet. Vi förstår
            också vad utsatthet kan göra med människor, vilket jag tycker
            att även en sverigedemokrat borde kunna göra.
          </note>
          <note>
            Jag beklagar därför att Sverigedemokraterna, i stället för att
            erkänna att de stått bakom alla dessa skattesänkningar och att
            de i sin egen budget ­ motion har ytterligare skattesänkningar
            som framför allt gynnar de mest välbeställda, har olika former
            av bidrag till överklassen samtidigt som de står och beklagar
            sig över att välfärden är underfinansierad. Men det går ju att
            gömma sig bakom ridåer och försöka bortse från den verklighet
            man befinner sig i. Man kanske mår bra av att jaga mer utsatta
            människor, så att man själv framstår som lite bättre – inte vet
            jag.
          </note>
          <note type="speaker">
            Anf. 14 DENNIS DIOUKAREV (SD) replik:
          </note>
          <note>
            Herr talman! Jag tycker att det är lite hyckleri att angripa
            Sverigedemokraterna för skattesänkningar samtidigt som Vänsterpartiet
            stöder en regering som har valt att avskaffa värnskatten. Ni kan
            när som helst välja att fälla regeringen, Ulla Andersson, och
            vi kan till och med hjälpa er att göra det. Jag sträcker därför
            ut en hand: Låt oss fälla denna regering tillsammans, om Vänsterpartiet
            nu är seriösa med sin kritik mot skattesänkningarna!
          </note>
          <note>
            Våra skattesänkningar är riktade mot låg- och medelinkomsttagare
            – mot vanligt folk och småföretagare. Jag förstår inte hur det
            kan vara fel sätt att bedriva politik på. Men Vänsterpartiet vill
            naturligtvis beskatta allt som rör sig, så jag är inte förvånad
            över denna retorik.
          </note>
          <note>
            Vi har ökat de generella statsbidragen till kommunerna mer än
            reger ­ ingen. Vi har tillsammans med Vänsterpartiet tillfört
            2,5 miljarder extra till kommunerna. Det är en bra politik för
            stärkt kommunal välfärd.
          </note>
          <note type="speaker">
            Anf. 15 ULLA ANDERSSON (V) replik:
          </note>
          <note>
            Herr talman! Vänsterpartiet föreslår att sjuka ska betala lika
            mycket i skatt som dem som har turen att vara friska och att ha
            ett jobb. Det är sådant som Sverigedemokraterna absolut inte tycker
            att man ska göra, utan sjuka människor ska betala mest i skatt.
            Den som läser Sverigedemokraternas budgetmotion kan se mycket
            tydligt att de som får störst skattesänkningar är de i de högsta
            inkomstdecilerna, det vill säga de som redan har de tjockaste
            plånböckerna.
          </note>
          <note>
            Förutom detta kan den som läser Sverigedemokraternas budgetmotion
            också se hur man drar tillbaka pengar till skolor i socioekonomiskt
            utsatta områden, det vill säga de skolor som mest skulle behöva
            resurserna. Det är där arbetarklassens barn går, och det är där
            föräldrarna har kort utbildningsbakgrund. Det är där det behövs
            mest stöd, och det är där skolans kompensatoriska uppdrag är som
            viktigast. Där drar Sverigedemokraterna tillbaka pengarna.
          </note>
          <note>
            Hur känns det? kan man undra. Det känns tydligen gott i ett sverigedemokratiskt
            hjärta.
          </note>
          <note>
            Förutom detta drar Sverigedemokraterna in på så gott som allt
            stöd för att underlätta för människor att komma ut på arbetsmarknaden
            eller att komma in på en utbildning. Där skär man ned hej vilt.
          </note>
          <note>
            Egentligen är det ju så, herr talman, att Sverigedemokraterna
            inte vill att vi ska lyckas med integrationen. Det är deras födkrok,
            och det är så de kan sprida sina rasistiska åsikter. Jag beklagar
            det.
          </note>
          <note>
            Jag kan konstatera att jag inte stöder en regering som tar bort
            värnskatten; det skulle jag aldrig någonsin göra. Vi driver inte
            den sortens politik. Om sedan Socialdemokraterna, Centern, Miljöpartiet
            och Liberalerna väl ­ jer att göra detta får de stå för det –
            vi skulle aldrig bedriva en sådan politik. Däremot vet jag att
            Sverigedemokraternas ekonomisk-politiska talesper ­ son, precis
            som Dennis Dioukarev, tycker att det egentligen är rätt bra att
            ta bort värnskatten.
          </note>
          <note>
            Sverigedemokraterna har, såvitt jag vet, stått bakom varje borgerlig
            skattesänkning under de år som man har funnits i riksdagen. Därmed
            har Sverigedemokraterna bidragit till att vi kanske har 240 000
            färre anställda i välfärden än vad vi skulle kunna ha. Men det
            får Sverigedemokraterna ta på sitt samvete.
          </note>
          <note type="speaker">
            Anf. 16 EVA LINDH (S):
          </note>
          <note>
            Herr talman! Kommuner och regioner är grunden för den decentraliserade
            välfärdsmodell som Sverige har. Det lokala självstyret ger stor
            frihet att utforma och ansvara för sin verksamhet utifrån de behov
            som man har lokalt.
          </note>
          <note>
            Det vi debatterar här i kammaren i dag är de kommunala frågorna,
            det vill säga hur vi från nationellt håll genom statsbidrag, utjämning,
            styrning och annat kan stödja den kommunala sektorn att klara
            av sitt uppdrag.
          </note>
          <note>
            Välfärdens behov är stora. En del kommuner och regioner har ett
            sär ­ skilt ansträngt ekonomiskt läge. Andelen kommuner som redovisade
            nega ­ tiva resultat var högre bland de befolkningsmässigt minsta
            kommunerna, och många är de som arbetar inom välfärden och som
            känner att de inte räcker till och inte har tid för den omsorg
            som de vill ge.
          </note>
          <note>
            Vi socialdemokrater kommer alltid att sätta välfärden främst
            och har alltid gjort det. Vår högsta prioritering är att stärka
            välfärden och öka tryggheten i hela Sverige och att skapa goda
            och likvärdiga förutsättningar för kommuner och regioner.
          </note>
          <note>
            Vi har också prioriterat att hela Sverige ska leva och växa.
            Flera myndigheter har fått i uppgift att underlätta möjligheterna
            att bo, leva och verka i alla delar av landet. Utmaningarna i
            kommunerna och regionerna är stora och av skiftande karaktär,
            och det handlar om att skapa likvärdiga förutsättningar för de
            olika kommunerna och regionerna. Alla invånare, från norr till
            söder, ska kunna få en bra välfärd.
          </note>
          <note>
            Från var och en efter förmåga, till var och en efter behov –
            det är grunden i den svenska välfärdsmodellen. Jämlikhet i välfärden
            är oerhört viktigt. Oavsett vem du är eller var du bor ska du
            få en bra sjukvård, en bra utbildning och en bra omsorg.
          </note>
          <note>
            Herr talman! Allt fler lever längre, och det föds allt fler barn.
            Det är positivt och bra. Det är resultatet av en långvarig välfärdspolitik.
            Men förutsättningarna skiljer sig åt, som jag tidigare varit inne
            på.
          </note>
          <note>
            För att möta denna positiva men ändå utmanande utveckling kommer
            vi att behöva anställa väldigt många fler inom välfärden framöver.
            Fokus måste därför vara på kompetensförsörjning. Det spelar liksom
            ingen roll hur mycket pengar vi delar ut om det inte finns människor
            att anställa, så det är viktigt att vi skapar förutsättningar
            för att kunna anställa och ha kompetens bland dem som jobbar i
            välfärden – undersköterskor, personliga assistenter, lärare och
            barnskötare.
          </note>
          <note>
            Det är faktiskt så att det i dag är 100 000 fler som jobbar inom
            välfärden än när den rödgröna regeringen tog över. Vi har alltså
            redan ökat detta och har fler anställda, men det kommer att behöva
            anställas ännu fler framöver.
          </note>
          <note>
            Herr talman! Vi vet som sagt att utmaningarna är stora just nu,
            men de största utmaningarna är de som kommer under de kommande
            åren. Därför får vi inte luras att fatta kortsiktiga beslut som
            möjligtvis kan verka bra just nu men som inte hjälper kommuner
            och regioner att hantera utmaningarna långsiktigt. Det krävs långsiktighet
            för att säkra en god välfärd i framtiden.
          </note>
          <note>
            De kommunala frågorna handlar om en stor mängd saker. En av de
            viktiga frågorna är naturligtvis resurserna – statsbidragen till
            kommuner och regioner. Finansdepartementet har beräknat att mer
            resurser behöver tillföras till skolan, sjukvården och äldreomsorgen.
          </note>
          <note>
            Flera har varit inne på att vi behöver öka de generella statsbidragen
            och minska de riktade statsbidragen. Detta har vi förstått, och
            vi arbetar med det. Det kan inte vara så att riktade statsbidrag
            binder fast kommunala och regionala satsningar som kanske inte
            är vad som behövs mest just då.
          </note>
          <note>
            Samtidigt är det så att en omfördelning från riktade statsbidrag
            till generella statsbidrag måste följas av att vi bestämmer hur
            vi ska styra satsningarna framöver. Ibland behövs det riktade
            statsbidrag till områden där det behövs en utveckling.
          </note>
          <note>
            Herr talman! Behovet av förebyggande arbete är stort, och detta
            arbete är avgörande för att vi ska klara framtidens utmaningar.
            Vi behöver förbättra skolresultaten, ta tag i skolsegregationen
            och se till att vi får en jämlik sjukvård. I det arbetet måste
            vi naturligtvis hjälpas åt. Vi ska styra resurserna och insatserna.
            Vi vet att en ojämlik vård kostar mer, så om vi kan styra om mer
            är det bättre både för den enskilde och för samhället.
          </note>
          <note>
            Herr talman! Marknaden är inte ett recept för att klara välfärdens
            utmaningar. Privatiseringar och avregleringar har visat sig minska
            jämlikheten inom sjukvården och öka segregationen inom skolan.
            Vi har sedan lång tid tillbaka haft förslag på hur vi ska begränsa
            vinsterna i välfärden på de områden som finansieras gemensamt
            via skattsedeln.
          </note>
          <note>
            Men vi måste också vara realister. I Sveriges riksdag finns inte
            majoritet för en vinstbegränsning, och det är där besluten måste
            fattas. Därför har vi varit överens om att det är viktigt med
            kontroller och fokus på kvalitet för att välfärden ska utvecklas
            på ett positivt sätt. Risk för upptäckt är ett viktigt instrument.
            Vi har ett ansvar för att den offentliga verksamheten håller hög
            kvalitet, oavsett vem som utför den, och för att välfärden inte
            ska utnyttjas.
          </note>
          <note>
            Stat, regioner och kommuner måste tillsammans ta ansvar för att
            klara behovsstyrning, kvalitet och den utbyggnad av platser som
            krävs. Det är de sjukas behov av vård och ungdomarnas behov av
            en bra skola som ska styra.
          </note>
          <note>
            Herr talman! De kommunala frågorna kommer fortsätta att vara
            myck ­ et aktuella, oavsett vad som händer i världen. Det handlar
            om att stötta varandra och lyfta fram bra och fungerande modeller,
            arbetssätt och verksamheter samt om att underlätta för kommuner
            och regioner att samverka på alla sätt som behövs. Det handlar
            också om att på ett innovativt sätt använda teknik och digitala
            tjänster och om att sätta fokus på den organisatoriska kapaciteten
            och förmågan att utveckla verksamheten.
          </note>
          <note>
            De kommande åren behöver alla utgiftsökningar prövas mot mer
            resurser till välfärden och därmed också ökad trygghet i landet.
            Vi ska se till att våra äldre får en bra omsorg och att våra barn
            får en trygg uppväxt.
          </note>
          <note>
            Avslutningsvis vill jag yrka avslag på samtliga motioner och
            bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 17 JAN ERICSON (M) replik:
          </note>
          <note>
            Herr talman! När man lyssnar på Eva Lindh är det väldigt svårt
            att invända i sak mot det hon säger, framför allt när hon säger:
            Vi socialdemokrater har alltid satt välfärden främst. Det låter
            ju jättebra. Det är bara synd att det inte är så i verkligheten.
            Varför prioriterade då regeringen i stort sett precis allting
            annat utom just välfärden i den budget som ni lade fram i höstas?
            Varför insåg ni inte i höstas det som Eva Lindh säger nu, det
            vill säga att välfärden behöver mer pengar?
          </note>
          <note>
            Vi tog beslut om budgeten veckan före jul. Då fanns det inga
            extra pengar till välfärden. Några veckor in i januari, efter
            det att Moderaterna lagt fram sitt initiativ i finansutskottet
            och regeringen upptäckt att det var fler partier som tyckte precis
            samma sak – Vänsterpartiet, Kristdemokraterna och Sverigedemokraterna
            hade precis samma syn på detta, nämligen att vi behöver mer pengar
            till välfärden – då vaknar regeringen och säger: Oj, vi får nog
            skjuta till 5 miljarder till!
          </note>
          <note>
            Det var ju jättebra att vårt initiativ satte sådan fart på regeringen.
            Nu återstår bara ett litet problem: Vad är det ni ska prioritera
            bort för att få fram dessa 5 miljarder? Och varför kom ni inte
            på det i höstas utan först när andra partier väckte frågan? Det
            är jag väldigt nyfiken på. Inte minst är jag också nyfiken på
            hur ni ska betala alla de här andra pengarna som Eva Lindh så
            riktigt säger behövs långsiktigt för att stärka välfärden. Vi
            ser till exempel vilka behov vår sjukvård har. Hur ska ni få fram
            de pengarna om ni alltid lägger pengar på precis allting annat
            utom just välfärden? Vad vill Eva Lindh prioritera bort i dagens
            budget för att frigöra pengar till välfärden? När skatteintäkterna
            sjunker och utrymmet minskar måste man prioritera bort något annat.
            Vad vill Eva Lindh prioritera bort?
          </note>
          <note type="speaker">
            Anf. 18 EVA LINDH (S) replik:
          </note>
          <note>
            Herr talman! Ibland är det fascinerande vilka olika bilder vi
            har av verkligheten. Socialdemokraterna har under lång tid – alltid
            – prioriterat välfärden först. Samtidigt kan vi se att Moderaterna
            historiskt sett inte har stått för några satsningar på välfärden.
            Man har prioriterat skattesänkningar och inte satsat på välfärden.
            Det har vi gjort. Vi gjorde det under förra mandatperioden; vi
            gör det nu. Det har visst tillskjutits pengar till välfärden.
            Just för att det ska vara bra förutsättningar och tydligt för
            kommuner och regioner vad man har att förhålla sig till sa vi
            redan i mandatperiodens inledning att de här pengarna kommer att
            skjutas till.
          </note>
          <note>
            Vi vet också – det har finansminister Magdalena Andersson varit
            ute med sedan lång tid tillbaka – att det inte kommer att räcka.
            Vi behöver tillskjuta mer. Det har hon sagt, det har vi varit
            tydliga med och det kommer vi också att göra.
          </note>
          <note>
            Jan Ericson pratar om att man satsar. Det har man inte gjort
            tidigare, så jag välkomnar Moderaterna till att vara med och gemensamt
            satsa på välfärden. Det är väl ändå positivt. Men jag är naturligtvis
            tveksam till om det är långsiktigt, för det är långsiktighet vi
            behöver i finansieringen av välfärden. Min fråga till Moderaterna
            blir: Kan man lita på att ni även framöver och inte bara i år
            satsar på välfärden? Kan vi ta i hand på att detta krävs under
            lång tid, inte bara i år utan även framöver?
          </note>
          <note type="speaker">
            Anf. 19 JAN ERICSON (M) replik:
          </note>
          <note>
            Herr talman! Jag nämnde i mitt anförande att Sveriges Kommuner
            och Regioner i sin egen utvärdering har visat att det under de
            år som Alliansen styrde Sverige trots finanskris rådde balans
            mellan intäkter och utgifter i kommunsektorn. Efter det att Alliansen
            avgick 2014 har utvecklingen gått åt helt fel håll. Nu är kostnadsmassan
            i kommunerna mycket större än intäkterna, och detta har hänt efter
            det att Alliansen lämnade makten.
          </note>
          <note>
            Jag kan också konstatera att vi moderater i vår budget i höstas
            var väldigt tydliga med att välfärden behövde mer pengar. Vi prioriterade
            bort andra saker för att få fram pengar till detta, och det var
            för långsiktiga satsningar över ett antal år framåt. Vi har verkligen
            visat från moderat sida vad vi prioriterar i vår budget.
          </note>
          <note>
            Om regeringen verkligen hade prioriterat välfärden, som Eva Lindh
            säger att man gör, hade man väl inte helt plötsligt, tre veckor
            efter den beslutade budgeten, behövt konstatera att det behövdes
            5 miljarder till. Det hade inte behövts om ni verkligen hade gjort
            det som Eva Lindh säger, nämligen satsat på välfärden i er budget.
            Ni gjorde ju inte det. Det var därför som ni tre veckor senare,
            några veckor in på det nya året, alldeles efter det att vi klubbat
            er budget i riksdagen, yrvaket upptäckte att vi måste skjuta till
            mer pengar till välfärden.
          </note>
          <note>
            Det här går inte ihop, Eva Lindh. Man kan inte säga att man alltid
            har välfärden i fokus om man sedan, bara tre veckor efter det
            att man fått igenom sin budget, upptäcker att man måste satsa
            mer pengar i välfärden. Varför upptäckte ni inte det i höstas?
            Varför frigjorde ni inte de pengarna då?
          </note>
          <note>
            Svaret på min fråga uteblev helt. Vi moderater har tydligt visat
            vad vi vill prioritera bort i budgeten. Vi kan frigöra stora resurser
            till välfärden på det viset. Men från Eva Lindh får jag inget
            svar alls. Vad vill Eva Lindh och Socialdemokraterna prioritera
            bort för att få fram pengar till den här långsiktiga satsningen
            på välfärden? Någonstans måste ni ju hämta pengarna. Nu vill jag
            veta var.
          </note>
          <note type="speaker">
            Anf. 20 EVA LINDH (S) replik:
          </note>
          <note>
            Herr talman! Det kommer snart en vårändringsbudget, och det kommer
            också en budget i höst. Vilka prioriteringar vi i regeringen kommer
            att göra tillsammans med våra samarbetspartier tror jag att Jan
            Ericson får vänta i alla fall några veckor på.
          </note>
          <note>
            Att Moderaterna vill satsa är som sagt bra. Men det är alltid
            lite så där: Vilka pengar kommer eller kommer inte till kommunerna?
            Samtidigt som Moderaterna satsar med ena handen drar man ju också
            bort väldigt mycket pengar från kommunerna, exempelvis till insatser
            för arbetslösa. En av de saker jag lyfte fram i mitt anförande
            var kompetensförsörjning. Vi behöver göra insatser för de människor
            som hamnar i arbetslöshet för att de ska kunna finnas i välfärden
            framöver. Det är inte en framtidssatsning om man drar bort pengar
            från kommunerna genom att ge med ena handen och ta med den andra,
            samtidigt som man skapar sämre förutsättningar för att människor
            ska komma i jobb. Det tycker inte jag är ett bra recept för att
            stärka välfärden framöver.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14.)
          </note>
          <note>
            § 8 Vissa ytterligare ändringar av placeringsreglerna för Första–Fjärde
            AP-fonderna
          </note>
          <note>
            Finansutskottets betänkande 2019/20:FiU27
          </note>
          <note>
            Vissa ytterligare ändringar av placeringsreglerna för Första–Fjärde
            AP ‑ fonderna (prop. 2019/20:57)
          </note>
          <note>
            föredrogs.
          </note>
          <note type="speaker">
            Anf. 21 ULLA ANDERSSON (V):
          </note>
          <note>
            Herr talman! I propositionen som vi nu debatterar genom detta
            betänkande föreslår regeringen dels en lagändring som går ut på
            att tydliggöra att AP-fonderna de facto får göra saminvesteringar
            i onoterade bolag, dels att taket för en AP-fonds innehav avseende
            röstetalet i en sådan saminvestering höjs. Däremot kvarstår att
            AP-fonderna inte får direktinvestera i onoterade bolag.
          </note>
          <note>
            Första AP-fonden tar upp detta i sitt remissvar och menar att
            AP-fonderna borde kunna direktinvestera i dessa onoterade bolag.
            AP-fonden anför att utvecklingen under de senaste åren varit att
            när företag börsintroduceras sker det ofta till höga värderingar
            och aktiepriser. AP-fonderna går därmed miste om den avkastning
            som andra institutionella investerare kan erhålla när de investerar
            som så kallade ankarinvesterare i ett tidigare skede före börsnoteringen.
            Första AP-fonden pekar också på att indirekta investeringsformer,
            till exempel via riskkapitalföretag eller fonder, ofta är förknippade
            med högre kostnader än en intern hantering inom AP-fonderna.
          </note>
          <note>
            Vi mister helt enkelt pengar som vi skulle behöva till våra pensioner
            genom att förbjuda direktinvesteringar i onoterade bolag, och
            vi försvårar och fördyrar hanteringen av investeringarna. Det
            här bör ändras, menar Vänsterpartiet. Vi menar att AP-fonderna
            borde kunna direktinvestera i onoterade företag. Även LO har liknande
            ingångar i sitt remissvar.
          </note>
          <note>
            Herr talman! Första– Fjärde AP-fonderna räknas till buffertfonderna.
            Buffertfonderna har två olika roller inom inkomstpensionssystemet.
            Den ena rollen är att hantera de över- och underskott som uppstår
            när inbetalda pensionsavgifter skiljer sig från de utbetalda pensionerna.
            När inbetal ­ ningarna till systemet är större än utbetalningarna
            sparas överskottet i Första–Fjärde AP-fonderna, och när utbetalningarna
            är större än inbetal ­ ningarna tar man medel från fonderna. Buffertfondernas
            andra roll är att generera avkastning till inkomstpensionssystemets
            långsiktiga finansie ­ ring. Därför vore det bra om dessa investerare
            faktiskt fick använda peng ­ arna på det mest effektiva sättet
            genom att investera i onoterade bolag.
          </note>
          <note>
            Men de företag som AP-fonderna investerar i är också beroende
            av det samhälle de verkar i. Ett samhälle med god ekonomisk utveckling
            ökar möjligheterna för att AP-fondernas investeringar generar
            god avkastning. Det vore därför intressant, menar Vänsterpartiet,
            att låta AP-fonderna få ett bredare mandat att investera i samhällsnyttiga
            investeringar. Det kan till exempel handla om investeringar i
            elnät, trafikinfrastruktur, fiber, miljöteknik med mera.
          </note>
          <note>
            Vi menar att regeringen bör utreda förutsättningarna för att
            låta AP-fonderna få detta kompletterande mandat att investera
            i samhällsnyttiga investeringar. Det är ändå samhällsbygget, det
            gemensamma, som är avgö ­ rande för samhällets utveckling. Det
            ger både möjligheter och förutsättningar, och det ger också nytta
            till alla utöver att det skapar arbetstillfällen.
          </note>
          <note>
            Vänsterpartiet har även föreslagit att AP-fonderna ska avveckla
            sina fossila innehav. Det är inte sunt att våra pensionspengar
            används till inve ­ steringar i fossilbolag, till exempel oljebolag
            eller gasbolag, och vi tycker därför att AP-fonderna borde ha
            ett uppdrag att avveckla dessa och ett sär ­ skilt uppdrag att
            investera i miljö- och klimatomställningen. Våra pen ­ sionspengar
            ska göra samhällsnytta och inte samhällsskada.
          </note>
          <note>
            Jag yrkar bifall till vår reservation.
          </note>
          <note type="speaker">
            Anf. 22 INGEMAR NILSSON (S):
          </note>
          <note>
            Herr talman! Det är klart att dagens debatter och dagens samtal
            i den här kammaren präglas av den omvärld som vi lever i. En diskussion
            om finansmarknadsfrågor och AP-fonder utan att ta hänsyn till
            coronadiskus ­ sioner och oljeprisfall och så vidare är naturligtvis
            väldigt svår att genomföra. Men jag väljer ändå, herr talman,
            att försöka föra den här diskussio ­ nen utan att fördjupa mig
            i de nämnda omvärldsfaktorerna här och nu.
          </note>
          <note>
            I november 2018, närmare bestämt den 28 november, stod jag i
            den här talarstolen och argumenterade för regeringens dåvarande
            förslag om nya och ändrade placeringsregler för Första–Fjärde
            AP-fonderna. Det var ett förslag som riksdagen också klokt nog
            antog.
          </note>
          <note>
            Förslaget inneb a r att Första–Fjärde AP-fonderna fick modernare
            och mer nulägesanpassade placeringsregler som ökade fondernas
            möjligheter till placeringar i vad som kallas för illikvida tillgångar.
            De nya reglerna sänkte också kravet på placeringar i räntebärande
            papper. Men – och det är viktigt att poängtera – det är också
            regler som tydliggör att fonderna ska förvalta sina tillgångar
            på ett föredömligt sätt genom ansvarsfulla investeringar och ansvarsfullt
            ägande.
          </note>
          <note>
            År 2019 blev därmed det första året med de nya placeringsreglerna
            på plats. När regeringens skrivelse för verksamheten i AP-fonderna
            2019 kommer någon gång under hösten får vi tillfälle att här i
            kammaren utvärdera, diskutera och kanske debattera om och i vilken
            omfattning och utsträckning de här placeringsreglerna har haft
            effekt.
          </note>
          <note>
            Herr talman! Redan i debatten i november 2018 poängterade jag
            att mer var på gång när det gäller förändring av AP-fondernas
            placeringsregler. Det är dessa kompletterande förändringar som
            den nu aktuella propositionen handlar om. De förslag som finns
            i propositionen handlar främst om att ge Första–Fjärde AP-fonderna
            ytterligare ökade möjligheter till investeringar i illikvida tillgångar
            och därmed ge fonderna, så långt möjligt är, likvärdiga förutsättningar
            som andra motsvarande investerare på marknaden har.
          </note>
          <note>
            Med de här förslagen stärks också AP-fondernas möjligheter att
            uppfylla sin roll att nå det övergripande målet för verksamheten:
            långsiktig avkastning på pensionskapitalet. Det är nämligen det
            som är AP-fondernas uppgift, alltså dels att hantera de mer kortsiktiga
            över- respektive underskotten i pensionssystemet, dels att generera
            långsiktig avkastning på pensionskapitalet – ett kapital som vid
            halvårsskiftet 2019 var ungefär 1 485 miljarder. Hur stort det
            är i dag överlåter jag åt någon annan att fundera på.
          </note>
          <note>
            Det är därför glädjande att se att det råder en bred enighet
            i utskottet att föreslå bifall till regeringens proposition –
            en proposition vars förslag också är förankrat i Pensionsgruppen.
          </note>
          <note>
            Herr talman! Trots denna breda enighet finns det en motion i
            detta betänkande. Det är en motion där Vänsterpartiet föreslår
            i huvudsak två saker. Först och främst föreslår man direktinvesteringar
            i onoterade företag. Utskottet avslår motionen i den delen med
            motivet att den nuvarande ordningen, det vill säga att investeringar
            i onoterade företag ska ske genom en fond eller ett riskkapitalbolag,
            är väl avvägd givet AP-fondernas uppdrag.
          </note>
          <note>
            AP-fonderna har främst finansiella mål och ska inte ta näringspolitiska
            och ekonomiskpolitiska hänsyn i sin förvaltning. Direktinvesteringar
            i onoterade företag skulle dessutom leda till att AP-fonderna
            skulle tvingas ta på sig ett helt annat och annorlunda operativt
            ansvar för de företag man investerar i. Det anser vi är en utveckling
            som inte är önskvärd.
          </note>
          <note>
            Motionens andra förslag handlar om ett bredare mål för AP-fondern
            a. I motionen argumenteras för att låta AP-fonderna investera
            i vad som be ­ nämns som samhällsnyttiga investeringar. Jag vill
            nog påstå att AP-fon ­ derna gör det redan i dag, herr talman.
            I motionen exemplifieras samhälls ­ nyttiga investeringar som
            vi hörde tidigare med elnät, trafikinfrastruktur, fiber och miljöteknik.
            Ja, det är precis det som möjliggörs med regeringens förslag,
            nämligen att investera i precis den här typen av företag, exempel
            ­ vis infrastrukturföretag, men via fonder och riskkapitalbolag,
            av precis samma skäl som tidigare nämnts. Konsekvens i regelverket
            oavsett före ­ tagens verksamhet tycker vi är klokt. Återigen,
            det gäller att inte tappa bort AP-fondernas mål, nämligen att
            generera långsiktig avkastning på pen ­ sionskapitalet.
          </note>
          <note>
            Herr talman! Lite orolig blir man på den punkten när man läser
            Vänsterpartiets motiv i motionen. Där skriver man: ”Det vore därför
            intressant att låta AP-fonderna få ett bredare mandat att investera
            i samhällsnyttiga investeringar.” För min del känns inte det som
            ett helt övertygande sätt att resonera när det gäller att förvalta
            våra gemensamma pensionsmedel.
          </note>
          <note>
            Nej, det är betydligt mer intressant att i det här avseendet
            tillämpa en försiktighetsprincip, och därvidlag känns regeringens
            förslag som klart mer välbalanserat och klokt.
          </note>
          <note>
            Herr talman! Jag yrkar bifall till finansutskottets betänkande
            nr 27 och avslag på motionen.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14.)
          </note>
          <note>
            § 9 Offentlig upphandling
          </note>
          <note>
            Finansutskottets betänkande 2019/20:FiU34
          </note>
          <note>
            Offentlig upphandling
          </note>
          <note>
            föredrogs.
          </note>
          <note type="speaker">
            Anf. 23 EDWARD RIEDL (M):
          </note>
          <note>
            Herr talman! Varje år upphandlar den offentliga sektorn varor
            och tjänster för över 700 miljarder kronor. Det motsvarar en sjättedel
            av svensk bnp. Det annonseras över 18 000 offentliga upphandlingar
            varje år. Jag menar att debatten om offentlig upphandling borde
            ha en betydligt större plats i den svenska debatten.
          </note>
          <note>
            Hur upphandlingar utformas och genomförs har stor påverkan på
            det privata näringslivet då en stor del av deras intäkter kommer
            från affärer med kommuner, regioner och stat. Rätt gjort nyttjas
            skattepengarna väl samtidigt som det offentliga bidrar till ett
            blomstrande privat näringsliv. Det skapar jobb och tillväxt också
            i andra delar av ekonomin. Bra offentliga upphandlingar skapar
            ömsesidig nytta samtidigt som företag kan kliva ut i den globala
            konkurrensen med fungerande affärsmodeller när det gäller varor
            och tjänster.
          </note>
          <note>
            Det offentliga ska få ut så mycket som möjligt för skattepengarna
            med god kvalitet. Vi ska motverka korruption och slarv. Sveriges
            riksdag har ett stort ansvar för att medborgarnas pengar kommer
            till största möjliga nytta.
          </note>
          <note>
            Upphandlingsmyndigheten och Konkurrensverket har för femte gång
            ­ en tagit fram en gemensam rapport med statistik när det gäller
            offentlig upphandling. Det genomsnittliga antalet anbudsgivare
            per upphandling har ökat efter tidigare års minskningar. Dessutom
            har antalet upphandling ­ ar med endast en anbudsgivare minskat.
            Det är bra. Det ger mer för skatte ­ pengarna.
          </note>
          <note>
            Vi moderater vill ge Upphandlingsmyndigheten i uppdrag att sprida
            kunskap om möjligheten att inkludera livscykelanalys som en faktor
            vid offentlig upphandling. Ställer vi bättre krav vid offentlig
            upphandling kan även den offentliga konsumtionen på riktigt bidra
            till klimatomställningen. Ytterst handlar det om klimatsmart konsumtion
            som bygger på faktiska utsläpp i hela kedjan.
          </note>
          <note>
            Sverige rankas som en av världens mest innovativa och konkurrenskraftiga
            ekonomier. För ett litet handelsberoende land med långa avstånd
            i Europas utkant är ett fortsatt bra företags- och innovationsklimat
            helt avgörande. Det är genom handel vi har blivit ett av världens
            rikaste länder, och det är genom fortsatt handel med andra vi
            ska fortsätta att vara ett av världens rikaste länder.
          </note>
          <note>
            Vi moderater vill ha mer av innovations- och funktionsupphandlingar
            i offentlig verksamhet för att fortsätta stödja den utveckling
            som gjort Sve ­ rige till ett rikt land. Öppna upphandlingsunderlag
            som efterfrågar funk ­ tion skapar kreativitet. Genom att beskriva
            den funktion en produkt eller tjänst ska ha kan man få företagen
            att tänka nytt. På detta sätt kan ett bra innovationsklimat skapas
            i hela den privata sektorn.
          </note>
          <note>
            Blir vi bättre på att upphandla funktion kan skattebetalarna
            få ut betydligt mer för sina pengar. Vi kan också få export av
            denna typ av varor och tjänster. Det skapar jobb och ytterligare
            välstånd i vårt land.
          </note>
          <note>
            Offentlig upphandling är en stor del av svensk ekonomi. Hur vi
            utformar upphandlingsunderlag påverkar svenska företag i stor
            utsträckning. Ett område som måste bli bättre är upphandling av
            mat inom offentlig sektor.
          </note>
          <note>
            Herr talman! Sveriges bönder lyder under EU:s hårdaste miljökrav
            och tuffaste djurskydd. Det är i grunden bra men gör att svensk
            mat blir dyrare att producera. Det är en följd av beslut fattade
            i Sveriges riksdag. Problemet är att samma politiker som har fattat
            besluten om de hårdare miljökraven och det tuffare djurskyddet
            sedan väljer bort den svenska maten för att den blivit för dyr
            att producera. Kommuner, regioner och stat köper i stället mat
            producerad i andra länder med lägre miljökrav och sämre djurskydd.
          </note>
          <note>
            Herr talman! Detta är helt orimligt. Vi bör värna den svenska
            matproduktionen och de krav vi ställer på svenska bönder. Offentlig
            sektor borde inte få upphandla mat som är producerad med lägre
            krav än vad den svenska lagstiftningen medger.
          </note>
          <note>
            Moderaternas partistämma hösten 2019 biföll min och partikollegan
            Ida Erikssons motioner med just denna innebörd. Jag hoppas att
            fler partier vill jobba med oss moderater för mer svensk mat på
            tallriken i skolor, på sjukhus och inom äldreomsorg.
          </note>
          <note>
            Herr talman! För tids vinnande yrkar jag bifall bara till reservation
            l.
          </note>
          <note>
            (Applåder)
          </note>
          <note type="speaker">
            Anf. 24 CHARLOTTE QUENSEL (SD):
          </note>
          <note>
            Herr talman! Jag har tittat på mängder av skräckfilmer i helgen.
            Dessa filmer innehöll mer blod och ångest än den gamla 70-talsklassikern
            Carrie . Temat för samtliga filmer var tortyrkammare. Paniken
            i ögonen hos dem som utsattes för tortyren var så tydlig att den
            trängde igenom de amatörmässigt filmade scenerna.
          </note>
          <note>
            De flesta offer tvingades in i en tunna där de fixerades så att
            de inte kunde komma loss. Offrens huvuden satt fast så att halsar
            blottades. Gemensamt i alla filmer var bödeln med kniven. Han
            lade sin kniv mot offrens halsar och sågade fram och tillbaka
            tills han var nöjd. Halsarna klövs liksom i två delar men hängde
            ändå ihop. Blod sprutade överallt.
          </note>
          <note>
            Men offren fortsatte att leva. Jag kunde se dem blinka och försöka
            skrika, men inget ljud kom. Däremot kunde jag höra hur de försökte
            ta sig loss medan blodet pumpades ut ur uppskurna halsar. Det
            var nerver, artärer och mat- och luftstrupe som skars av, men
            knivarna nådde ändå inte tillräckligt djupt för att offren skulle
            tappa medvetandet. Blodet fortsatte att pumpas till hjärnorna.
            Genom gapen i halsarna såg jag tydligt hur offren försökte andas.
          </note>
          <note>
            I vissa scener släpptes offren fria. Då stapplade de runt, och
            endast halskotorna höll kvar huvudena. Varje sekund var vidrig
            att bevittna, och i vissa fall tog det minuter innan offren slutligen
            mötte sitt öde och dog av blodförlust.
          </note>
          <note>
            I andra scener hängdes offren upp i ett av sina ben efter halssnittet.
            En del av dem var så starka att de i detta uppochnedvända läge
            svingade sig fram och tillbaka för att försöka komma loss.
          </note>
          <note>
            Vissa av offren, som fortfarande var vid medvetande när de stjälptes
            ut ur tunnan, försökte med sina dinglande huvuden att ta sig upp
            till stående. Det sista som verkade överge dem var viljan att
            fly undan sina bödlar. Tortyren tycktes aldrig ta slut. Att offren
            upplevde ångest, smärta och lidande står utom allt tvivel.
          </note>
          <note>
            Herr talman! Detta borde ha varit scener ur en spelfilm eller
            i värsta fall från en historiedokumentär. Men under de minuter
            jag står här i talarstolen möter tusentals djur detta öde runt
            om i många EU-länder.
          </note>
          <note>
            I dag debatterar vi betänkande FiU34, Offentlig upphandling .
            Det är ett betänkande som innehåller en rad olika områden, och
            det handlar om enorma summor årligen. Den offentliga upphandlingen
            står för ungefär 17 procent av bnp, exklusive moms. I reda pengar
            handlar det om 706 miljarder kronor.
          </note>
          <note>
            Det är djurskyddet jag tar upp här i dag. Med en dåres envishet
            lyfter jag samma ämne som min kollega gjort tidigare år i hopp
            om att kammarens ledamöter detta år ska säga ja till att vi via
            den offentliga upphandlingen inte fortsätter att bidra till detta
            barbariska sätt att slakta djur utan föregående bedövning.
          </note>
          <note>
            Dagligen serveras det ca 3 miljoner måltider inom den offentliga
            sektorn. Det är en skam att vi i riksdagen år efter år diskuterar
            det faktum att vi fortsätter att främja förekomsten av detta plågsamma
            slaktsätt. Trots att många ledamöter här i kammaren delar denna
            inställning verkar ingenting hända.
          </note>
          <note>
            Herr talman! Både inom den muslimska och den judiska slakten
            är det tillåtet med sågande knivrörelser. Hur många drag man gör
            med kniven påverkar smärtsensationen för djuret. En studie observerade
            en variation mellan l och 60 drag. Det var färre drag för små
            djur och fler för större djur som nötkreatur.
          </note>
          <note>
            Vid 180 graders rotation i den tunna jag nämnde tidigare placeras
            djuret på rygg, vilket innebär att bukorganen utövar ett massivt
            tryck på diafragma och lungor. Detta i kombination med att djuret
            befinner sig inne i en tunna i en helt onaturlig ställning medför
            ett stort stresspåslag.
          </note>
          <note>
            Hopbundna ben och upphängning är numera förbjudet enligt lag
            i samtliga EU-länder. Men rapporter visar att dessa fixeringsmetoder
            ännu praktiseras inom EU.
          </note>
          <note>
            Hur lång tid tar det för ett djur att tappa medvetande vid snitt
            utan före ­ gående bedövning? Flera studier visar att tiden varierar
            mycket. Tiden för ett nötkreatur är mellan fem sekunder och en
            och en halv minut, men vissa studier visar på mycket längre tid
            än så. En svensk veterinär med stor insyn i obedövad slakt summerar
            tillvägagångssättet på följande sätt: ”I alla andra sammanhang
            skulle jag som veterinär omedelbart bli fråntagen min legitimation
            om jag gjorde något liknande.”
          </note>
          <note>
            Varje år slaktas flera hundra miljoner djur bara i Europa med
            dessa groteska metoder. Enligt EU-kommissionen slaktas 75 procent
            av nötkrea ­ turen inom vissa EU-länder utan bedövning, och i
            vissa länder slaktas alla får och lamm med detta tillvägagångssätt.
          </note>
          <note>
            Så sent som i slutet av februari i år publicerades på Eurogroup
            for Animals hemsida en nytagen film från ett slakteri i Frankrike.
            Där slaktar man 700 kalvar per dag. Det är 90 kalvar i timmen
            som får sluta sina liv genom denna groteska typ av slakt – i ett
            enda slakteri.
          </note>
          <note>
            Mängden kött som kommer från djur slaktade utan bedövning motsvarar
            inte det antal människor som av religiösa skäl kräver dessa slaktmetoder.
            Slakten är billigare och förenklar det hela då det går att sälja
            religiöst slaktat kött även till intet ont anande konsumenter
            som omedvetet upp ­ rätthåller denna form av djurplågeri. Sverige
            förbjuder sådant djurplågeri, vilket borde innebära att det inom
            offentlig upphandling endast ska förekomma kött från djur som
            slaktats i enlighet med svenska djurskyddslagar.
          </note>
          <note>
            Även i år avslår finansutskottet de motionsyrkanden som vill
            sätta stopp för import av kött från djur slaktade utan bedövning.
            Bland annat hänvisas till det pågående arbetet inom Upphandlingsmyndigheten.
          </note>
          <note>
            Herr talman! Oavsett vad Upphandlingsmyndigheten kommer fram
            till tror jag inte att det räcker. Vi behöver i detta fall stifta
            lagar. Genom en klar och tydlig lagstiftning får samtliga företag
            som vill sälja kött till Sverige genom offentlig upphandling samma
            regler att följa, det vill säga vi köper endast in kött från djur
            som bedövats före slakt.
          </note>
          <note>
            Om det finns några ledamöter i kammaren som inte har problem
            med djurmisshandel av detta slag har jag en ytterligare vinkel
            på problemet: Hur mår de personer som dagligen pinar ihjäl dessa
            djur? Hur går man hem efter att ha vadat i blod en hel dag och
            sett skräcken och smärtan i varje djurs blick? Hur påverkas man
            av att dag ut och dag in åsamka oskyldiga djur detta onödiga lidande?
            Sverigedemokraterna anser att Sverige inte ska medverka till sådana
            arbetsförhållanden.
          </note>
          <note>
            Herr talman! Jag undrar om någon ledamot skulle vilja ha jobbet
            som bödeln med kniven. Vem skulle klara av att hela dagarna skära
            upp halsar på obedövade djur som kämpar för sina liv? Vem skulle
            ens klara att ge sig på en enda ko, hur väl slipad kniv man än
            har till sitt förfogande?
          </note>
          <note>
            Veterinärkåren, hjärnfysiologer och djurskyddsorganisationer
            är eniga om att stora djur som slaktas utan att först bedövas
            utsätts för stort lidande och ångest. Det är fullt möjligt att
            vid offentlig upphandling ställa krav på att djuren bedövas före
            slakt och samtidigt följa de grundläggande principerna inom EU-rätten.
          </note>
          <note>
            Herr talman! Den fråga som Sveriges riksdagsledamöter bör ställa
            sig är om vi här ska göra allt i vår makt för att verka för att
            ett grundläggande djurskydd efterlevs eller om vi ska fortsätta
            att främja detta barbariska sätt som obedövad ritualslakt innebär.
          </note>
          <note>
            Jag yrkar bifall till Sverigedemokraternas reservation 8. Det
            är inte en dag för tidigt att vi på riktigt sätter ned foten när
            det gäller upphandling av kött från djur som förvägrats bedövning
            före slakt.
          </note>
          <note type="speaker">
            Anf. 25 ULLA ANDERSSON (V):
          </note>
          <note>
            Herr talman! I nyheterna under veckan som gick kunde vi följa
            en rapportering om hur statliga myndigheter tyvärr har använt
            bolag som finns på Världsbankens svarta lista. Det handlar om
            företag som har använt korruption som affärsmetod. Dessa har Kommerskollegium
            släppt igenom i så kallade ramavtal. Sedan har andra myndigheter
            använt dem och har därmed fått in bolagen i sin verksamhet. Detta
            är tyvärr inget nytt, utan det har hänt tidigare att bolag som
            egentligen inte skulle utföra arbetsuppgifter åt statliga myndigheter
            har kommit in på felaktigt sätt. Det kan inte vara meningen att
            skattemedel ska användas för att gynna sådana bolag.
          </note>
          <note>
            Som jag ser det skulle ett förtydligande i lagstiftningen behövas
            när det gäller detta. Jag hoppas att de senaste affärerna föranleder
            en del eftertanke. De myndigheter som bland annat ska jaga ekobrottslingar
            har helt plötsligt själva hamnat i en sådan härva. En del regeländringar
            skulle behövas så att vi inte hamnar där igen.
          </note>
          <note>
            Med detta sagt vill jag, herr talman, ta upp vår reservation
            i betänkandet. Det gäller reservation 13, och den handlar om hur
            många underentreprenörer man ska kunna ha vid en upphandling.
            Vänsterpartiets förslag är två. Vi vill därigenom förhindra tillbud,
            arbetsskador och dödsolyckor.
          </note>
          <note>
            Om man i dag gör en offentlig upphandling och det finns underentreprenörer
            finns också en huvudansvarig med ett samordningsansvar. Denna
            har sedan en massa underentreprenörer som har ett eget ansvar
            för arbetsmiljön. Om det då händer något på en arbetsplats är
            det självklart mycket svårare att agera gemensamt när väldigt
            många olika bolag finns där. De olika bolagen kan ha olika kulturer
            vad gäller arbetsmiljö. De kan ha olika insikter och kunskaper
            liksom självfallet även olika ekonomiska förutsättningar för att
            utföra sitt arbete.
          </note>
          <note>
            Kundföretaget råder över arbetsstället och ansvarar därmed för
            frågor som rör samordning, men inte sådant som enbart rör entreprenörens
            arbetsmiljö. Vi alla vet att inom många verksamheter, inte minst
            där lagen om offentlig upphandling gäller, såsom vid tunnelarbeten
            eller byggarbetsplatser, rör sig väldigt många underentreprenörer.
            Det blir då upp till varje arbetsgivare att se till att deras
            anställda har rätt kompetens.
          </note>
          <note>
            Gemensamt för de dödsolyckor som har skett under året är att
            tillräckligt skyddande barriärer, till exempel säkerhetszoner,
            fallskydd och skyddsutrustning, inte har funnits eller fungerat.
            Det kan bero på okunskap men också på medveten försummelse, brister
            i utrustning eller maskiner som inte har underhållits. Alltför
            ofta tycks viktiga säkerhetsrutiner och åtgärder inte nå ut till
            dem som berörs. Det gäller både i komplexa verksamheter, såsom
            byggarbetsplatser, och när underleverantörer kommer till en arbetsplats
            för att utföra en tillfällig uppgift.
          </note>
          <note>
            Människor från olika arbetsgivare med olika företagskulturer
            samlas för att samarbeta i projekt, och det gör säkerhetsarbetet
            ännu mer komplext. Då ansvaret är totalt uppsplittrat förstår
            nog alla att det får konsekvenser för arbetsmiljön med arbetsplatsolyckor
            till följd, ibland tyvärr med dödlig utgång. Allt borde göras
            för att förhindra detta, och det är vad vårt förslag handlar om.
            Just underentreprenörer utgör ju en risk i sig med långa kedjor
            av olika företag som tar olika ansvar.
          </note>
          <note>
            Svenska Miljöinstitutet har låtit arbetslivsforskare intervjua
            företag som egentligen tar ett större ansvar för samordningen
            än vad lagstiftningen säger att de behöver göra. Genom intervjuerna
            har man kommit fram till att det dels finns brister i kravställandet
            vid offentlig upphandling vad gäller själva arbetsmiljöarbetet.
            Dels sker ingen uppföljning av tillbud och arbetsplatsolyckor.
            Man vidtar alltså inte åtgärder efter tillbuden eller olyckorna,
            och de kan därför inträffa en gång till.
          </note>
          <note>
            Institutet har också kommit fram till att ett av de förslag som
            måste genomföras – förutom att man måste ha bättre kravställande
            och uppföljning – är en begränsning av antalet underentreprenörer,
            eftersom dessa innebär en utökad risk.
          </note>
          <note>
            Min utgångspunkt är att en ansvarsfull riksdag med ansvarsfulla
            partier borde ha bifallit en sådan motion. Tyvärr sker det dock
            inte. Vi får ungefär samma svar som vi fick i fjol: Det finns
            en samordning med lönerna. Jovisst, det är jättebra att huvudentreprenören
            tar ansvar för att se till att de anställda får sina löner. Men
            varför ska det inte finnas en huvudansvarig för att på så vis
            korta kedjorna så att arbetsmiljöriskerna minskar? Då hade vi
            kunnat förhindra fler tillbud och arbetsplatsolyckor. Man önskar
            också att vi kunde få stopp på dödsolyckorna.
          </note>
          <note>
            Med vårt förslag hade man åtminstone vidtagit ytterligare en
            viktig åtgärd. Jag yrkar därmed bifall till reservation 13.
          </note>
          <note type="speaker">
            Anf. 26 GUNILLA CARLSSON (S):
          </note>
          <note>
            Herr talman! Under förra mandatperioden tog den socialdemokratiskt
            ledda regeringen många viktiga steg inom offentlig upphandling.
            Man inrättade Upphandlingsmyndigheten och beslutade om en nationell
            upphandlingsstrategi, och den 1 januari 2017 trädde den nya upphandlingslagstiftningen
            i kraft. Detta har gjort att vi i dag har en mer heltäckande lagstiftning
            på området. Men vi vet också att det finns ytterligare saker som
            behöver göras och en hel del som just nu hanteras på Regeringskansliet.
          </note>
          <note>
            Värdet av de upphandlingspliktiga inköpen i Sverige uppskattas
            till drygt 700 miljarder kronor årligen. Det är med andra ord
            mycket pengar som används i systemet. För oss socialdemokrater
            är det viktigt att dessa skattemedel används på allra bästa sätt.
            Upphandling är ett viktigt styrmedel för att nå samhällspolitiska
            mål. Att ta miljöhänsyn och social hänsyn i upphandlingen bidrar
            till en hållbar utveckling och till att nå de nationella miljökvalitetsmålen.
          </note>
          <note>
            Den nya lagstiftningen, införandet av Upphandlingsmyndigheten,
            med arbetet att informera, ge stöd och vägledning, samt arbetet
            med upphandlingsstrategin har gjort att fler myndigheter och andra
            upphandlande verksamheter har fått ökad kunskap om upphandling
            men också om hur de ska upphandla mer strategiskt.
          </note>
          <note>
            I dagens betänkande, som vi debatterar, finns det flera reservationer.
            En handlar om sociala kriterier, sociala företag och ideella organisationers
            möjligheter att bedriva välfärdstjänster. Det finns med nuvarande
            lagstiftning möjlighet att ta sociala hänsyn vid offentliga upphandlingar.
            Under förra mandatperioden beslutades om propositionen Ökade tillståndskrav
            och särskilda regler för upphandling inom välfärden , som bland
            annat innehöll förslag om möjligheter att reservera vissa upphandlingar
            för idé ­ burna aktörer och förslag om förenklade upphandlingsregler
            för upphandlingar av välfärdstjänster som understiger EU-direktivets
            tröskelvärde.
          </note>
          <note>
            I december 2019 presenterades utredningen Idéburen välfärd .
            Utred ­ ningen tillsattes av regeringen hösten 2018 och har haft
            i uppdrag att ta fram ett förslag på en tydlig definition av idéburna
            aktörer, vilken kan an ­ vändas för att identifiera och avgränsa
            dessa från andra aktörer i välfärds ­ verksamheter och andra närliggande
            offentligt finansierade eller subven ­ tionerade verksamheter.
            Utredningen är just nu ute på remiss, och ansvar ­ igt statsråd
            har sagt att förslagen kommer att utgöra ett viktigt underlag
            i regeringens fortsatta arbete.
          </note>
          <note>
            I dagens betänkande finns också reservationer som handlar om
            djurskydd och livsmedelsproduktion. Varje dag serveras 3 miljoner
            måltider inom vård, skola och omsorg. Det innebär att kommuner,
            regioner och statliga myndigheter har ett stort ansvar att ställa
            krav på djurskydd och livsmedelsproduktion. I upphandlingslagstiftningen
            finns det möjlighet att vid offentlig upphandling ställa djurskyddskrav
            i nivå med svensk lagstiftning. Trots detta är det inte alla som
            ställer dessa krav.
          </note>
          <note>
            Vi behöver ta ett ökat ansvar för att den mat som serveras på
            våra förskolor, skolor, äldreboenden med mera är av god kvalitet.
            Vi ska också kunna garantera att djuren har behandlats på ett
            värdigt sätt och att de inte är fullproppade med antibiotika.
            Här är det stora skillnader mellan djur som är uppfödda i Sverige
            och djur i många andra länder. Regeringen arbetar just nu med
            att utreda hur lagstiftningen kan utformas med hänsyn till bland
            annat EU-lagstiftning och internationella åtaganden.
          </note>
          <note>
            Regeringen vill att det ska vara obligatoriskt vid alla upphandlingar
            av animaliska livsmedel att ställa krav på att produktionen skett
            med hög nivå på djurskyddet och låg användning av antibiotika.
            Detta är självklart bra för oss som konsumenter, men det är också
            bra för det svenska lantbruket och den svenska livsmedelsproduktionen.
            De höga krav på miljö och hälsa som vi har i Sverige och som de
            svenska bönderna lever upp till ska inte innebära en konkurrensnackdel
            gentemot de utländska producenter som inte uppnår samma nivå.
          </note>
          <note>
            Ett av de sju målen i den nationella upphandlingsstrategin är
            en rättssäker offentlig upphandling. En viktig del i det är att
            upphandlande myndigheter gör ordentliga leverantörsprövningar
            såväl inför avtalsskrivande som under löpande förvaltning för
            att inte få oseriösa leverantörer i offentliga kontrakt. I upphandlingslagarna
            finns redan en skyldighet för upphandlande myndigheter att kontrollera
            och utesluta leverantörer som inte uppfyller kraven eller som
            har gjort sig skyldiga till något av de brott som anges i lagen.
            För ramavtal görs löpande kontroller under avtalets löptid. Just
            nu pågår ett arbete i Regeringskansliet för att undersöka hur
            dessa leverantörsprövningar kan underlättas.
          </note>
          <note>
            I betänkandet finns en reservation från Vänsterpartiet som lyfter
            fram långa underleverantörskedjor. Man vill ha som huvudregel
            att begränsa antalet underleverantörer till maximalt två, med
            hänvisning till att man vill motverka omfattande brister när det
            gäller arbetsmiljö och arbetsvillkor och till att svartjobb, skattefusk
            och låglönekonkurrens är vanligt inom vissa branscher.
          </note>
          <note>
            I dag finns det bestämmelser om arbetsrättsliga villkor i lagstiftningen.
            Det innebär att villkoren även ska uppfyllas av underleverantörer
            som direkt medverkar till att fullgöra kontrakt. Det gäller oavsett
            hur många mellanled som finns mellan leverantören och dess underleverantörer.
            Reger ­ ingen har också gett Statskontoret i uppdrag att följa
            upp och analysera hur statliga myndigheter har arbetat med att
            ställa arbetsrättsliga villkor i sina upphandlingar. Detta uppdrag
            ska redovisas i december i år.
          </note>
          <note>
            För oss socialdemokrater är ordning och reda på svensk arbetsmarknad
            självklart. Det är också därför regeringen under den senaste mandatperio
            ­ den har vidtagit ett antal åtgärder för att bekämpa arbetslivskriminalitet.
            Ett exempel är att åtta myndigheter, däribland polisen och Skatteverket,
            har fått ett regeringsuppdrag att arbeta tillsammans med kontroller
            mot osund konkurrens. Detta myndighetsgemensamma arbete utgör
            en viktig del i arbetet med att bekämpa den grova brott s ligheten
            i Sverige.
          </note>
          <note>
            Sveriges Byggindustrier och Byggnads har dragit igång ett arbete
            tillsammans med andra aktörer runt om i landet för att öka kunskapen
            och stävja den osunda konkurrensen. Vi har också den regionala
            skyddsombudsverksamheten, gemensamma utbildningsinsatser och ökade
            resurser till Arbetsmiljöverket.
          </note>
          <note>
            Just nu ligger på riksdagens bord en proposition om att ge regionala
            skyddsombud utökad tillträdesrätt. Jag hoppas att hela den här
            kammaren kan ställa sig bakom den propositionen, men vi får signaler
            om att inte alla partier gör det. Det hoppas jag verkligen att
            vi får se här framöver.
          </note>
          <note>
            Herr talman! Mycket har gjorts under de senaste åren för att
            flytta fram positionerna inom upphandlingsområdet i syfte att
            nå en ekonomiskt, ekologiskt och socialt mer hållbar utveckling.
            Men det finns naturligtvis mer att göra inom området, och det
            finns flera förslag som just nu bereds inom Regeringskansliet.
          </note>
          <note>
            Med detta, herr talman, yrkar jag bifall till förslaget i betänkandet
            och avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 27 ULLA ANDERSSON (V) replik:
          </note>
          <note>
            Herr talman! Med tanke på applåderna måste man säga att det var
            ett väldigt populärt och uppskattat anförande.
          </note>
          <note>
            Gunilla Carlsson tar upp det arbete som skedde under den förra
            mandatperioden och som våra partier gjorde tillsammans. Tyvärr
            lyckades vi inte nå riktigt så långt som vi ville. Vi ville gå
            längre gällande skyddande av arbetstagarnas villkor, till exempel
            genom kollektivavtalsliknande villkor. Men borgarna och Sverigedemokraterna
            är ju inte så förtjusta i att stå upp för arbetstagarnas rättigheter.
            Därför föll de förslagen.
          </note>
          <note>
            När vi ändå är här i kammaren och tillbringar lite trevlig tid
            tillsammans tänkte jag att jag skulle passa på att fråga varför
            Socialdemokraterna vill ha långa underentreprenörskedjor. För
            vems skull? Ju längre kedjorna är, desto svårare är det att till
            exempel kontrollera och få en samordning – det är väl ändå väl
            känt.
          </note>
          <note>
            Herr talman! Min fråga till Gunilla Carlsson är: Varför vill
            man inte begränsa antalet underleverantörer? Varför vill man ha
            de här långa under ­ leverantörskedjorna, när man dessutom vet
            konsekvenserna i form av till ­ bud, arbetsskador och dödsolyckor?
          </note>
          <note type="speaker">
            Anf. 28 GUNILLA CARLSSON (S) replik:
          </note>
          <note>
            Herr talman! Tack, Ulla Andersson, för frågan!
          </note>
          <note>
            Jag är jätteglad att vi under förra mandatperioden kunde ta viktiga
            steg. Jag är också lite ledsen att vi inte fick majoritet i kammaren
            till att bli ännu skarpare vad gäller de arbetsrättsliga villkoren
            inom offentlig upphandling. Vi får väl fortsätta att jobba vidare
            i den frågan.
          </note>
          <note>
            När det gäller underleverantörskedjorna ser arbetsmarknaden i
            dag ganska annorlunda ut mot vad den gjorde förr. I dag har vi
            ganska många kanske mindre företag som kommer in och får uppdrag
            när man ska göra stora offentliga upphandlingar. Vi har en huvudentreprenör
            som står som den som är garanten i själva upphandlingen. Sedan
            kommer det in andra bolag under.
          </note>
          <note>
            Det är en förändring som har skett på arbetsmarknaden. Jag tror
            att det är svårt att backa tillbaka och säga att man bara ska
            ha två underleverantörer. Med det sagt är det inte så att vi på
            något sätt ska acceptera att de som kommer in som underleverantörer
            har sämre villkor vad gäller arbetsmiljö men också andra villkor
            på arbetsmarknaden.
          </note>
          <note>
            Det som regeringen nu gör är viktigt. Man går in ordentligt och
            tittar på detta. Arbetsgivaren har ett arbetsmiljöansvar. Det
            kan man aldrig fri ­ skriva sig från. Det ansvaret har man. Då
            måste vi se till att myndigheterna kontrollerar det men också
            att vi ställer tydliga krav i upphandlingarna.
          </note>
          <note>
            Vi kan aldrig acceptera att det ska vara otrygga anställningar
            med risk för till exempel död s olyckor men också skador på arbetsplatserna.
            Det är ett arbete. Det handlar om skyddsombudsverksamheten, information
            men också många andra olika delar. De måste få ordentligt med
            stöd och regler för hur de ska kunna arbeta ute.
          </note>
          <note type="speaker">
            Anf. 29 ULLA ANDERSSON (V) replik:
          </note>
          <note>
            Herr talman! Jo, arbetsmarknaden ser annorlunda ut. Så är det.
            Men man kan från de ansvariga lagstiftarnas sida försöka att påverka
            verkligheten. Politik är att vilja, var det någon som sa en gång.
            Det är ganska klokt sagt. Det borde fortfarande styra politiken,
            inte minst i sådana viktiga frågor som arbetsmiljö med de tillbud
            som sker när det ser ut som det gör.
          </note>
          <note>
            Det finns många gånger väldigt ansvarsfulla företag som gör mer
            än vad de behöver enligt lagstiftningen. Men tyvärr finns det
            också väldigt många företag som inte ens gör vad de ska enligt
            lagstiftningen. Så ser verkligheten ut.
          </note>
          <note>
            Även om myndigheten har sina uppdrag vet såväl Gunilla Carlsson
            som jag att det inte räcker till. Det är alltför många arbetsplatser
            som står obesökta och inte får de inspektioner som skulle behövas.
            Vi vet också att många arbetsgivare varken har kollektivavtal
            eller ens hängavtal utan kör helt utan avtal och gör lite som
            de vill med de anställda.
          </note>
          <note>
            Därför vore det rimligt att titta över hur man kan begränsa antalet
            underleverantörer eftersom det får konsekvenser. Det får till
            och med konsekvenser i form av att vi får dödsolyckor på arbetsplatser.
            Vi får arbetsplatsolyckor som vi annars inte skulle ha haft, och
            vi får tillbud.
          </note>
          <note>
            Därför tycker jag fortfarande att regeringspartierna, i det här
            fallet Socialdemokraterna, borde ta det till sig, titta på frågan
            och se om man behöver ändra lagstiftningen. Vi menar att det behövs
            och att detta är ett förslag som skulle påverka möjligheterna
            att begränsa både arbetsplatsolyckor, tillbud och dödsolyckor.
          </note>
          <note type="speaker">
            Anf. 30 GUNILLA CARLSSON (S) replik:
          </note>
          <note>
            Herr talman! Jag delar Ulla Anderssons synpunkter på att vi aldrig
            kan acceptera att människor blir utsatta för en dålig arbetsmiljö
            ute på sin arbetsplats. Här gör regeringen nu stora insatser,
            för vi kan aldrig acceptera det.
          </note>
          <note>
            När det sedan handlar om att göra förändringar vad gäller underleverantörskedjorna
            får man möjligtvis titta vidare på det. Men vi gör stora satsningar
            vad gäller myndigheterna. Man går ut och inspekterar. Det ska
            inte få genomföras arbete utan att man har bra skyddsutrustning
            och annat.
          </note>
          <note>
            Det handlar också om det förslag som nu ligger med de regionala
            skyddsombuden. De ska få möjlighet att komma in på arbetsplatser
            även om det inte finns kollektivavtal på arbetsplatserna. Det
            tror jag är en jätteviktig del i det fortsatta arbetet tillsammans
            med att myndigheter i olika delar kan gå in och kontrollera underleverantörerna
            men också dem som är huvudentreprenörer.
          </note>
          <note>
            Det handlar också om att man i upphandlingen är tydlig med att
            ställa de arbetsrättsliga krav som man kan göra i upphandlingarna.
            Här har vi Upphandlingsmyndigheten som jobbar aktivt. Den kan
            säkert göra ännu mer för att informera alla arbetsgivare som får
            uppdrag inom offentlig upphandling att de har det ansvaret och
            att vi ställer de kraven.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14.)
          </note>
          <note>
            § 10 Elmarknadsfrågor
          </note>
          <note>
            Näringsutskottets betänkande 2019/20:NU10
          </note>
          <note>
            Elmarknadsfrågor
          </note>
          <note>
            föredrogs.
          </note>
          <note type="speaker">
            Anf. 31 LOTTA OLSSON (M):
          </note>
          <note>
            Herr talman! Jag vill börja med att yrka bifall till reservation
            1.
          </note>
          <note>
            Sverige är ett land som var tidigt med sin elinfrastruktur. Det
            första elektricitetsverket byggdes redan 1884 i Göteborg av det
            privatägda Elektriska AB och levererade ström till 1 000 glödlampor,
            i huvudsak till butiker och restauranger i Göteborg. I Stockholm
            kom den första elektriciteten 1892 med det stadsägda Brunkebergsverket.
            År 1893 driftsattes världens första kommersiella ca 15 kilometer
            långa kraftöverföringsledning mellan Hällsjöns vattenfall och
            gruvorna i Grängesberg i Bergslagen, en konstruk ­ tion framtagen
            av en Asea-ingenjör.
          </note>
          <note>
            Svensk elmarknad har gamla anor. Då precis som nu var tekniken
            en ingenjörsprodukt, och det fanns både privat och offentligt
            ägande. Vår tidiga utbyggnad av elinfrastruktur innebär också
            utmaningar i dag. Vi hade tidigt utbygg d a elnät och har därmed
            också nu på många platser ett åldrat elnät som behöver bytas ut
            och förstärkas. Det finns problem lokalt, och det finns utmaningar
            framåt för att klara att leverera den elenergi som efterfrågas.
          </note>
          <note>
            Herr talman! Vårt elnät behöver byggas ut, och därför anser vi
            att man skyndsamt behöver tillsätta en effektutredning. Det ska
            vara en effektutredning som tar sin bärighet i dagens brister
            men också i morgondagens behov och utmaningar. Med en mer allomfattande
            elektrifiering av vårt samhälle, där både tung industri och vår
            tunga trafik håller på att ställa om till att elektrifieras, finns
            utmaningar.
          </note>
          <note>
            Vi moderater tror på utveckling, att vi når våra klimatmål via
            forskning och ny teknik. Med vår syn på samhällsansvar, där infrastruktur
            och tillgänglig energi är grunden till vårt välfärdssamhälle,
            ser vi stora utmaningar. Det är bara om vi kan anta de utmaningarna
            fullt ut och fortsätta att utvecklas som vi kan behålla och utveckla
            det välfärdssamhälle vi gärna vill behålla.
          </note>
          <note>
            Sveriges välstånd bygger sedan gammalt på tillgång till billig,
            leveranssäker el till våra industrier och företag samt till hela
            vår välfärdssektor. Det är absolut inte någon självklarhet i många
            andra länder. Det är någonting vi måste värna och arbeta för att
            behålla.
          </note>
          <note>
            Herr talman! Vad behöver då göras? Vårt elnät behöver byggas
            ut. För att göra det på bästa sätt är det också bra att en effektutredning
            genomförs. Det ska vara en effektutredning som tar fram behov,
            svagheter i nuvarande elnät, men också en vision för framtidens
            elmarknad.
          </note>
          <note>
            Det är en utredning som också behöver belysa hur vi på bästa
            sätt tillvaratar den elenergi vi har och hur vi värnar den basproduktion
            av el som alltid måste finnas. För man måste skilja på intermittent
            el som produceras av sol och vind och basenergi som produceras
            av kärnkraft och vatten.
          </note>
          <note>
            Regeringen har hittills blundat för de utmaningar som finns och
            räknat päron och äpplen på samma sätt, det vill säga att man tror
            att det går att värma en bastu med sol och vind mitt i vintern
            en kall natt då det är vindstilla. Jag kan säga att det inte funkar.
          </note>
          <note>
            Vi behöver ha leveranssäkerhetsmål. Hur ska vi annars kunna ställa
            om vår tunga industri till elenergi om energin inte kommer då
            den behövs? Industriprocesserna går inte att pausa. Dessa processer
            kräver, som så mycket annat i samhället, ett kontinuerligt och
            stort energiflöde.
          </note>
          <note>
            Vi behöver också ett tydligt ansvar för leveranssäkerheten. Vem
            är skyldig att tillse att el finns i tillräcklig mängd, och vem
            ska ha betalt för det ansvaret?
          </note>
          <note>
            Herr talman! Vi vill också från Moderaterna ge Svenska kraftnät
            i uppdrag att planera för och anlägga en tredje kabel till Gotland
            – detta därför att vi ser det som ett samhällsansvar att alla
            delar av landet faktiskt har tillgång till den elenergi man behöver.
            Bara så kan vi fortsätta att vara konkurrenskraftiga som nation.
            Tillgång till fossilfri, billig och leveranssäker el är en nyckel
            för Sveriges ekonomi som land och även lokalt ute i landet. Bara
            så kan vi fortsätta att utvecklas som välfärdsnation.
          </note>
          <note>
            (Applåder)
          </note>
          <note type="speaker">
            Anf. 32 MATTIAS BÄCKSTRÖM JOHANSSON (SD):
          </note>
          <note>
            Fru talman! Jag vill inledningsvis yrka bifall till reservation
            6 i betänkandet.
          </note>
          <note>
            Detta betänkande handlar som sagt om elmarknadsfrågor, eller
            i många fall snarare om bristen på en riktig marknad. För trots
            att elmarknaden omreglerades i slutet av 90-talet är den långt
            ifrån fredad från politisk klåfingrighet.
          </note>
          <note>
            Vi har i dag ett flertal marknadsstörande moment med skillnader
            i fastighetsskatt för elproduktionsanläggningar, investeringsstöd
            till solceller, elcertifikatssystem för förnybar kraftproduktion,
            undantag från energibeskattning för egenproduktion, skilda skatter
            och avgifter på bränslen och utsläpp, reducerade inmatningsavgifter
            för småskaliga producenter, skattereduktion för mikroproduktion
            av el, statliga anslag för förnybar elproduktion med mera. Fram
            till nyligen hade vi även en effektskatt på kärnkraften.
          </note>
          <note>
            Många av dessa avvikelser från en mer marknadsbaserad prissättning
            leder inte till rationella åtgärder och löser i många fall inte
            de tekniska eller fysikaliska problem som finns att lösa. Sverigedemokraterna
            har under lång tid framhållit att avvikelserna måste tas bort
            om vi ska ha en långsiktigt hållbar elmarknad.
          </note>
          <note>
            Ett av de stora problemen med den energiöverenskommelse som nu
            har spruckit var också att man kringgick orsakerna till energimarknadskrisen.
            I stället föreslog man mer av det som orsakade krisen från första
            början, nämligen ytterligare marknadssnedvridande subventioner
            till elproduktion som marknaden inte har efterfrågat.
          </note>
          <note>
            När vårt förslag om att driva Ringhals l och 2 vidare såg ut
            att vinna kammarens gehör började man däremot från vänsterhåll
            snabbt gasta om marknadsingrepp och komma med skällsord om socialism
            – något som kanske är rätt talande för den nuvarande regeringen,
            som driver en politik som uppenbart riktar sig till höginkomsttagare.
          </note>
          <note>
            Det var däremot ingen av dessa som kritiserade regeringen, eller
            rättare sagt sig själva, när man beordrade Vattenfall att avbryta
            planerna på byggandet av ny kärnkraft. Det gjorde man inte heller
            när man uttryckte att man avsåg att ta ett helhetsgrepp om det
            statliga bolaget och styrningen av det för att öka andelen förnybar
            energi. Inte heller gjorde man det när man justerade ned bolagets
            finansiella mål och minskade kraven på vinst i bolaget.
          </note>
          <note>
            Stannar det då här? Nej, i stället skissar man fortfarande på
            ännu mer omfattande ingrepp, exempelvis slopade anslutningsavgifter
            för havsbaserad vindkraft och fortsatta stöd till solceller, trots
            att branschen själv inte har efterfrågat eller vill ha dem. Man
            har också infört ytterligare lättnader i energibeskattningen.
          </note>
          <note>
            Fru talman! Har då regeringens och de gröna fanatikernas politik
            lett till att det fossila beroendet i kraftsektorn har minskat?
            Nej, det har den inte gjort. Har den lett till att leveranssäkerheten
            och robustheten har förbättrats i kraftsystemet? Nej, det har
            den inte heller gjort.
          </note>
          <note>
            I kraftbalansrapporterna har vi nu halkat ned på minusvärden
            för effektförsörjningen. Man får gå tillbaka till 70-talet för
            att kunna hitta motsvarande situationer med effektbrist som dem
            vi nu riskerar att hamna i. Samtidigt kan vi se oroväckande tecken
            på en otillräcklig svängmassa i kraftsystemet och en försämrad
            elkvalitet då allt fler större synkrongeneratorer har lämnat kraftnätet.
          </note>
          <note>
            Den fossila andelen har inte heller minskat i kraftsystemet sedan
            subventionerna till det förnybara har stuckit iväg. I stället
            har tid, kraft och framför allt mycket kapital ägnats åt att ersätta
            fossilfri kraftproduktion med förnybar sådan. Det är något som
            knappast har tjänat oss väl i arbetet för att minska utsläppen
            av växthusgaser, vilket uppenbarligen inte på något sätt är dessa
            krafters primära mål. Eller så råkar man bara gång efter annan
            misslyckas kapitalt med det, och dyrt blir det också.
          </note>
          <note>
            Vad kan då göras i närtid av det som hanteras inom ramen för
            betänkandet? Återigen föreslår Sverigedemokraterna att elcertifikatssystemet
            ska fasas ut genom att man inte tilldelar ytterligare anläggningar
            några elcertifikat. Detta stödsystem har lett till en självkvävande
            marknad där man får svårt att nå lönsamhet i investeringar och
            renovering av befintliga anläggningar. Även det så kallade förnybara
            drabbas av detta då subventionerna inte längre är tillräckliga.
          </note>
          <note>
            Vår uppfattning är att vi har nått en slutpunkt med nuvarande
            system. Det befintliga systemet bör överges i dess nuvarande form,
            och vi ska se till att detta kan leda till att man minskar de
            marknadsingrepp som finns från politikens sida.
          </note>
          <note>
            Om vi ska kunna minska vår fossila andel inom olika sektorer
            är det uppenbart att det ska ske medelst elektrifiering, då vårt
            kraftsystem under lång tid har varit just uteslutande fossilfritt.
          </note>
          <note>
            Vi kan se att utvecklingen inom transportsektorn i allt snabbare
            takt går mot en högre grad av eldrift, antingen med bränsleceller
            eller med batterier. Vi ser nya potentiella verksamheter som produktion
            av fossilfritt stål i Sverige, samtidigt som nya elintensiva verksamheter
            växer fram med etableringar av serverhallar och batterifabriker
            som ytterligare kommer att öka på elbehovet. Det är även konklusionen
            från det arbete som Fossilfritt Sverige har bedrivit och där färdplanerna
            från de olika branscherna tydligt pekar på att man kommer att
            öka sin användning av el.
          </note>
          <note>
            Tillgången på el är redan i dag direkt avgörande och något som
            vi tar för givet på samma sätt som att vattnet alltid ska komma
            i kranen i hemmet. Ändå finns det ingen aktör som har det samlade
            ansvaret för leveranssäkerheten i Sverige. Det är något som Sverigedemokraterna
            sedan tidigare menar är orimligt. Vi har även fått stöd i riksdagen
            för vårt förslag om att införa just ett sådant mål inom ramen
            för energipolitiken – ett mål som politiken kan styra mot.
          </note>
          <note>
            Däremot har inte särskilt mycket hänt sedan tillkännagivandet
            riktades. Därför tycker vi nu att det är rimligt att regeringen
            återkommer till riksdagen i frågan senast under 2020. Regeringen
            verkar mer angelägen om att dra frågan i långbänk och inte göra
            någonting.
          </note>
          <note>
            För att denna samhällsutveckling med elektrifiering ska kunna
            bli möjlig och kunna frodas är det avgörande att elen finns när
            den behövs.
          </note>
          <note>
            (Applåder)
          </note>
          <note type="speaker">
            Anf. 33 RICKARD NORDIN (C):
          </note>
          <note>
            Fru talman! Elmarknadsfrågorna lever oftast i en ganska undanskymd
            tillvaro. Men den senaste tiden – det senaste året och kanske
            till och med de senaste åren – har det varit annorlunda. Det är
            fantastiskt välkommet, speciellt när man klarar av att hålla isär
            begreppen och se lösningar i stället för att fastna i gamla hjulspår
            och planekonomiskt planerande av kraftverk.
          </note>
          <note>
            Om vi på riktigt kan börja prata om en marknad finns det också
            fantastiska lösningar. För det är just elmarknad och förutsättningar
            och regleringar kring det som vi ska debattera – inte viljan att
            bygga nya eller upprätthålla gamla kärnkraftverk. Det är dessutom
            oklart för vilka pengar Sverigedemokraterna ska göra detta. I
            så fall blir denna marknad snarare en planekonomisk marknad, som
            det finns mer av i Kina och det gamla Sovjet.
          </note>
          <note>
            De scenarier som Energimyndigheten har tagit fram för framtiden
            visar att om vi låter just marknaden styra och plockar bort subventioner
            – vi ska till exempel stänga elcertifikatssystemet – kommer man
            att klara det här. Då kommer marknadskrafterna att klara att ställa
            om. Det här är klassisk liberal, borgerlig politik.
          </note>
          <note>
            Genom att låta just marknaden styra frigör man också den innovationspotential
            som finns. Det handlar om de saker som i dag inte kommer loss
            därför att de bromsas. De bromsas av skatter som är fasta i stället
            för flexibla, och de bromsas av nätregleringar som inte är anpassade
            till dagens utveckling. När de sakerna – innovationspotential,
            teknikutveckling och den teknik som redan finns – kan börja användas
            för att lösa de utmaningar vi har kommer det också att hända.
          </note>
          <note>
            Vi i riksdagen ska inte välja vilken teknik som är mest lämpad
            för att lösa problem med till exempel underskott i systemtjänster.
            Det ska de som har ansvar för dem göra. Där borde Svenska kraftnät
            få ett mycket tydligare ansvar.
          </note>
          <note>
            När marknaden får råda blir det också möjligt att vara mer flexibel.
            Timmätning borde bli vanligare. I grunden borde alla i Sverige
            ha timmät ­ ning när alla elmätare är utrullade år 2025. Då får
            man också chansen att vara flexibel och att använda elen mer när
            det finns gott om el i systemet och ibland flytta sin produktion
            och användning när det finns mindre el i systemet.
          </note>
          <note>
            Hela projektet med Hybrit, alltså fossilfritt stål, som Sverigedemokraterna
            tog upp, bygger på att vi har väldigt flexibla elpriser och mycket
            förnybart i systemet. Det gör att priserna tidvis blir låga, så
            att man då kan producera väldigt mycket vätgas. Hela affärsidén
            bygger på det. Man vill inte ha stabila, höga priser, utan man
            vill ha varierande priser, så att man kan producera när priset
            är lågt.
          </note>
          <note>
            Då behövs det en flexibel elskatt. Det behövs tillåtelse för
            nätbolagen att vara med och flytta kunders användning i tid –
            såklart med deras eget medgivande – och man ska ge dem betalt
            för det. Det har provats i Uppsala, till exempel: Om man sänker
            elnätskostnaderna går energikostnaden för konsumenten ned med
            15 procent, och man upplever ett bättre inomhusklimat trots att
            det inte har påverkat temperaturen inne med mer än 0,1 grader.
          </note>
          <note>
            Det är faktiskt ganska onödigt att din varmvattenberedare eller
            värmepump går för fullt när du inte är hemma. Det är klassisk
            energieffektivisering – att använda saker när de behövs och att
            låta bli när de inte behövs. Detta kan skapas om vi har rätt marknadsförutsättningar.
          </note>
          <note>
            Detta kan man sedan kombinera med möjligheten att skapa lokala
            mikronät. Det handlar om att producera energi som inte bara är
            bra för elsystemet utan även ur en säkerhetspolitisk synvinkel
            – att ha hundratusen små anläggningar är bättre ur ett säkerhetspolitiskt
            perspektiv än att ha tio stora – och att ha lite backup om något
            fallerar och i händelse av kris. Inte minst i de här dagarna vet
            vi att vi ska vara beredda på det oförutsägbara.
          </note>
          <note>
            Men det finns en risk för att systemtjänster kommer att behövas
            i större utsträckning framöver om vissa kraftverk faller ifrån.
            Av den anledningen har Svenska kraftnät utvecklat nya marknader
            för stödtjänster. Man utvecklar till exempel just nu en snabb
            frekvensreglering och upphandlar den, precis som man ska.
          </note>
          <note>
            Att vi politiskt skulle gå in och ge ersättning till vissa kraftverk
            eller andra saker för att vi tror att de kommer att behövas är
            helt fel inställning. De borgerliga partierna vill att Svenska
            kraftnät ska få i uppdrag att ansvara för den långsiktiga balansen
            i elsystemet. Det hade varit välkommet om Sverigedemokraterna
            också hade hakat på, med tanke på att man i talarstolen säger
            att man vill ha det så.
          </note>
          <note>
            Svenska kraftnät är ju experterna. De kan se var behoven finns
            och utveckla marknaderna för det. Det gör de också. Jag anser
            inte att vi i riksdagen ska besluta om vilket underskott som finns
            och inte.
          </note>
          <note>
            Något som det däremot finns ett underskott på är vilja att hantera
            de långa tillståndsprocesserna. Detta är något som man ofta slänger
            sig med. Man säger att det är viktigt att förkorta tillståndsprocesserna,
            men det är få partier som verkligen har några konkreta förslag.
          </note>
          <note>
            Vi i Centerpartiet vill slå fast ett mål om att vi ska halvera
            tiderna för tillståndsprocesser. Det kan ta ett decennium från
            planerandet av en el ­ kabel till det verkliga genomförandet.
            Driftsättning, industrietablering och annat blir ju lidande under
            tiden. Den gröna omställning som samhället inte bara vill ha utan
            också kräver av företag bromsas också av samhället självt genom
            att man tar alldeles för lång tid på sig.
          </note>
          <note>
            Det vi från Centerpartiets sida absolut skulle vilja se är ett
            grönt spår i tillståndsprocesserna, där det går snabbare för dem
            som gör miljöbra investeringar att komma framåt i miljöbedömningar
            och olika typer av serviceuppdrag till myndigheter som också skulle
            kunna göra reell skillnad. Det går att få snabba miljötillstånd
            – Northvolt fick sitt på ett halvår. Varför ska det då vara så
            svårt för en del andra?
          </note>
          <note>
            Det behövs krafttag. Vi ser att det går. Regeringen hade krispaket
            för Malmö och Stockholm när man började diskutera effektbrist
            där. Den stora frågan är egentligen: Varför bara i Stockholm och
            Malmö? Gotland har haft problem i ett decennium. Under 2018 och
            2019 hade man 18 totalavbrott på hela ön. Varför är inte detta
            viktigt, regeringen? Varför har man krispaket när det potentiellt
            kan bli problem i Stockholm och Malmö? Är Gotland inte lika mycket
            värt, och är Gotlands elförsörjning inte lika aktuell?
          </note>
          <note>
            Processen med att få en tredje elkabel till Gotland var dessutom
            långt gången när Svenska kraftnät avbröt den. Den kabeln är helt
            vital, inte bara för öns energiförsörjning och energiexport utan
            också för möjligheten för tung industri att ställa om till klimatsmarta
            alternativ och, inte minst, av säkerhetspolitiska skäl. Det handlar
            om att få mer redundans i systemet och att veta att man inte är
            beroende av bara de kablar som i dag finns. Här behövs ett omtag,
            och det driver vi i Centerpartiet på för.
          </note>
          <note>
            Vi väntar fortfarande på att de initiativ som andra partier tog
            i valrörelsen ska realiseras i verkligheten. Vårt engagemang stänger
            inte samtidigt som valurnorna.
          </note>
          <note>
            Men låt mig sammanfatta, fru talman: Låt energimarknaden vara
            just en marknad. Ge i högre grad ansvaret till Svenska kraftnät
            när det gäller att sköta den långsiktiga balansen, för de är experterna.
            De vet vilka sy ­ stemtjänster som behövs och utformar marknaden
            efter det. Finns det underskott ska de upphandlas – man ska inte
            per definition betala i blindo till kraftslag som man själv tycker
            ska få favörer, för det är något som svenska konsumenter, svensk
            industri och svensk konkurrenskraft kommer att förlora på eftersom
            vi får betala i onödan.
          </note>
          <note>
            Vi i Centerpartiet är inte beredda att betala i onödan. Vi värnar
            de svenska konsumenterna, den svenska industrin och de svenska
            hushållen.
          </note>
          <note>
            Med detta vill jag yrka bifall till reservation 9.
          </note>
          <note type="speaker">
            Anf. 34 BIRGER LAHTI (V):
          </note>
          <note>
            Fru talman! Som ni märker har jag satt mig i mitten i kammaren
            i dag – inte där jag brukar sitta mellan regeringspartierna och
            Miljöpartiet. Den här gången var det av speciella skäl, och det
            kommer ledamöterna att lägga märke till i mitt anförande.
          </note>
          <note>
            Detta handlar om näringsutskottets betänkande 10, Elmarknadsfrågor
            . Ärendena som vi hanterar kan handla om elmarknadens utformning
            och funktion, mål eller ansvar för leveranssäkerhet och säkerhet
            och planering för framtidens elmarknad samt, sist men inte minst,
            Gotlands elförsörjning.
          </note>
          <note>
            När det gäller Gotlands elförsörjning finns det för närvarande
            två kablar för elförsörjning till och från fastlandet, vilket
            inte är tillräckligt i rela ­ tion till de kapacitetsbehov som
            finns. De senaste åren har det blivit tydligt att Gotlands elförsörjning
            inte svarar mot behoven. Ön har drabbats av allt fler totalavbrott.
          </note>
          <note>
            Om man söker med orden ”elavbrott” eller ”strömavbrott” och ”Gotland”
            kommer det upp massor av skriverier och rubriker, helt klart mer
            än för övriga delar av landet. Jag förstår att allt inte beror
            på avsaknaden av den tredje kabeln, men mycket kan relateras till
            kapacitetsbrist när det är totalavbrott.
          </note>
          <note>
            I betänkandet kan man läsa att Svenska kraftnäts styrelse i maj
            2017 beslutade att avsluta arbetet med den tidigare planerade
            nya förbindelsen till Gotland. Det huvudsakliga skälet till beslutet
            var att den samhällsekonomiska nyttovärdesanalysen – smaka på
            ordet: ”nyttovärdesanalys” – visade att kostnaderna för kabeln
            väsentligt översteg de olika nyttovärden som den skulle ge.
          </note>
          <note>
            Fru talman! Jag skulle gärna vilja fråga regeringsföreträdarna
            vad de ser som avgörande i en nyttovärdesanalys. Jag vill med
            bestämdhet hävda att det finns oändliga investeringar och prioriteringar
            som görs och som definitivt skulle behöva en nyttovärdesanalys.
            Jag undrar var nyttovärdet kommer in när RUT och ROT kostar 20
            miljarder och avskaffandet av värnskatten 6 miljarder.
          </note>
          <note>
            Fru talman! Jag skulle vilja fråga företrädare för Miljöpartiet
            om de gjort någon jämförelse av nyttovärdet när det gäller den
            dryga miljard som satsats på subventioner för elcyklar. Har den
            gett lika mycket klimatnytta som det skulle göra om Cementa skulle
            kunna driva på sitt projekt Cem ­ zero, som det heter, där målet
            är nollutsläpp 2030?
          </note>
          <note>
            Fru talman! Det står klart i dag att Cementa behöver tillförlitlighet
            och transmissionskapacitet för att komma i mål med projektet Cemzero.
            Glöm inte bort att deras utsläpp är näst störst i Sverige när
            det gäller enskilda utsläppare! Att staten då inte tar sin del
            av ansvaret för att minska växthusgasutsläpp är helt obegripligt
            om ni frågar mig. Cementa vill göra allt de kan, men då behövs
            en tillförlitlig infrastruktur för elförsörjningen till Gotland.
          </note>
          <note>
            Sist men inte minst gäller det utbyggnaden av vindkraft, som
            skulle kunna bidra till 100 procent förnybart till 2040. På Gotland
            finns en positiv vilja när det gäller vindkraftsutbyggnad, men
            det saknas kapacitet i nätet. Ställningstagandet från regeringen
            blir då än mer oförståeligt, om ni frågar mig.
          </note>
          <note>
            Fru talman! Jag kommer tillbaka till beslutet som jag relaterade
            till, det som Svenska kraftnäts styrelse tog i maj 2017. Jag undrar
            om Svenska kraftnät och regeringen hade bilden klar för sig: Om
            Cementas produk ­ tionsvolym skulle ligga på samma nivå som i
            dag behövs det tio gånger mer elenergi än i dag om deras produktion
            ska elektrifieras och de därmed ska komma bort från utsläpp av
            växthusgaser.
          </note>
          <note>
            Sedan måste jag beröra det särskilda yttrande som Sverigedemokraterna
            har. Där kan man läsa om hur måna de är om vikten av samhällsekonomiskt
            lönsamma investeringar. Det finns mycket man skulle kunna säga
            om vilka ställningstaganden som Sverige gjort som har gjort Sverige
            till ett av världens rikaste länder.
          </note>
          <note>
            Fru talman! Jag yrkar givetvis bifall till reservation 9 och
            lägger nu ansvaret på er ledamöter i Sveriges riksdag att rösta
            så att utsläpp av växt ­ husgaser i Sverige radikalt kan minskas
            – och detta bara med en knapp ­ tryckning i eftermiddag.
          </note>
          <note>
            (Applåder)
          </note>
          <note type="speaker">
            Anf. 35 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Birger Lahti berörde vårt särskilda yttrande i betänkandet
            om Gotlands elförsörjning. Det gäller just önskan om en tredje
            kabel till Gotland.
          </note>
          <note>
            Givetvis ska alla i Sverige kunna förvänta sig tillgång till
            el. Leveranssäkerhet är någonting som är viktigt. Det är något
            som politiken nog borde uppehålla sig mer kring och som EU borde
            sätta upp mål för. Det har Vänsterpartiet varit emot. Man vill
            inte ha sådana mål för leveranssäkerhet.
          </note>
          <note>
            Birger Lahti uppehöll sig i anförandet rätt mycket vid samhällsekonomiska
            bedömningar. Han menar kanske nu att man inte ska luta sig mot
            sådana. Då är det väldigt märkligt att Vänsterpartiet och Birger
            Lahti röstade för det när ett enigt utskott landade i att Svenska
            kraftnät i högre grad ska luta sig mot sådana bedömningar. Det
            låg förmodligen också till grund för det beslut som Svenska kraftnät
            fattade – att de samhällsekonomiska kostnaderna vida överstiger
            de nyttor som detta kan innebära. Det fick till följd att man
            inte gick vidare med arbetet.
          </note>
          <note>
            Sedan kommer dessa kablar givetvis inte att finnas för evigt
            – det kommer att bli tekniska problem. Det kommer att anläggas
            nya kablar när de gamla behöver ersättas. Då kommer man in på
            kapacitetsfrågor och liknande. Det handlar om vad man ska kunna
            inrymma i dessa och hur mycket effekt det gäller. Det är snarare
            det som är den springande punkten. Vill man producera väldigt
            mycket vindkraft på ön finns det alla möjligheter för bolag och
            intressenter att, om det nu är så lönsamt, bekosta just anslutningen
            till stamnätet på fastlandet.
          </note>
          <note>
            Ångrar man det beslut som man har fattat, eller tycker man inte
            att Svenska kraftnät ska hålla sig till de samhällsekonomiska
            analyserna när de gör nätinvesteringar?
          </note>
          <note type="speaker">
            Anf. 36 BIRGER LAHTI (V) replik:
          </note>
          <note>
            Fru talman! Jag tycker att Sverigedemokraterna och framför allt
            du, Mattias Bäckström Johansson, driver energifrågorna på ett
            respektfullt sätt. Du har kärnkraften och driver alltid på frågan.
          </note>
          <note>
            När det gäller samhällsekonomiskt lönsamma investeringar kan
            jag inte låta bli, fru talman, att fråga Sverigedemokraterna hur
            det kom sig att man med tvång försökte ge order till Vattenfall
            att driva reaktorer som de själva sa inte är samhällsekonomiskt
            lönsamma.
          </note>
          <note>
            Det finns mycket som jag skulle kunna relatera till. Sverige
            har varit duktigt på att göra investeringar, och samhället har
            blivit som det har blivit för att man verkligen har sett samhällsnyttan
            längre fram. Det var därför jag reagerade på att samhällsekonomisk
            lönsamhet helt plötsligt är jätteviktigt. Jag är jättetacksam
            för det. Men när det gällde kärnkraftsreaktorerna i Ringhals var
            det mycket som tydde på att de inte var lönsamma. De skulle på
            kort sikt lösa en del av problematiken kring effektfrågan, men
            långsiktigt är det inte så. Alla hävdar att det inte är det som
            är framtiden. Då kommer jag tillbaka lite grann till varför jag
            reagerar.
          </note>
          <note>
            Hur räknar ni ut att det är samhällsekonomiskt lönsamt att med
            våld driva vidare dessa två reaktorer? När det gäller kabeln till
            Gotland hänvisar ni till Svenska kraftnät. Det är tacknämligt
            att även Sverigedemokraterna har insett att klimatfrågan är viktig.
            Här har vi den största utsläpparen, som skulle behöva kapacitet.
            Ändå säger ni nej.
          </note>
          <note type="speaker">
            Anf. 37 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Vad gäller samhällsekonomiska analyser kring Ringhals
            1 och 2 var det ett initiativ i utskottet om att man just skulle
            titta på hur de samhällsekonomiska bitarna ser ut när det gäller
            att driva reaktorerna vidare. Detta röstade Vänsterpartiet nej
            till. Det finns också motionsförslag som kommer att behandlas
            om att utreda de samhällsekonomiska möjligheterna att driva reaktorerna
            vidare. Det har man inte velat titta på från övriga partier.
          </note>
          <note>
            Detta har vi lyft i utskottet, och vi kommer att hantera det
            under våren. Birger Lahti och Vänsterpartiet är välkomna att stötta
            initiativet. Då ska man titta på: Är reaktorerna samhällsekonomiskt
            lönsamma att driva vidare? Företagsekonomiskt är det en annan
            aspekt. Man kan givetvis tjäna mer pengar på politiskt beslutade
            subventioner, som man kan förlita sig på, än på att driva befintliga
            anläggningar vidare. Jag tycker kanske att det är en lite annan
            fråga, men på motsvarande sätt går man in i detalj här och lyfter
            upp projekt som har pekats ut som väldigt olönsamma just ur ett
            samhällsekonomiskt perspektiv.
          </note>
          <note>
            Det är olika vad man vill uppnå. Handlar det om att kunna överföra
            produktionskapacitet från Gotland till fastlandet, eller handlar
            det om att man ska kunna se till att det är en god leveranssäkerhet
            för dem som är elkonsumenter på Gotland? Man får kanske beakta
            djupare vilket som är det viktigaste.
          </note>
          <note>
            Vi tycker att det i första hand handlar om att hushåll och näringsliv
            ska kunna förvänta sig att det finns god tillgång på el oavsett
            var i landet man bor eller befinner sig. Men det kanske är en
            annan aspekt när det gäller att bygga ut för produktion. Då finns
            det möjlighet för dessa bolag att ansluta sig själva till stamnätet,
            där det finns möjlighet att överföra den kapaciteten.
          </note>
          <note>
            Kommer Vänsterpartiet och Birger Lahti, när utskottet hanterar
            detta under våren, att stödja en samhällsekonomisk bedömning av
            förutsättningarna för att driva åtminstone Ringhals 1 vidare?
          </note>
          <note type="speaker">
            Anf. 38 BIRGER LAHTI (V) replik:
          </note>
          <note>
            Fru talman! Tack, Mattias Bäckström Johansson, för debatten som
            gäller Gotlandskabeln!
          </note>
          <note>
            Sverigedemokraterna ställer sig inte bakom en investering som
            helt klart skulle bidra till minskade utsläpp i Sverige. Det är
            den näst största utsläpparen som behöver kabeln. Där hänvisar
            ni till samhällsekonomin.
          </note>
          <note>
            Jag kan relatera till många frågor där jag tycker att man ska
            ta detta i beaktande. Men vi stöttar inte att man med politiska
            medel ska tvinga fram att en reaktor drivs vidare. Man säger att
            det inte är det som är framtiden. Det är inte heller det som efterfrågas
            i världen. Snart är vindkraften förbi kärnkraften vad gäller produktion.
            Jag håller med om att den inte är lika säker som kärnkraften när
            den tuffar på och råkar fungera. Men nej, jag kommer att göra
            dig besviken i denna fråga. Jag kommer inte att rösta för förslaget
            om ett uppdrag om att man ska titta på om det går att driva reaktorerna
            vidare.
          </note>
          <note type="speaker">
            Anf. 39 CAMILLA BRODIN (KD):
          </note>
          <note>
            Fru talman! Är Sveriges elsystem pressat? På vissa sätt är det
            absolut så.
          </note>
          <note>
            Häromdagen läste jag om Stena, ett företag med långt framskridna
            planer på att använda mer el när de kör fartyg. Claes Berglund
            på Stena saknade dock de garantier som krävs om att elförsörjningen
            ska vara tillräcklig och säger: ”Vi är bekymrade för att det inte
            kommer finnas tillräckligt med kapacitet i elnätet för att kunna
            genomföra våra satsningar .”
          </note>
          <note>
            I fjol blev krisen akut i Skåne och Mälardalen. Elsystemets tillkortakommanden
            blev en våt filt. Företag kände oro och fick negativa besked.
            Investeringar äventyrades. Olägligt nog försämrade regeringen
            samtidigt villkoren för kraftvärme så till den grad att man fick
            rycka ut och släcka det man själv orsakat. Långsiktiga lösningar
            saknas fortfarande, och detta kan bli fler regioners verklighet
            framöver.
          </note>
          <note>
            Marginalerna och därmed tryggheten i systemet har minskat vissa
            tider på året, eftersom planerbar kraft försvunnit. Dessutom vet
            vi att branschernas väg till fossilfrihet går via en gemensam
            nämnare: mer el.
          </note>
          <note>
            Elnäten är som sagt ett bekymmer. Våra nät har många år på nacken.
            Befolkningstillväxt, elfordon, mer variabel produktion och ny
            elintensiv industri ställer krav på investeringar – runt 150 miljarder
            kronor till 2030.
          </note>
          <note>
            Dagens långa tillståndsprocesser och ledtider på 10–15 år måste
            kortas radikalt. Utredningen från förra året lämnar välkomna förslag.
            Tidsvinsterna är dock otillräckliga, vilket branschen också har
            påpekat.
          </note>
          <note>
            Fru talman! Vi kristdemokrater menar att en effektutredning bör
            tillsättas för att säkerställa att elmarknadens utformning bidrar
            till ett stabilare elsystem och en tillräcklig utbyggnad av elnätet.
            För att säkra elens tillgänglighet och kvalitet är baskraften
            central. Vi ser att dagens marknads ­ modell inte tillräckligt
            stimulerar leveranssäkerheten. I dag betalar marknaden för energi,
            men det finns inga incitament att tillhandahålla kvalitet eller
            effekt, det vill säga tillräckligt vid ett angivet ögonblick.
            Ett elsystem där man betalar för dessa egenskaper skulle, tror
            vi, bli mer robust. Modellen bör alltså ses över.
          </note>
          <note>
            Vi anser att systemet måste präglas av planerbarhet, vilket skulle
            bidra till att exempelvis kärnkraften får ersättning för sitt
            viktiga bidrag. De försämrade marginaler vi ser vintertid gagnar
            inte konkurrenskraften.
          </note>
          <note>
            Ett mål för leveranssäkerheten är nödvändigt, vilket riksdagen
            beslutade om förra året. Ännu är det dock inte på plats. Tillkännagivandet
            finns, och vi uppmanar nu regeringen att återkomma till riksdagen
            i frågan senast under 2020. Ansvaret för leveranssäkerheten måste
            bli tydligare. I dag saknas en utpekad aktör som fullt ut säkerställer
            att elsystemet tillhandahåller tillräckligt med el av god kvalitet.
          </note>
          <note>
            Jag vill yrka bifall till reservation 6 i betänkandet.
          </note>
          <note>
            Fru talman! Klimatet och industrin står och faller med ökad elproduk
            ­ tion. Svenskt näringsliv visar genom sin rapport på en elanvändning
            på minst 200 terawattimmar 2045. Planeringen för framtidens elbehov
            bör ta höjd för detta, och marknaden bör som en följd av det ges
            rätt förutsättningar för ny produktion.
          </note>
          <note>
            Förutom en välavvägd utgångspunkt för planering och genomförande
            av en utvecklad elmarknad är säkerheten avgörande för elnäten.
            Svenska kraftnät ansvarar för stamnätet. Resterande delar av elnätet
            ägs och drivs av många olika aktörer. Tillgången till el är som
            sagt var väsentlig för ett fungerande samhälle. Det kan vara enkelt
            att utsätta ett land för stora påfrestningar om varken it-infrastruktur
            eller annan infrastruktur fungerar på grund av att elförsörjningen
            inte fungerar.
          </note>
          <note>
            Jag anser därför att riksdagen bör tillkännage för regeringen
            att den ska ge Energimyndigheten och Svenska kraftnät i uppdrag
            att se över säkerheten och riskerna för att elnäten i Sverige
            utsätts för angrepp.
          </note>
          <note>
            Fru talman! En trygg elförsörjning ska gälla hela landet. Flera
            som har varit uppe här säger samma sak. Det gäller givetvis även
            Gotland. Ön har fått uppleva elavbrott efter elavbrott. Två kablar
            räcker inte för att garantera den el som behövs. Taket är nått,
            och en tredje kabel som kopplar ön till stamnätet skulle behövas.
          </note>
          <note>
            På Gotland finns dessutom viktig cementindustri. Cementa är landets
            näst största koldioxidutsläppare och skulle med elektrifiering
            kunna sänka sina utsläpp. Gotland är också försvarsstrategiskt
            viktigt.
          </note>
          <note>
            Vi kristdemokrater anser att Svenska kraftnät ska få i uppdrag
            att återuppta arbetet med en tredje kabel mellan fastlandet och
            Gotland.
          </note>
          <note>
            Svensk elproduktion har länge varit vår fördel. Så måste det
            förbli. Men då behövs en elmarknad som möter behoven: rätt el
            på rätt plats vid rätt tid.
          </note>
          <note type="speaker">
            Anf. 40 RICKARD NORDIN (C) replik:
          </note>
          <note>
            Fru talman! När jag lyssnar på Kristdemokraterna blir jag aningen
            förvirrad. Jag hoppas att Camilla Brodin kan räta ut frågetecknen.
          </note>
          <note>
            I en reservation – som vi står bakom, för det är en mycket god
            reservation – vill vi att Svenska kraftnät ska få det långsiktiga
            ansvaret för balansen i elsystemet. Det är rimligt, för i dag
            finns det ingen som har det ansvaret.
          </note>
          <note>
            I en annan reservation tillsammans med Sverigedemokraterna och
            Moderaterna vill dock Kristdemokraterna att riksdagen ska besluta
            om vilka typer av tjänster och vilken leveranssäkerhet som man
            ska betala för. Men om det nu är Svenska kraftnät som ska ha ansvaret
            för att upprätthålla balansen, varför ska då riksdagen besluta
            om vilka tjänster som behövs? Vad är det som gör att Camilla Brodin
            har bättre kunskap om det än Svenska kraftnät, som hon vill ska
            ha ansvaret?
          </note>
          <note type="speaker">
            Anf. 41 CAMILLA BRODIN (KD) replik:
          </note>
          <note>
            Fru talman! Tack, Rickard Nordin, för frågan!
          </note>
          <note>
            Det är inte första gången vi diskuterar de här frågorna. Vi vet
            att vi står inför många olika utmaningar framöver, och vi kristdemokrater
            anser att det är jätteviktigt att vi tar ansvar också för att
            genomföra det leverans ­ säkerhetsmål som vi gjorde ett tillkännagivande
            om här i riksdagen förra året. Vi ser inte att det har uppfyllts
            ännu.
          </note>
          <note>
            Vi pekar tillsammans ut Svenska kraftnät för uppdraget, men vi
            vill också se en marknad som tar ansvar för en robusthet i hela
            elsystemet. Det är inte vi som till punkt och pricka i detalj
            ska avgöra hur. Vi ser dock att utmaningarna finns, och vi vill
            ta ansvar för att det också ska bli verklighet.
          </note>
          <note type="speaker">
            Anf. 42 RICKARD NORDIN (C) replik:
          </note>
          <note>
            Fru talman! Jag tycker inte att Camilla Brodin svarade på min
            fråga. Om Svenska kraftnät ska få ansvaret för långsiktigheten
            har det ingenting med leveranssäkerhetsmålet att göra. Det är
            möjligtvis någonting som de skulle kunna sikta mot.
          </note>
          <note>
            Om Svenska kraftnät ska ha ansvaret för långsiktigheten, varför
            ska vi i riksdagen då besluta om vilka stödtjänster de ska upphandla?
            De gör detta redan i dag, och de kan få ett utökat uppdrag. Det
            är vi överens om. Men att vi i riksdagen ska bestämma på vilket
            sätt de ska upphandla eller vad de behöver upphandla låter som
            om vi ska försöka pilla i den teknik som vi inte ska göra expertbedömningar
            kring. Det är ju precis det som Svenska kraftnät ska få i uppdrag
            att göra.
          </note>
          <note>
            Varför, Camilla Brodin, vill Kristdemokraterna att riksdagen
            tar över ansvaret som man samtidigt vill lägga på Svenska kraftnät?
            Det här går inte ihop.
          </note>
          <note type="speaker">
            Anf. 43 CAMILLA BRODIN (KD) replik:
          </note>
          <note>
            Fru talman! Vi ser att vi i framtiden behöver mer el och inte
            mindre om vi ska klara klimatutmaningarna. Då gäller det att höja
            blicken och se hur hela systemet ska gå ihop.
          </note>
          <note>
            Vi måste se till att ha en utpekad aktör som tar ansvaret. Med
            vår modell tror vi att vi kan se till att vi har tillräckligt
            med effekt och kapacitet där marknaden inte fungerar i dag. Det
            vill vi bestämt peka på.
          </note>
          <note type="speaker">
            Anf. 44 ARMAN TEIMOURI (L):
          </note>
          <note>
            Fru talman! Jag vill börja med att yrka bifall till reservation
            7.
          </note>
          <note>
            Det är egentligen inget gott tecken att vi behöver ha en debatt
            om elnätet i den här församlingen. Att elnätet fungerar är helt
            grundläggande i vårt moderna samhälle. Elnätet och elförsörjningen
            är inget vi borde ha politiska debatter om.
          </note>
          <note>
            Elmarknadsfrågor måste utgå från samhällets behov och elförsörjningens
            betydelse för vår konkurrenskraft som industrination. Dessutom
            är dessa frågor en nyckelfaktor för att klara av de klimatutmaningar
            vi ser.
          </note>
          <note>
            Men vi är i ett läge där vi inte kan känna oss säkra på att elförsörjningen
            fungerar. På det stora hela är vi överens om att det finns problem,
            och det är trots allt den här församlingen som har ansvaret för
            att lösa dem. Men det finns fortfarande politiker också i den
            h är församlingen som agerar som om elnät och elproduktion är
            något slags ideologisk station där man kan testa sina idéer och
            isolera sig från olika former av samarbete. Problemet är att experiment
            och isolering får konsekvenser.
          </note>
          <note>
            Hög elkvalitet är en svensk konkurrensfördel som måste värnas.
            Vårt elsystem ska även i framtiden kännetecknas av hög leveranssäkerhet.
            Den goda och stabila tillgången på fossilfri energi är och ska
            fortsätta att vara ett argument för att driva verksamhet i Sverige.
          </note>
          <note>
            Men utvecklingen går åt fel håll. Det finns inget som garanterar
            att elförsörjningen kommer att fungera. På flera håll i landet
            kan företagen inte expandera. Stora företag väljer bort Sverige
            på grund av den otillräckliga elförsörjningen.
          </note>
          <note>
            I det läget fortsätter regeringen och flera partier i riksdagen
            att förvärra läget genom att aktivt motarbeta den stabila elproduktionen.
            Inte nog med att elförsörjningen är otillräcklig, den är också
            på väg att bli opålitlig.
          </note>
          <note>
            Ambitionsnivån för svensk energipolitik måste vara att trygga
            svensk konkurrenskraft och att på riktigt ta itu med klimatutmaningarna.
            Det är hög tid att vi vidtar åtgärder för leveranssäkerheten.
            Människor ska kunna lita på att elen fungerar. Elbrist ska inte
            begränsa människors liv i Sverige. Vi vet att elens leveranssäkerhet
            inte kommer att kunna garanteras kommande vintrar. Svenska kraftnät
            och ett antal andra aktörer försöker på alla sätt att öka medvetenheten
            om förestående effektbrist kalla dagar kommande vintrar.
          </note>
          <note>
            Från Liberalernas sida står det klart att det nu behövs ett leverenssäker
            ­ hetsmål som beaktar samhällets behov och vilka konsekvenser
            de energi ­ politiska målen har för vår konkurrenskraft som industrination
            liksom för klimatet. Det är därför glädjande att fler partier
            nu följer vårt förslag om ett leveranssäkerhetsmål.
          </note>
          <note>
            Som sagt : E lbrist ska inte begränsa människors liv i Sverige.
            De som drabbas bor och verkar framför allt i mellersta och södra
            Sverige. Bristan ­ de leveranssäkerhet riskerar att leda till
            stora skador för både industri och hushåll, och det kommer att
            kosta pengar.
          </note>
          <note>
            Gotland är ett intressant exempel. Gotland beskrevs så sent som
            för några år sedan som vårt laboratorium för ”100 procent förnybart”.
            Exemplet Gotland skulle visa hur elförsörjningen fungerar när
            vädret styr , f ru talman . Det korta svaret blev – inte.
          </note>
          <note>
            Det förekommer återkommande strömavbrott på Gotland, och de har
            frestat på öbornas tålamod och slagit hårt mot industrin på ön.
            Utan pålitlig tillgång på el fungerar inte samhället. På sätt
            och vis får man säga att experimentet har varit framgångsrikt.
            Vi har fått svart på vitt vad som händer när det inte finns tillgång
            på reglerbar produktion.
          </note>
          <note>
            Det är dags att vi avbryter experimentet nu. Det behövs ytterligare
            en kabel så att gotlänningarna kan få ordentlig tillgång på vatten-
            och kärnkraft från fastlandet. Gotlänningarna har, precis som
            fastlandsborna, rätt att förvänta sig att lyset fungerar i alla
            väder – och dygnets alla sekunder.
          </note>
          <note>
            Fru talman! I Liberalernas Sverige behövs inga riksdagsdebatter
            om elnäten. Riksdagen och regeringen har ett ansvar att se till
            att sådant som elnät fungerar. Låt oss lära av Gotland och avsluta
            de ideologiska experimenten.
          </note>
          <note type="speaker">
            Anf. 45 PATRIK ENGSTRÖM (S):
          </note>
          <note>
            Fru talman! I dag debatterar vi NU10 Elmarknadsfrågor . I betänkandet
            behandlas 63 motionsyrkanden från allmänna motionstiden, och till
            betänkandet finns 9 reservationer.
          </note>
          <note>
            Först vill jag yrka bifall till utskottets förslag till beslut
            och avslag på samtliga motioner.
          </note>
          <note>
            Sverige har unika förutsättningar att klara omställningen till
            förnybar energi och samtidigt säkra försörjningstrygghet och konkurrenskraft.
            Förra årets produktion blev 163 terawattimmar el. Vi förbrukade
            137 terawattimmar. Sverige nettoexporterade alltså 26 terawattimmar
            el 2019, vilket är alla tiders rekord. Det kräver nästan ett hurra!
          </note>
          <note>
            Socialdemokraterna är ett klimatparti, och vi är mycket glada
            för utvecklingen. Men visst finns det utmaningar, precis som det
            har talats om i talarstolen tidigare.
          </note>
          <note>
            I takt med att samhället elektrifieras behöver elnät och elmarknad
            på alla nivåer utvecklas, byggas ut och användas på ett mer effektivt
            sätt. Ett flertal åtgärder pågår och planeras för att skapa gynnsamma
            förutsättning ­ ar för en väl fungerande elmarknad. Det handlar
            om marknadsdesign, om insatser så att det finns tillräcklig effekt,
            åtgärder för en fungerande efterfrågeflexibilitet, nätstabilitet
            med mera.
          </note>
          <note>
            Det handlar vidare om historiskt stora investeringar i transmissions
            ­ nätet – 60 miljarder totalt fram till 2029. Det är fråga om
            investeringar i nyanslutningar, marknadsintegration och reinvesteringar
            i befintlig infra ­ struktur. För att möta de lokala utmaningarna
            genomför Svenska kraftnät en serie åtgärder för att hantera kapacitetsbristen
            på lång sikt och även med kortsiktiga lösningar innan nya ledningar
            är på plats. Regeringen har sam ­ tidigt gett länsstyrelserna
            i Skåne, Stockholm, Uppsala och Västra Göta ­ land i uppdrag att
            kartlägga och analysera effektsituationen på regional och lokal
            nivå. Regeringen presenterade också ett initiativ i höstas med
            energibranschen för att genomföra fler investeringar i elnät med
            ökad re ­ gional effekt.
          </note>
          <note>
            Även Energimarknadsinspektionen har i uppdrag att analysera kapacitetsbristen
            i elnäten och föreslå möjliga lösningar. En annan åtgärd är effektiva
            tillståndsprocesser för elnäten, vilket många tidigare har tagit
            upp i talarstolen. Utredningen Moderna tillståndsprocesser för
            elnät lämnar flera förslag om detta. Betänkandet är nu remitterat
            och bereds för närvarande i Regeringskansliet.
          </note>
          <note>
            Även här har Energimarknadsinspektionen i uppdrag att redovisa
            hur man arbetar för att korta handläggningstiderna. Tillståndsprocesserna
            är en nyckelfråga för att kapaciteten i elnäten ska förbättras.
            Ett antal andra frågor bereds också för närvarande för att göra
            det enklare för mindre aktörer på energimarknaden.
          </note>
          <note>
            Energi till konkurrenskraftiga priser är helt avgörande för svensk
            industris konkurrenskraft, och det förutsätter stabila spelregler
            som möjliggör långsiktiga investeringar i energiintensiv industri
            och hos kraftproducenter. Svenska kraftnät gör nu en översyn av
            elområdena eftersom stora förändringar i kraftsystemet har skett
            sedan de infördes. Prisskillnaderna i elområdena väntas nu jämnas
            ut när överföringsförbindelsen Sydvästlänken tas i drift – om
            än med mycket beklagliga förseningar.
          </note>
          <note>
            En viktig utgångspunkt som man inte får glömma bort i elmarknadens
            utformning är att konsumenterna kan stärka sin ställning och minska
            sina energikostnader.
          </note>
          <note>
            När det handlar om mål och ansvar för leveranssäkerheten, som
            flera har tagit upp, är det Energimarknadsinspektionen som granskar
            nätföretagens överföring av el och Svenska kraftnät som ser till
            att det råder kortsiktig balans mellan produktion och förbrukning.
            Ansvaret för att det finns tillräcklig produktion vilar på företag
            som är balansansvariga.
          </note>
          <note>
            I morse såg det ut så här i Svenska kraftnäts kontrollrum: Produktionen
            var 23 500 megawatt. Den totala förbrukningen var 19 400 megawatt.
            Vi exporterade alltså 4 100 megawatt. Det var balans i systemet,
            och priserna var lika i alla fyra prisområden. Det tyder ändå,
            enligt min uppfattning, på att elmarknaden fungerar.
          </note>
          <note>
            Även på detta område har Energimarknadsinspektionen i uppdrag
            att analysera de rättsakter på EU-nivå om elmarknadsdesign , där
            bland annat ett mål för leveranssäkerhet berörs.
          </note>
          <note>
            Svenska kraftnät gör även bedömningar av förutsättningarna att
            långsiktigt upprätthålla kraftbalansen.
          </note>
          <note>
            När det handlar om planeringen av framtidens elmarknad är det
            ganska svårt att ha någon bestämd uppfattning om hur det kommer
            att se ut om 20–25 år. Det handlar nog mer om att följa utvecklingen
            via exempelvis Svenska kraftnäts långsiktiga scenarier för det
            nordeuropeiska elsystemet.
          </note>
          <note>
            Fru talman! Avslutningsvis vill jag ta upp Gotlands elförsörjning.
            En viktig utgångspunkt måste vara att hela Sverige har en trygg
            energiförsörjning och även i fortsättningen har goda förutsättningar
            för utbyggnad av förnybar energi.
          </note>
          <note>
            Som flera tagit upp här tidigare avbröt Svenska kraftnät 2017
            planeringen av en ny elförbindelse till Gotland , eftersom man
            bedömde att kostnaderna för kabeln väsentligt översteg de nyttovärden
            som den skulle ge. Investeringen uppskattades då till 1,8 miljarder.
            Efter det har Energimyndigheten tagit fram en färdplan med förslag
            på hur Gotland kan ställa om till ett hållbart energisystem.
          </note>
          <note>
            Jag vill uppmärksamma ledamöterna på att man i budgeten för 2020
            kan läsa följande: ”Regeringen ser även att det är angeläget att
            Gotland har en trygg och säker elförsörjning. Lösningar tas fram
            bl.a. inom ramen för regeringens uppdrag om Gotland som pilot
            i omställningen till ett förnybart energisystem. Åtgärderna kommer
            bidra till ökad försörjningstrygghet, konkurrenskraft och ekologisk
            hållbarhet.”
          </note>
          <note>
            I regleringsbrevet till Svenska kraftnät kan man läsa följande:
            ” Därtill ska försörjningstrygghet och leveranssäkerhet avseende
            elproduktionen särskilt redovisas, inklusive en bedömning om Gotland
            har en trygg och säker elförsörjning på kort och lång sikt. ”
          </note>
          <note>
            Det finns alltså två tydliga uttalanden från regeringen om vikten
            av en trygg energiförsörjning på Gotland. Svenska kraftnät i samverkan
            med Energimyndigheten har fått i uppdrag att analysera om Gotland
            har en trygg och säker elförsörjning på kort och lång sikt. Det
            är både rimligt och seriöst att invänta den analysen och sedan
            återkomma.
          </note>
          <note>
            Med detta, fru talman, yrkar jag avslag på samtliga motioner
            och bifall till utskottets förslag till beslut.
          </note>
          <note>
            (Applåder)
          </note>
          <note type="speaker">
            Anf. 46 RICKARD NORDIN (C) replik:
          </note>
          <note>
            Fru talman! Under 2018 och 2019 hade Gotland 18 stycken totalavbrott.
            Jag tror inte att det behövs så mycket analys för att konstatera
            att elförsörjningen inte är särskilt trygg på vare sig kort eller
            lång sikt.
          </note>
          <note>
            När Ibrahim Baylan var energiminister öppnade han under valrörelsen
            för en tredje Gotlandskabel. Han poängterade också att det var
            viktigt att stå upp för den även när det inte var valrörelse.
          </note>
          <note>
            Det har inte hänt något i frågan sedan dess. Oavsett hur man
            skulle vilja göra detta undrar jag vad Socialdemokraternas inställning
            och ståndpunkt är. Borde det byggas en tredje Gotlandskabel eller
            inte?
          </note>
          <note type="speaker">
            Anf. 47 PATRIK ENGSTRÖM (S) replik:
          </note>
          <note>
            Fru talman! Jag misstänkte att Rickard Nordin skulle ställa frågan
            om Baylans uttalande. Det gjorde han nämligen förra året till
            min kollega Monica Haider.
          </note>
          <note>
            Jag tror att Rickard Nordin är lite ovarsam med sanningen om
            vad ministern sa. Men jag kan konstatera att om kammaren bestämmer
            att vi ska prioritera utifrån Svenska kraftnäts systemanalys av
            kablar, oavsett var i landet, då har vi ett ganska stort jobb
            att göra. Och frågan är om vi politiker ska hålla på med det när
            vi har ett affärsverk som har i uppdrag att göra detta.
          </note>
          <note>
            Jag har precis redovisat Socialdemokraternas och regeringens
            hållning när det gäller elförsörjningen på Gotland. Jag kan tycka
            att jag var tillräckligt tydlig med detta, men helt klart är att
            Gotlands elavbrott är oacceptabla. Det är precis detta regeringen
            säger i två uttalanden. Därför har man gett Svenska kraftnät och
            Energimyndigheten i uppdrag att analysera detta.
          </note>
          <note>
            När man analyserar detta får vi se om det är en ny kabel eller
            någonting annat som behövs. Men det kräver en seriös analys. Att
            besluta om en kabel med en prislapp på ungefär 1,8 miljarder in
            blanco tycker inte jag känns seriöst.
          </note>
          <note>
            (Applåder)
          </note>
          <note type="speaker">
            Anf. 48 RICKARD NORDIN (C) replik:
          </note>
          <note>
            Fru talman! Det kan vara en rimlig inställning att ha att politiken
            inte ska lägga sig i. Men då blir den stora frågan varför regeringen
            lade sig i situationen i Stockholm och i Malmö där man inte hade
            några totalavbrott utan bara pratade om effektproblematik. Kan
            det vara så, cyniskt nog, att det var för att det blev stort i
            medierna? Det var Pågen som drev på. Det var i Stockholm det skedde
            och inte någonstans långt ut på landsbygden på Gotland. Då var
            det helt plötsligt aktuellt för energiministern att kliva in och
            vidta åtgärder och fatta politiska beslut för att hantera kapacitetsproblemen.
            Varför är inte samma typ av argumentation aktuell på Gotland?
          </note>
          <note>
            Jag har respekt för vad som står i budgeten. Vi har ju själva
            varit med och förhandlat det. Jag hade bara önskat att man var
            lite mer tillmötesgående. Det kommer Centerpartiet att fortsätta
            driva i budgetarbetet – att man inte bara ska säga att det är
            viktigt att göra något utan också säga hur man ska göra och faktiskt
            göra det. Att skapa en analys kommer man ju inte så långt med.
          </note>
          <note>
            Jag vill gärna höra från Patrik Engström vad han tycker skiljer
            situa ­ tionen på Gotland från situationen i Malmö och i Stockholm
            – där vi till ­ sammans, innan Svenska kraftnät gjort sin analys,
            till och med har gett i uppdrag till länsstyrelserna att göra
            just den analys i bland annat Västra Götaland, Skåne och Stockholmsområdet
            som man nu ska göra på Got ­ land. Varför tycker Patrik Engström
            att det var okej att gå in där och agera från politikens sida
            när han inte tycker att det är okej att göra det på Got ­ land?
          </note>
          <note type="speaker">
            Anf. 49 PATRIK ENGSTRÖM (S) replik:
          </note>
          <note>
            Fru talman! I grunden handlar det ju inte alls om att det är
            några skillnader i landet, utan frågan är i vilken turordning
            vi ska ta detta.
          </note>
          <note>
            Som Rickard Nordin väl vet pågår det ett projekt i Energimyndighetens
            regi för att titta på Gotlands energiförsörjning. Det är väl ett
            av svaren på detta.
          </note>
          <note>
            Gotland kan, enligt mitt sätt att se det, ställa samma krav på
            samhället som Stockholm, Göteborg och Malmö. Det är ju inte så
            att det inte har pågått några åtgärder för att hantera problematiken
            på Gotland. Det har det faktiskt gjort, och det vet Rickard Nordin
            mycket väl.
          </note>
          <note>
            När det gäller om vi politiker ska hantera investeringsplanerna
            i Svenska kraftnäts långtidsinvesteringsplan, som sträcker sig
            till 2029 med investeringar på 60 miljarder, tycker jag att det
            blir lite märkligt om vi här i kammaren ska fatta beslut om en
            investering på 1,8 miljarder utan att göra en riktig beredning
            av ärendet. En del av den beredningen är att göra en analys. Det
            tycker jag känns seriöst och trovärdigt, och det tror jag faktiskt
            att många på Gotland också tycker.
          </note>
          <note>
            (Applåder)
          </note>
          <note type="speaker">
            Anf. 50 LOTTA OLSSON (M) replik:
          </note>
          <note>
            Fru talman! Jag skulle vilja börja med att fråga hur Patrik Engström
            ser på detta med att värna välfärden. Socialdemokraterna är ju
            ett parti som ser sig som samhällsbärande och säger sig värna
            både industri och klimat, vilket är fundamentet för ett välfärdssamhälle.
          </note>
          <note>
            OECD säger att vi inte kommer att klara klimatmålen eller kunna
            leverera tillräckligt mycket energi om vi inte använder kärnkraft.
            Därför förstår jag inte varför man inte vill ha en riktig effektutredning
            för att se hur vi ska klara detta.
          </note>
          <note>
            När det gäller export och import av energi skryter man med att
            vi exporterar mycket el, och det gör vi. De dagar då de blåser
            och våra vattenmagasin är fulla, vilket de har varit nu så att
            de nästan rinner över, exporterar vi. Men det är inte så det ser
            ut hela tiden, utan det kommer andra tider . Det kan jag lova
            om inte Patrik Engström själv tror det. Då kommer vi att importera
            fossil elenergi i stället för att använda något som är mycket
            energismartare, det vill säga kärnkraft. Hur ser Patrik Engström
            på den här frågan? Varför tittar man inte på detta i en stor utredning,
            som vi har önskat?
          </note>
          <note>
            Energi är en stor del i konkurrenskraften för det svenska samhället.
            Hur förväntar sig Patrik Engström att företag ska klara konkurrenskraften
            när de inte får den säkra tillgången till energi som vi redan
            nu ser att de inte får i Skåne, i Stockholm och på Gotland?
          </note>
          <note type="speaker">
            Anf. 51 PATRIK ENGSTRÖM (S) replik:
          </note>
          <note>
            Fru talman! Tack, Lotta Olsson, för frågorna! Det var ganska
            många frågor. Jag ska försöka att reda ut dem.
          </note>
          <note>
            Först och främst gläds jag verkligen åt att vi kan exportera
            el från Sverige. Det bygger mycket på långsiktiga spelregler att
            man har vågat investera i Sverige under ganska många år. På senare
            tid är det framför allt vindkraften som det har investerats i.
            Jag gläds verkligen åt detta. Men det kanske Lotta Olsson har
            lite svårt att göra, för jag uppfattar underliggande att hon försöker
            få det att låta som att det är kris i Sverige.
          </note>
          <note>
            Sverige har ett robust system. Vi har Europas lägsta elpriser
            för företagen, och vi har alltså ett elöverskott. Vi har utmaningar.
            Dessa hanteras exempelvis i Svenska kraftnäts systemutvecklingsplan
            fram till 2029. Där finns många av de svar som Lotta Olsson efterfrågar
            i en effektutredning, vill jag påstå.
          </note>
          <note>
            Jag tycker att det är synd att Moderaterna och Lotta Olsson inte
            kan glädjas åt framgångarna på energimarknaden. Det är synd att
            man valde att lämna energiöverenskommelsen, som hade gjort att
            vi fått en långsik ­ tighet. Långsiktighet skapar framtidstro
            och gör att vi kan göra invester ­ ingar som på sikt ger goda
            resultat för landet. Men det är väl så i det poli ­ tiska samhället
            i dag att det är svårt att stå upp för gemensamma lösningar.
          </note>
          <note>
            (Applåder)
          </note>
          <note type="speaker">
            Anf. 52 LOTTA OLSSON (M) replik:
          </note>
          <note>
            Fru talman! Det är absolut inte svårt att stå upp för gemensamma
            lösningar. Men man måste ju se att det är lösningar och inte bara
            politiska kompromisser för att få till en majoritet.
          </note>
          <note>
            Vad är en långsiktigt bra lösning för gotländsk industri så att
            de också kan få framtidstro, slippa elavbrotten och ställa om
            till el, som vi vet är så viktig? Det finns ju ingen anledning
            till att Gotland inte ska få det som det övriga landet får.
          </note>
          <note>
            Vi var tidigare inne på elområden. Elområden skulle inte behövas
            i den bästa av världar. Det är ju en bristsituation som gjort
            att de kom till från början. Det är i norr som vi har mest tillgång
            till energi. I Skåne får man betala mer för energin för att man
            inte ska förbruka lika mycket.
          </note>
          <note>
            Frågan är om Socialdemokraterna vill se en utveckling av Sverige
            som ett industriland. Precis som tidigare debattörer var inne
            på får vi nu annan industri som är energikrävande, som datorhallar
            och annat. AI kommer, och det kommer att kräva mycket energi.
            Det är bra att det finns sådana etableringar i Sverige, men det
            kräver att man säkert vet att hela regeringen står upp för en
            energi som är leveranssäker. Därför är det väldigt förvånande
            att Patrik Engström inte vill gå på den linjen, utan han ser någonting
            som OECD faktiskt inte ser. Det finns ingen konsensus bakom det
            som regeringen ser här.
          </note>
          <note>
            Hur lång tid ska det ta innan vi kommer i balans och slipper
            de alarmistiska rapporterna från Gotland, Skåne och Stockholm?
            Eller ska vi ha tillfälliga lösningar? Jag undrar hur Patrik Engström
            ser på det.
          </note>
          <note type="speaker">
            Anf. 53 PATRIK ENGSTRÖM (S) replik:
          </note>
          <note>
            Fru talman! Det var många frågor också den här gången. Jag ska
            försöka besvara dem.
          </note>
          <note>
            I dag var det samma pris på alla fyra elområdena, vilket kan
            vara värt att notera. Precis som Lotta Olsson säger är det absolut
            inte så jämt, men i dag var det så.
          </note>
          <note>
            Svenska kraftnät gör nu en översyn av elområdena. Vad jag förstår
            var det när ni hade makten senast som man införde dessa elområden.
            Det fanns goda skäl till det, och det finns det kanske också fortfarande
            utifrån att man vill påskynda processer med en utbyggnad av elnät.
            Detta ser man över just nu.
          </note>
          <note>
            När det gäller OECD och kärnkraft kan jag bara konstatera att
            det får väl byggas kärnkraft i Sverige, vad jag vet. Men än är
            det ingen som hört av sig och velat göra det. Det borde vara ett
            problem för Lotta Olsson och alla som tror att kärnkraft är den
            enda lösningen på våra klimatproblem, för det är inte sant enligt
            mitt sätt att se det.
          </note>
          <note>
            Det får vara kärnkraft i Sverige, och vi har kärnkraft i Sverige.
            Det finns inget förbud mot att bygga kärnkraft i Sverige. Ändå
            görs inte det, detta på grund av att priset på ny kärnkraft är
            för högt. Priset kommer naturligtvis att betalas av konsumenterna.
          </note>
          <note>
            Om det är någon i den här kammaren som vill ha tre gånger så
            högt elpris på grund av att man vill ha ny kärnkraft, då är det
            väl så. Men jag tror att de flesta konsumenter är intresserade
            av ett lågt elpris , framför allt industrin så att man har konkurrenskraft
            mot andra länder.
          </note>
          <note>
            Lotta Olsson och Moderaterna borde släppa kärnkraftsdiskussionen
            och fundera kring hur vi ser till att ha rimliga och långsiktiga
            regler och rimliga priser på el i framtiden.
          </note>
          <note>
            (Applåder)
          </note>
          <note type="speaker">
            Anf. 54 LORENTZ TOVATT (MP):
          </note>
          <note>
            Fru talman! Det är spännande att följa omställningen till 100
            procent förnybart. Det är en väldigt positiv omställning på en
            rad sätt.
          </note>
          <note>
            I första hand handlar det naturligtvis om demokratisering, att
            fler och fler kan ta makten över sin egen elräkning och sina egna
            elkostnader. Det innebär även en decentralisering, att vi inte
            ska vara lika beroende av några få stora produktionsområden, utan
            vi ska kunna smeta ut dem över landet. Det innebär då också en
            ökad säkerhet för det svenska elsystemet. Det innebär naturligtvis
            också minskat beroende av uran och fossilt och förstås minskad
            problematik med slutförvar och annat som finns kring kärnkraft.
            Omställningen kommer alltså med en rad vinster, men den kommer
            förstås också med vissa utmaningar. Alla omställningar kommer
            ju med utmaningar.
          </note>
          <note>
            Det råder till exempel inget tvivel om att systemet kommer att
            vara mer väderberoende i framtiden. Mer vind och sol i systemet
            kommer att innebära att vi helt enkelt kommer att behöva hantera
            vädersituationer på marknaden. Men det är enbart teknikpessimister
            och olyckskorpar som inte tror att det här skulle vara möjligt
            att lösa. Det finns en rad lösningar när det gäller att hantera
            de utmaningar som omställningen kommer att innebära.
          </note>
          <note>
            Jag tror att det framför allt är inom tre områden som vi behöver
            se åtgärder.
          </note>
          <note>
            Det första handlar om att vi behöver ett mer flexibelt system
            och en mer flexibel marknad. Om vi blir mer flexibla minskar vi
            risken för att effektbalansen skapar problem för oss. Det minskar
            risken för den lokala kapacitetsbrist som har varit och är en
            reell utmaning. För att nå en mer flexibel marknad behöver vi
            bland annat få igång de lokala marknaderna för systemtjänster
            och flexibilitetsåtgärder.
          </note>
          <note>
            Vi behöver generellt se över skattesystemet kopplat till elproduktion
            och nät. Vi behöver ta fram en strategi för värme och kraftvärme.
            Hur kan den underlätta flexibilitet i systemet framöver? Jag tror
            också att vi kommer att behöva öka satsningarna på olika typer
            av energilager, oavsett om det handlar om batterier eller vätgas.
          </note>
          <note>
            Det andra området som det kommer att behövas åtgärder inom är
            generella energieffektiviseringsåtgärder. Det finns mycket som
            kan göras, bland annat inom det befintliga bostadsbeståndet och
            inom industrin. Där vidtar man helt enkelt inte vissa energieffektiviseringsåtgärder.
            Det beror antingen på att man inte kommer på tanken, trots att
            de skulle vara lönsamma, eller på att de inte är lönsamma i dag
            givet att det inte finns några styrmedel som styr mot energieffektivisering.
            När vi blir mer effektiva med hur vi använder el kan vi kapa toppar
            och underlätta omställningen.
          </note>
          <note>
            Som jag nämnde finns det inte i dag ett stort styrmedel som driver
            mot energieffektivisering. Därför vill vi få på plats en så kallad
            kvotplikt, alltså obligatoriska energieffektiviseringsåtgärder
            som man kan handla med. Vi måste också se över, stärka och utveckla
            de olika statliga stöden till energi ­ sparande och energieffektivisering.
          </note>
          <note>
            Det tredje området där det behövs mer åtgärder för att vi ska
            klara omställningen är allt som rör kapaciteten i nätsystemet.
            Vi vet att mer väderberoende energiproduktion kommer att innebära
            ett behov av överföring och starkare nät. Det har lyfts upp tidigare
            här i talarstolen att vi måste jobba vidare med att korta tiden
            för att bygga nät. Redan i dag händer ganska mycket på området.
            Myndigheterna själva vidtar åtgärder. Och vi har ganska nyligen
            tagit emot en utredning på området som vi ska jobba vidare med.
          </note>
          <note>
            Jag tror också att vi måste tänka ännu smartare vad gäller var
            vi placerar framtida elproduktion. Vi vet att havsvinden kommer
            att komma starkt framöver. Det kommer att underlätta i södra Sverige.
            Men man kan tänka sig att vi borde underlätta ännu mer för till
            exempel både Energimyndigheten och Naturvårdsverket i deras planering
            av ny vindproduktion så att den placeras så strategiskt som möjligt.
          </note>
          <note>
            Vi måste också fundera kring hur vi kan minska behovet av lokala
            nät där de inte behövs och på hur man kan överföra el utan att
            det ska vara koncessionsplikt och liknande.
          </note>
          <note>
            Sammanfattningsvis kommer vi att klara den här spännande och
            positiva omställningen om vi klarar av att komma framåt inom just
            de tre områden som jag har nämnt: flexibilitet, effektiviseringar
            och robusta elnät. Då tror jag att vi kommer att ha omställningen
            som i en liten ask.
          </note>
          <note>
            Jag yrkar därmed bifall till förslaget i betänkandet och avslag
            på mo ­ tionerna.
          </note>
          <note>
            (Applåder)
          </note>
          <note type="speaker">
            Anf. 55 RICKARD NORDIN (C) replik:
          </note>
          <note>
            Fru talman! Det är intressant att Lorentz Tovatt talar om att
            det är vi som ska placera vindkraft och annat. Det är marknaden
            som gör det; det här är dessutom en debatt om elmarknaden. Det
            råkar också vara så att marknaden jättegärna skulle vilja bygga
            mer elförsörjning, inte minst på Gotland. Men där har man kapacitetsproblem.
            Det går inte att få in mer kraft.
          </note>
          <note>
            Mer stabil tillgång till stamnätet skulle till på köpet leda
            till betydande mängder förnybar energi. Men det är också avgörande
            för att klara klimatomställningen på Gotland. Den tunga industrin
            där behöver den försörjningen. Det räknas inte in i den samhällsekonomiska
            kalkylen. Där räknar man inte med 7 kronor per ton koldioxid och
            så vidare.
          </note>
          <note>
            Det finns lite brister, och där har vi ett problem. Jag är därför
            nyfiken på Miljöpartiets inställning. Bör en tredje elkabel till
            Gotland byggas? Ja eller nej?
          </note>
          <note type="speaker">
            Anf. 56 LORENTZ TOVATT (MP) replik:
          </note>
          <note>
            Fru talman! Tack, Rickard Nordin, för frågan!
          </note>
          <note>
            När det gäller att placera vindkraft hänvisade jag i mitt anförande
            till Energimyndighetens och Naturvårdsverkets redan pågående planeringsarbete.
            Jag hoppas att Rickard Nordin känner till att man planerar för
            placering av vindkraft som ska nå 100 terawattimmar . J ag menar
            att vi ska underlätta det arbetet så att de kan ha god samverkan
            med till exempel länsstyrelser och kommuner. Det hoppas jag att
            Rickard Nordin inte är emot.
          </note>
          <note>
            Vad gäller Gotland och elkabeln vet jag inte vad jag ska säga.
            Jag brukar ha bilden av Centerpartiet och Rickard Nordin som ett
            parti och en politiker som inte vill detaljreglera myndigheter.
            Man kan tycka att det ska göras, men då måste man vara ärlig med
            det och ha det som en konsekvent linje. Just elkabeln till Gotland
            är absolut inte något som Miljöpartiet motsätter sig. Men vi har
            en ordning där politiker efterfrågar saker från sina myndigheter,
            men vi går inte in och påverkar detaljerna.
          </note>
          <note>
            Vi har förhandlat fram en budget. Mig veterligen är Centerpartiet
            också delaktigt i arbetet med regleringsbreven. Där finns även
            formuleringar om Gotlands elförsörjning. Det låter lite på Rickard
            Nordin som att han underkänner sina egna förhandlares potential
            och arbete. Han har själv varit med och förhandlat om de här frågorna,
            både budgeten och regleringsbrevet till Svenska kraftnät. Centerpartiet
            får alltså fortsätta driva det på nya sätt om man har misslyckats
            hittills.
          </note>
          <note type="speaker">
            Anf. 57 RICKARD NORDIN (C) replik:
          </note>
          <note>
            Fru talman! Jag hade inte behövt lyfta de frågorna här i kammaren
            om vi hade fått respons från regeringspartierna i frågan. Det
            är också därför vi har den här debatten.
          </note>
          <note>
            På samma sätt som Miljöpartiet gissningsvis tyvärr inte kommer
            att sluta driva frågan om höjd bensinskatt, även om de inte fick
            igenom det i budgeten, kommer jag inte att sluta prata om Gotlands
            elförsörjning förrän den är trygg och stabil. Det är den tyvärr
            inte i dag.
          </note>
          <note>
            Jag är lite nyfiken på Miljöpartiets inställning. Om man inte
            på något sätt ska detaljstyra sina myndigheter, varför har vi
            då en infrastrukturplanering? Varför tar vi inte Trafikverkets
            beslut rakt av? Det gör vi ju inte. Miljöpartiet vill gärna fokusera
            på att lyfta över mer resurser från väg till järnväg. Jag har
            inte särskilt mycket emot det. Men det är precis så Lorentz Tovatt
            säger att vi inte ska göra när det gäller Svenska kraftnät.
          </note>
          <note>
            När det finns brister i den samhällsekonomiska analysen och när
            man inte tar hänsyn till klimatfrågan eller till säkerhetspolitiska
            frågor är det rimligt att göra en sådan bedömning som Centerpartiet
            har gjort. Vi tycker att hela landets energiförsörjning, inte
            bara Stockholms och Malmös, är viktig. Där togs politiska beslut
            om krispaket. Varför litade man inte på Svenska kraftnäts bedömning
            i de fallen?
          </note>
          <note>
            Svenska kraftnät säger att de har saker på gång och att de kommer
            att ha kablar klara 2024, 2028, 2030. Ändå gick politiken in och
            gjorde krispaket och bedömningar av en situation som inte ens
            existerar ännu men som det finns potential för. Gotland har haft
            en svår situation i tio år. Uppsala har också haft det länge.
            Varför är det okej att detaljstyra i Malmö och Stockholm men inte
            på Gotland, Lorentz Tovatt? Situationen är precis likadan där,
            men lösningen är en annan.
          </note>
          <note type="speaker">
            Anf. 58 LORENTZ TOVATT (MP) replik:
          </note>
          <note>
            Fru talman! Jag vill tacka Rickard Nordin för replikskiftet.
          </note>
          <note>
            Indexering av bensinskatten finns kvar. Det är förstås det viktiga.
            Jag känner mig nöjd med det.
          </note>
          <note>
            Det finns lite missuppfattningar i den här debatten. Att politiker
            inte ska gå in och detaljreglera ett affärsverks specifika arbete
            betyder inte att politikerna ska stå handfallna. Det är klart
            att politiker ska kunna vidta åtgärder inom områden där de verkligen
            behövs. Det är inte det den här debatten handlar om.
          </note>
          <note>
            Det var självklart viktigt att regeringen gick fram med en rad
            åtgärder för att hantera kapacitetsbristen i Stockholm och Malmö.
            Det handlade dessutom inte om en sådan planeringsfråga. Det gällde
            en rad uppdrag till myndigheter, länsstyrelser och så vidare.
          </note>
          <note>
            Jämförelsen med Trafikverket haltar också, eftersom det är två
            helt olika förfaranden. Trafikverket har en nationell plan som
            spänner över tolv år, och de tar fram en lång lista på förslag
            till åtgärder. Det är regeringen som i slutänden säger ja eller
            nej. Det är ett visst förfarande som man använder sig av. Det
            förfarandet har vi inte när det gäller vilka investeringar Svenska
            kraftnät ska göra.
          </note>
          <note>
            Om Rickard Nordin vill ändra på detta är det en intressant hållning
            som man kan argumentera för, men då får man vara konsekvent. Då
            måste man se över hela det sätt på vilket vi hanterar investeringar
            i elnätsinfrastruktur i dag, för det fungerar inte så nu. Om Rickard
            Nordin är villig att driva detta får han vara ärlig med det.
          </note>
          <note type="speaker">
            Anf. 59 LOTTA OLSSON (M) replik:
          </note>
          <note>
            Fru talman! Jag vill börja med att ge positiv feedback till Lorentz
            Tovatt för hans positiva syn på forskning. Forskning och utveckling
            är grunden för hela välfärdssamhället. Jag skulle dock vilja att
            han lyssnade mer på vad OECD säger om framtidens energibehov och
            hur vi ska klara klimatmålen. Jag behöver inte säga vad deras
            lösning är, men de anser att kärnkraften är jätteviktig.
          </note>
          <note>
            Jag undrar hur Lorentz Tovatt ser på probleminventeringen. Han
            pra ­ tade om att vi behöver bli mer flexibla och att fler lokala
            nät behövs. Det är jättebra, men det är inte där problemen finns.
            I dag finns problemen och utmaningarna i hur vi ska kunna ställa
            om vår tunga industri, som drar enormt mycket energi. Uppe i Luleå
            eldar man fortfarande med kol i mas ­ ugnarna för att kunna smälta
            järn. Det är denna industri som behöver ställa om till elektrifiering.
            Det handlar inte alls om lokala nät, och då är det inte flexibiliteten
            i näten som är dilemmat. Och så har vi våra tunga transporter.
            Det är på dessa två områden vi inte är bäst i klassen i dag. För
            övrigt är Sverige väldigt duktigt på fossilfri, smart energi.
          </note>
          <note>
            Sedan har vi generell energieffektivisering. Men det är inte
            det som du och jag gör hemma som är det stora olycksbarnet, Lorentz
            Tovatt, utan det är de verksamheter jag nämnde. Hur landar Lorentz
            Tovatt i att det är dessa områden som är dilemmat? Jag personligen
            ser två helt andra områden.
          </note>
          <note type="speaker">
            Anf. 60 LORENTZ TOVATT (MP) replik:
          </note>
          <note>
            Fru talman! Tack, Lotta Olsson, för frågorna!
          </note>
          <note>
            För två veckor sedan gjorde jag en jätterolig klimatturné i norra
            Sverige där jag bland annat besökte Hybritprojektet, som handlar
            om att ta fram stål utan kol. De säger att de visst vill ha flexibilitet.
            Hela deras affärsmodell går ut på att ha överskott av till exempel
            vind, som de sedan kan göra om till vätgas som de ska driva sina
            processer med i framtiden.
          </note>
          <note>
            Det är intressant. Flexibilitet kommer att gynna den tunga industrin,
            men framför allt kommer det att göra att vi som smarta konsumenter
            inte snor el i onödan när den verkligen behövs inom till exempel
            industrin. Det är så man får se på systemet : att det hänger ihop.
            Om konsumenterna blir smartare kommer vi att kunna förse industrin
            med el till konkurrenskraftiga priser.
          </note>
          <note>
            Jag vänder mig mot synsättet att det är just produktionen av
            el som är den stora utmaningen generellt framöver. Vi exporterar
            enorma mängder el. År 2019 exporterade vi el motsvarande fyra
            Ringhalsreaktorer. Det är enorma mängder el. Det är självklart
            bra att Sverige exporterar el. Vi har en ren el, och den ska exporteras
            och konkurrera ut kol i andra länder. Det är inte detta som är
            den stora utmaningen framöver, utan det är hur vi ska få ihop
            själva systemet.
          </note>
          <note type="speaker">
            Anf. 61 LOTTA OLSSON (M) replik:
          </note>
          <note>
            Fru talman! Hur vi ska få ihop systemet är enormt viktigt. Även
            om vi effektiviserar och vidtar alla de åtgärder som Lorentz Tovatt
            beskriver pro ­ blematiserar man att vi kommer att behöva mycket
            mer energi framöver. Om vi ställer om vår tunga industri, alla
            våra tunga transporter och våra bilar och om vi dessutom, med
            framtidens arbetsmarknad, ska kunna attra ­ hera stora energitunga
            datorhallar och sådant som är bra ur ett säkerhets ­ perspektiv
            och för arbetstillfällen och Sverige blir det ändå ingen minsk
            ­ ning av energi. Då är frågan om vi ska hämma denna utveckling
            därför att vi inte har tillräckligt med intermittent energi, för
            det kommer att krävas enormt mycket.
          </note>
          <note>
            Vi måste också räkna med att våra vattenmagasin inte kommer att
            vara så här fulla alla år. Det kanske är bättre att bidra till
            världens klimatmål genom att exportera el än att bara tänka att
            man är sig själv nog. På något vis är energiproduktion större
            än bara Sverige. Man kan se att Tyskland har ökat sina koldioxidutsläpp.
            De har ställt om till vindkraft och importerar rätt mycket fossil
            gas. Men Frankrike, som till stor del använder kärnkraft, har
            faktiskt minskat sina utsläpp.
          </note>
          <note>
            Detta är något som vi måste lära oss av, för klimatmålen ligger
            inte långt fram i tiden. Om vi ska göra något som får riktig effekt
            är det nu det gäller. Då kan vi inte tänka 20–30 år.
          </note>
          <note type="speaker">
            Anf. 62 LORENTZ TOVATT (MP) replik:
          </note>
          <note>
            Fru talman! Jag noterade inga tydliga frågor, men jag kan resonera
            lite kring det som Lotta Olsson pratade om.
          </note>
          <note>
            Som av en händelse besökte jag också en datahall i norra Sverige.
            Jag har samma bild – att det är bra att datahallar öppnar i just
            Sverige, för vi har bra och mycket el. Det är positivt. Jag vill
            dock återigen inskärpa att bilden av mer elproduktion inte är
            särskilt korrekt. Jag vill understryka att det är under den tid
            som regeringen har suttit vid makten som elöver ­ skotten har
            ökat allteftersom. Överskotten har dessutom ökat när ny vind kommit
            in i systemen. Under alliansregeringen, när Moderaterna satt vid
            makten, var vi nettoimportör under några år, och det är väldigt
            illa. Men under den tid som regeringen har styrt har vi ökat överskotten
            av el.
          </note>
          <note>
            Det skulle tarva en helt egen debatt om vi ska gå igenom den
            tyska energiomställningen, men bara så att det är tydligt: Utsläppen
            inom det tyska elsystemet har minskat med 30 procent. Detta är
            fakta och går inte att ifrågasätta. Jag vet att det är högerns
            favoritargument att säga att den tyska energiomställningen har
            varit katastrofal, men det är helt enkelt inte sant att utsläppen
            har ökat, som vissa påstår. Utsläppen inom elsystemet har minskat
            med 30 procent i Tyskland.
          </note>
          <note>
            Sedan är ju inte jag ansvarig för det tyska elsystemet. Jag hade
            inte gjort som de tyska politikerna. Delar av det hade jag kopierat
            rakt av – jag tycker att det är briljant politik – men jag står
            naturligtvis inte bakom allt. Som sagt: I det tyska elsystemet
            har utsläppen minskat med 30 procent.
          </note>
          <note type="speaker">
            Anf. 63 LARS THOMSSON (C):
          </note>
          <note>
            Fru talman! Jag ska föga förvånande prata om Gotlands elförsörjning.
            Detta tror jag att alla i salen har räknat ut.
          </note>
          <note>
            Centerpartiets grundinställning är att Gotland tillhör Sverige.
            Då är det högst rimligt att Gotland ansluts till stamnätet. Gotland
            är en del i elnätet som inte är ansluten till stamnätet i dag.
            Detta är vår grundinställning.
          </note>
          <note>
            Jag är glad över debatten. Många borgare förstår det. Fem partier
            kommer att rösta för ett tillkännagivande. Man kan dock bli lite
            förvånad över debatten, då det låter som om detta är en ny fråga.
            Det är det verkligen inte. Denna diskussion har funnits sedan
            2009, då Svenska kraftnät tog ett inriktningsbeslut. Sedan planerade
            man i åtta år, och då låg det i alla investeringsplanerna, innan
            man sedan avslutade det hela i maj 2017. Frågan är alltså analyserad
            och utredd. Det finns jättemycket material bakom.
          </note>
          <note>
            Det finns några grundaspekter som påverkar framför allt Gotland.
            Elförsörjningen är central i ett modernt samhälles utveckling.
            Det är extremt tydligt. All teknik bygger i praktiken på elförsörjning.
            Det är datorer och mjölkrobotar. Som exempel har Cementa ett antal
            tusen elektriska motorer som ska återstartas vid varje litet blink.
          </note>
          <note>
            År 2018 var situationen den att vi hade 13 totalavbrott. År 2019
            hade vi 5. Det är helt orimligt. Föreställ er denna situation
            i Stockholm. Då hade det varit ett ramaskri. Men gotlänningar
            ska acceptera detta. Det är inte rimligt. Det är den första utgångspunkten.
          </note>
          <note>
            Den andra är att Cementa och Heidelberg Cement står för basproduk
            ­ tionen av all cement i Sverige. Den tillverkas till 70 procent
            i Slite på Got ­ land. Det är det som bland annat bygger upp svensk
            bostadsproduktion. De behöver akut göra en omställning av klimatskäl.
            De står för den näst största utsläppspunkten i Sverige och har
            som mål att vara klimatneutrala till 2030, alltså om tio år. Det
            är en rätt kort tid. När de ska göra det är en av huvudingångarna
            att de ska ha koldioxidavskiljning och lagring. När de ska göra
            denna process går elförbrukningen upp på Gotland, från dagens
            förbrukning på ca 1 terawattimme till 3 terawattimmar. De tredubblar
            för ­ brukningen. Det innebär att det då behövs ännu mer kabelförsörjning
            och lokal produktion för att det ska fungera i praktiken.
          </note>
          <note>
            Elkabel behövs också mycket tydligt för att klara energiomställningen
            på Gotland. Vi har varit mycket framgångsrika med framför allt
            vindkraftsutbyggnaden och under senare tid också med solcellsutbyggnaden.
            Vi har 45 procent lokal förnybar energiproduktion i elnätet på
            Gotland i dag – mest vindkraft. Men det har faktiskt varit fullt
            i kablarna i tio år. Det har varit anslutningsstopp i tio år.
            Föreställ er det i Stockholm eller i Malmö ! Den diskussionen
            hade över huvud taget inte gått att föra där. I tio år har vi
            i praktiken haft anslutningsstopp. Vi vet att Gotland har extremt
            bra vindresurser, vi ligger i södra Sverige och det är där vi
            behöver elen.
          </note>
          <note>
            Just nu är också en stor bottenundersökning på väg att ske kring
            ett stort offshoreprojekt i fråga om vindkraft söder om Gotland.
            Det har en enorm potential. Allt detta spelar in framöver.
          </note>
          <note>
            Jag skulle också vilja tillföra att tidsaspekten är mycket viktig
            när man kommer till sådana stora investeringar. Det är mycket
            långa ledtider. Vi vet att det normalt tar mellan åtta och tio
            år att lägga en sjökabel. När vi vet att det är tio år till Cementa
            ska ställa om förstår vi att detta beslut måste tas ganska omgående.
          </note>
          <note>
            Andra grundfakta handlar om att de två små gamla kablar som vi
            har är lagda 1984 och 1987. De sjunger alltså på sista versen.
            Just nu utreds detta. Men enligt bedömningar tar de slut 2030–2035.
            Det innebär att den nya lösningen med den tredje kabeln inte kan
            bygga på att dagens två kablar kommer att fortsätta vara i drift.
            Då har vi snart samma problem igen. De är nämligen snart slut.
          </note>
          <note>
            Jag ska säga några ord om den samhällsekonomiska analys som ligger
            till grund för detta. Jag har drivit denna fråga sedan 2007, först
            som kommunalråd, sedan som regional vindkraftssamordnare, sedan
            som nationell vindkraftssamordnare och nu som riksdagsledamot.
            Det innebär att jag har läst en del samhällsekonomiska utredningar
            ett antal gånger. Där kan man till exempel notera det som Birger
            Lahti och Rickard Nordin har varit inne på, nämligen att det i
            denna analys inte finns en enda kostnadspluspost när det gäller
            att man kan åstadkomma en klimatförbättring. Blir inte vindkraften
            byggd på Gotland blir den byggd i norra Sverige. Men det anges
            alltså inte en enda pluspoäng om att man åtgärdar klimateffekten
            på Gotland genom att bygga kabel. Därmed tycker jag att denna
            analys faller på sin egen orimlighet. Utredningar blir vad de
            blir beroende på vad man petar in i dem. Och detta tycker jag
            är en mycket dålig utredning.
          </note>
          <note>
            Vi i Centerpartiet är mycket övertygade om att Gotland behöver
            en ny elkabel. Därför kommer vi givetvis i eftermiddag att rösta
            för det tillkänna ­ givande som vi har.
          </note>
          <note>
            Energiministern uttalade sig i dag i medierna om att detta inte
            spelar någon roll. Det kanske det inte gör. Men i så fall innebär
            det att ansvaret att lösa sakfrågan faller tungt tillbaka på regeringen.
            Alla förstår nämligen att oavsett dagens omröstning måste sakfrågan
            få en lösning. Detta håller inte.
          </note>
          <note>
            Därmed yrkar jag bifall till reservation 9.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14.)
          </note>
          <note>
            § 11 Mineralpolitik
          </note>
          <note>
            Näringsutskottets betänkande 2019/20:NU11
          </note>
          <note>
            Mineralpolitik
          </note>
          <note>
            föredrogs.
          </note>
          <note type="speaker">
            Anf. 64 MATTIAS JONSSON (S):
          </note>
          <note>
            Fru talman! Vi ska nu debattera mineralpolitik. Alla i denna
            kammare är nog överens om att mineralerna i vår mark är svensk
            basnäring och ligger till grund för svensk ekonomi och tillväxt.
            Gruvnäringen genererar stora inkomster till staten och sysselsätter
            i förlängningen ungefär 32 000 personer i landet. Tillsammans
            med stål- och metallverken utgör gruvnäringen en stor del av den
            svenska exportindustrin.
          </note>
          <note>
            Om man backar en bra bit tillbaka i tiden kunde Sverige även
            på vikingatiden exportera en del av överskottet av vår järnproduktion.
            Detta sked ­ de på den tiden med hjälp av masugnen, som dessutom
            var en svensk uppfinning, så att vi snabbt kunde svara på efterfrågan
            från andra länder som då behövde järnet bland annat för att tillverka
            vapen. Än i dag exporterar vi två tredjedelar av allt järn som
            framställs i Sverige. Begreppet ” grundmurat förtroende ” kan
            verkligen passa in i fråga om detta.
          </note>
          <note>
            Vi kan konstatera att det är en uråldrig näring som har lagt
            grunden för svensk välfärd. Samtidigt för ämnet mineralpolitik
            med sig komplexa frågeställningar, främst vad gäller hållbarhet
            och miljö men också vad gäller äganderätten.
          </note>
          <note>
            Vi är en ledande gruvnation. Det ska vi vara mycket stolta över.
            Våra gruvor och gruvföretag ligger i framkant vad gäller teknisk
            innovation, arbetsmiljö och produktivitet. Vårt järn håller världsklass,
            och vi har företag som levererar utrustning till gruvor över hela
            världen.
          </note>
          <note>
            I regeringens mineralstrategi tas ett samlat grepp för att skapa
            gynnsamma förutsättningar, peka på möjligheter och identifiera
            utmaningar så att gruv- och mineralnäringen kan växa på ett hållbart
            sätt i takt med de möjligheter som dagens starka internationella
            efterfrågan på metaller och mineral faktiskt ger.
          </note>
          <note>
            Tillgången på metaller som järn, koppar, silver och högteknologiska
            metaller är en förutsättning för att producera modern energi-
            och miljöteknik som vindkraft, solceller, lågenergilampor och
            till och med katalysatorer i bilar. En grön tillväxt utan tillgång
            till råvaror för grön teknologi är faktiskt helt otänkbar.
          </note>
          <note>
            Det finns ett internationellt intresse för hur tillgången till
            metaller ska stärkas. Frågan har aktualiserats genom den snabba
            ekonomiska utveck ­ lingen i länder som Kina och Indien, men även
            Brasilien, där ett ökat väl ­ stånd leder till ett ökat behov
            av metaller för att bygga inte minst infra ­ struktur.
          </note>
          <note>
            EU har brist på de flesta metaller. Det är ett stort underskott
            i EU på nickel, järn, zink, bly och koppar. EU är i dag fullständigt
            importberoende av bland annat tenn, kobolt och molybden. Efterfrågan
            på metaller bedöms vara fortsatt stor under de kommande åren,
            både inom EU och i världen.
          </note>
          <note>
            Sverige är ett av EU:s ledande malm- och metallproducerande länder.
            Nästan 90 procent av EU:s järnmalmsproduktion kommer just från
            Sverige. Sverige har också den största bly- och zinkproduktionen
            i unionen. Den svenska silverproduktionen är den näst största
            inom EU, medan den svenska guld- och kopparproduktionen ligger
            på tredje respektive fjärde plats, inte långt efter de länder
            som producerar allra mest.
          </note>
          <note>
            Gruvnäringen har stor betydelse för landets tillväxt och ekonomi.
            Den skapar arbetstillfällen i det omgivande samhället, bidrar
            till stärkt attrak ­ tionskraft och skapar tillväxt i delar av
            landet som under en lång period har haft en nedåtgående befolkningsutveckling.
            Gruvnäringens expansion visar på den starka koppling som finns
            mellan stad och land.
          </note>
          <note>
            Utöver produktionen av malm för framställning av metaller ger
            Sveriges berggrund högkvalitativ natursten med internationellt
            anseende, och den exporteras över hela världen. Från berggrunden
            hämtas material till olika bygg- och anläggningsändamål som är
            nödvändiga för samhället. I industriella processer och produkter
            används mineral med särskilda fysikaliska eller kemiska egenskaper.
          </note>
          <note>
            Fru talman! För att gruvnäringen och industrin ska kunna utvecklas
            i hela vårt land är det viktigt att det finns ett omgivande samhälle
            som fungerar. För det krävs investeringar i forskning och kompetensförsörjning,
            liksom rejäla investeringar i infrastruktur och vår välfärd. Det
            är därför välkommet att regeringen har sagt ja till bland annat
            Norrbotniabanan och att man gör satsningar på järnvägsunderhållet.
            Det behövs för att industrin ska utvecklas. Regeringens kompetenshöjande
            insatser är mycket nödvändiga och välkomna.
          </note>
          <note>
            Fru talman! Jag är medveten om att tillståndsprocesserna är väldigt
            långa. För att vi även i fortsättningen ska ligga i framkant och
            vara konkurrenskraftiga är det viktigt att vi har en effektiv
            och förutsägbar tillståndsprocess. Det behöver markägare, renägare,
            boende och – framför allt – svensk gruvindustri. Med rätt system
            och rätt processer tror jag att det är fullt möjligt att ha en
            effektiv tillståndsprocess samtidigt som vi inte gör avkall på
            hänsynen till viktiga naturvärden, kulturvärden och annat som
            vi vill bevara i det omgivande samhället. Det är bra att tillståndsprocesserna
            ses över. De är inte bara långsamma och utdragna, utan de är dessutom
            utspridda på många av våra myndigheter.
          </note>
          <note>
            Regeringen är medveten om att även miljöprövningen måste effektiviseras.
            I budgetpropositionen för 2020 redovisade regeringen att den arbetar
            vidare med att förenkla just miljöprövningen. Som ett led i det
            har regeringen gett länsstyrelserna och Domstolsverket i uppdrag
            att under verksamhetsåret 2020 samla in statistik gällande handläggningstider
            för miljöprövning. Statistiken ska sedan redovisas till Naturvårdsverket,
            som ska sammanställa, analysera och presentera de uppgifter som
            har kommit in om miljöprövningen.
          </note>
          <note>
            När vi ändå är inne på frågan: Här berörs en hel del motioner
            och, som det ser ut, även ett tillkännagivande om ett tillkännagivande
            från förra året om att skynda på handläggningstiderna. Förra året
            kom det en hel del mejl från hela vårt land, säkert till många
            av ledamöterna i kammaren, där det uttrycktes en stor oro – om
            vi ska skynda på processerna och handläggningstiderna, gör vi
            i så fall miljöprövningen på ett seriöst sätt? Tar vi andra hänsyn
            på ett seriöst sätt?
          </note>
          <note>
            Det pågår nu en översyn inom Regeringskansliet, och som jag nämnde
            arbetar dessutom våra länsstyrelser och domstolar med att samla
            in sådan data och presentera den under året. R egeringen har även
            för avsikt att under mars månad redovisa för riksdagen vad man
            hittills har gjort och tänker göra. Man har också för avsikt att
            tillsätta en utredning som ska se över hur minerallagen kan justeras
            för att vi ska skapa förutsägbarhet i dessa processer. Stefan
            Löfven sa dessutom i regeringsförklaringen hösten 2019 att frågan
            om prövningsprocesser och regelverk behöver ses över. Ändå säger
            oppositionen i denna kammare att vi ska göra ett tillkännagivande
            om tillkännagivandet. Jag tror att svenska folket förväntar sig
            att den här hanteringen, precis som jag har redovisat, sker seriöst
            och inte forceras fram. Det känns definitivt inte seriöst.
          </note>
          <note>
            Fru talman! Jag yrkar bifall till utskottets förslag i betänkandet
            och avslag på samtliga motioner. Jag yrkar dock bifall även till
            reservation 1.
          </note>
          <note>
            Fru talman! Avslutningsvis vill jag säga att mineralerna är avgörande
            för Sverige. Det har de varit länge. De bildar också en brygga
            mellan glesbygd och storstad, mellan innovation och historia.
            Gruvorna är ryggraden och motorn i svensk industri. Vi socialdemokrater
            vill fortsätta använda mineralerna på ett klokt och ansvarsfullt
            sätt, med hänsyn och hållbarhet för alla. Vi vill fortsätta stärka
            infrastrukturen i det omkringliggande samhället. Vi vill se ett
            starkt och innovativt samhälle som håller ihop. Det gäller även
            den fråga vi debatterar i dag, det vill säga mineralpolitiken.
          </note>
          <note>
            (Applåder)
          </note>
          <note type="speaker">
            Anf. 65 HELENA ANTONI (M):
          </note>
          <note>
            Fru talman! Inledningsvis vill jag yrka bifall till reservation
            5 av Moderaterna och Kristdemokraterna.
          </note>
          <note>
            Sverige har en mer än tusen år lång historia av malmbrytning
            och metallframställning. Uppemot 3 000 gruvor har funnits i landet,
            vilket gjort Sverige till ett av Europas viktigaste gruvländer.
            Gruvnäringen är också Sveriges äldsta industriella verksamhet;
            bland annat Garpenbergsgruvan i Bergslagen kom till redan på 1200-talet.
            Ja, Sverige är sannerligen ett gruv- och mineralland, och det
            har till stor del legat till grund för det välstånd vi ser i dag.
          </note>
          <note>
            Det moderna samhällets tekniska framsteg är helt beroende av
            tillgången på metaller och mineral. När vi nu debatterar mineralpolitiken
            tycker jag att det är viktigt att poängtera att detta är en fråga
            som berör oss alla. Oavsett åsikt kvarstår det faktum att vi alla,
            på ett eller annat sätt, tagit oss hit till kammaren i dag. Vissa
            har kanske åkt bil, andra tåg. Vissa kan ­ ske flög upp i går,
            medan andra tog tunnelbanan. Alla dessa transportmedel – och så
            mycket mer – kräver på ett eller annat sätt att gruvnäringen står
            stark. Det finns tusen andra exempel på användningsområden som
            jag skulle kunna ta upp, men av respekt för övriga debattörer
            väljer jag nog att avstå. Poängen är densamma: Varje dag påverkas
            vi alla av det som våra gruvbolag lyckas producera inom Sveriges
            gränser, och det tycker jag är viktigt att lyfta upp och vara
            stolt över.
          </note>
          <note>
            Det är alldeles uppenbart att vi måste ställa om mot ett mer
            cirkulärt och fossilfritt samhälle, men om man ska elektrifiera
            allt behövs el, batterier och infrastruktur. Det är därför viktigt
            att ha ett helhetsperspektiv när man diskuterar viktiga framtidsfrågor
            som denna. En förutsättning för att kunna göra den omställningen
            är att vi har tillgång till metaller. Omställningen av samhället
            måste präglas av kostnadseffektivitet och resultatorientering,
            inte av dyr och kortsiktig symbolpolitik.
          </note>
          <note>
            Det är ingen nyhet att gruvnäringen genererar en betydande mängd
            avfall. För Moderaternas del ligger det dock högt upp på agendan
            att skapa förutsättningar för ett resurseffektivt samhälle. Vi
            ser att det är politikens uppgift att skapa goda förutsättningar
            för olika aktörer att ta ansvar för sitt avfall och värna principen
            om att förorenaren betalar. Det är därför vi gärna vill se över
            möjligheterna att inkludera avfallskostnader vid prövning av en
            fyndighets brytvärdighet.
          </note>
          <note>
            Nu skulle jag vilja komma in lite på tillståndsprocesser eftersom
            de långa väntetiderna ofta sätter käppar i hjulet för nyinvesteringar,
            arbetstillfällen och innovativa satsningar. Branschen står för
            stora exportintäkter och sysselsätter många människor, men tiderna
            för att få ett tillstånd är på tok för långa. Gruvnäringen har
            nu börjat tröttna och undrar varför reger ­ ingen inte har gjort
            någonting. Ett exempel är järnmalmsprojektet Kallak, som har väntat
            i över sex år på att få tillstånd . G ruvområdet Laver är ett
            annat exempel. Det är inte rimligt att detta ska vara så komplicerat
            och ta så ofantligt lång tid i en framstående gruvnation som Sverige.
          </note>
          <note>
            En annan viktig aspekt som jag skulle vilja lyfta upp är att
            metaller och mineraler finns där de finns. Det går alltså inte
            att flytta en gruvverksamhet till ett mer lämpligt ställe om det
            skulle råka vara olägligt att bryta just där den ligger.
          </note>
          <note>
            Enligt grundlagen är varje medborgares egendom tryggad utom när
            det krävs för att tillgodose angelägna allmänna intressen. Att
            mineraler kan tas till vara och brytas samt att trygg försörjning
            skapas inom mineralbranschen har ansetts vara ett sådant allmänt
            intresse.
          </note>
          <note>
            En rimlig utgångspunkt bör då vara att markägaren får en rimlig
            avkastning. I dag får markägare en mineralersättning som uppgår
            till 1 ½ promille av det beräknade mineralvärdet. Markägare får
            dock ingen som helst ersättning för förlorade intäkter från till
            exempel jordbruk, turism eller skogsbruk. Vi menar att det därför
            är viktigt att se över om och hur äganderätten i gruvnäringen
            bör stärkas.
          </note>
          <note>
            Jag vill avsluta med att säga att det finns väldigt många goda
            exempel inom gruvnäringen som man bör ha i åtanke. Gruvnäringen
            har gjort mycket för svenskt välstånd, och nu finns det mycket
            mer att önska av politikens agerande.
          </note>
          <note>
            (Applåder)
          </note>
          <note>
            I detta anförande instämde Ann-Charlotte Hammar Johnsson och
            Lars Püss (båda M).
          </note>
          <note type="speaker">
            Anf. 66 ERIC PALMQVIST (SD):
          </note>
          <note>
            Fru talman! Den gångna veckan gjorde jag ett företagsbesök i
            skånska Höganäs. Där besökte jag Höganäs AB, som är ett av blott
            fem företag i hela världen som tillverkar metallpulver som man
            kan pressa och sintra och därigenom tillverka avancerade metallföremål
            av. Vi fick till och med se exempel på hur man kan använda det
            till att 3D-printa komplexa metalldelar.
          </note>
          <note>
            Vi fick höra att Höganäs AB är marknadsledande med cirka en tredjedel
            av den globala marknaden, som det alltså bara finns fem aktörer
            på. Vi fick också veta att de är äldst i gamet och att de satsar
            väldigt mycket på forskning och utveckling.
          </note>
          <note>
            Av deras metallpulver kan man tillverka massor av komplexa komponenter.
            I sammanhanget framhålls inte minst bilkomponentindustrin som
            en viktig kund. En spännande marknad är också elmotortillverkarna,
            som kan tillverka effektivare elmotorer till bland annat fordonsindustrin
            genom att applicera magnetiskt metallpulver på rätt ställe i elmotorerna.
          </note>
          <note>
            De berättade för oss att allt började i lilla skånska Höganäs,
            där huvudkontoret fortfarande ligger, och att det numera är ett
            globalt företag med verksamheten utspridd i stora delar av världen.
          </note>
          <note>
            Som brukligt är vid företagsbesök visades vi runt i anläggningen.
            Vi fick även titta på en ny pilotanläggning som, om den visar
            sig fungera storskaligt, kommer att vara banbrytande för deras
            miljöarbete.
          </note>
          <note>
            Vi fick också se deras tre ugnar, som är 256 meter långa och
            som är själva hjärtat i deras produktion. De berättade för oss
            att den nyaste ugnen, som är från 1971, planeras att ha en livslängd
            till 2040 och att de andra två ugnarna, som är ännu äldre, så
            småningom kommer att bytas ut mot nya ugnar, också de med en livslängd
            på 70–80 år. Att investera i nya ugnar är ingen struntsak, och
            allt måste därför bli rätt för att de ska kunna räkna hem investeringen
            under den tekniska livslängden.
          </note>
          <note>
            Under besöket fick vi också veta att Höganäs AB köper sin magnetit
            – alltså råvaran, för er som inte vet vad magnetit är – från LKAB:s
            gruva i min egen hemkommun. Vi fick till och med se de stora högarna
            i råvarulagret.
          </note>
          <note>
            Fru talman! Vad har då denna betraktelse från ett sydsvenskt
            företag med gruv- och mineralpolitik att göra? Här tänkte jag
            fortsätta min betraktelse.
          </note>
          <note>
            Då jag kom till ett vårvintrigt Gällivare kunde jag helt enkelt
            inte låta bli att fara förbi min tidigare arbetsplats, Vitåforsgruvan
            i Malmberget. Där blickade jag ut över industriområdet och imponerades
            av att det som bryts där blir till marknadsledande produkter nere
            i skånska Höganäs i andra änden av landet – först som metallpulver,
            sedan som fordonskompo ­ nenter och därefter till lastbilar och
            bilar som går på export ut i hela värl ­ den.
          </note>
          <note>
            Jag fortsatte sedan ned till centrala Gällivare. Där tittade
            jag på den nya gymnasieskola som ska invigas i höst och på vårt
            sjukhus, som är ett av Norrbottens två stora regionsjukhus. Jag
            kunde inte låta bli att reflektera över att allt detta hänger
            ihop.
          </note>
          <note>
            Vitåforsgruvan har under lång tid levererat järnmalm till svensk
            industri och genererat arbetstillfällen och välstånd , eftersom
            det har funnits kunder i andra ändan som behövt det man kan göra
            av malmen.
          </note>
          <note>
            Företag som Höganäs AB finns helt enkelt därför att vi har och
            har haft tillgång till råvaran. Vårt utbildningsväsen har dessutom
            försett oss med ingenjörer i världsklass, och den förr så framåtsyftande
            energipolitiken säkrade industrins behov av billig, ren och leveranssäker
            el.
          </note>
          <note>
            Inget av detta kommer av någon naturlag eller av en slump. Sambandet
            mellan tillgång till råvaror, tillgång till kompetens och tillgång
            till energi har varit den mix som skapat de fantastiska värdekedjor
            som möjliggjort för oss att bygga skolor, infrastruktur, sjukvård
            och annat som kommer hela befolkningen till gagn. Exemplet med
            Höganäs och LKAB är ett talande exempel som är lätt för mig, som
            utflyttad skåning som jobbat tolv år under jord i LKAB:s gruva
            i Malmberget, att relatera till.
          </note>
          <note>
            Men sambanden och värdekedjorna är i princip desamma oavsett
            om vi talar om vår inhemska brytning av koppar, zink och silver
            eller om nya innovationskritiska metaller och mineral.
          </note>
          <note>
            Fru talman! Man ska ha klart för sig att om en av dessa komponenter
            fallerar havererar också de övriga. Utan råvara, ingen industri.
            Utan högkvalitativ utbildning, ingen forskning som gör oss konkurrenskraftiga.
            Utan stabil och leveranssäker el, ingen elintensiv basindustri.
            Och utan industri blir det ingen export, inga arbetstillfällen,
            inga skatteintäkter och ingen välfärd.
          </note>
          <note>
            Eller om man vill spetsa till det lite: Utan gruvor blir det
            ingen tung exportindustri och ingen välfärd.
          </note>
          <note>
            Det oroar mig därför mycket att det i denna kammare finns de
            som inte verkar se sambanden och som inte förstår vikten, värdet
            och betydelsen av en inhemsk och miljösmart gruvindustri utan
            raljant svänger sig med uttal ­ anden om att ”det får vara färdigcurlat
            med svensk gruvindustri”.
          </note>
          <note>
            Det oroar mig när beslutfattare i denna kammare tycks ha som
            mål för sin politiska gärning att bekämpa en inhemsk näring som
            i en internationell kontext ligger i absolut världsklass när det
            gäller teknikutveckling och miljöarbete, vilket inte bara gagnar
            oss som nation utan också bidrar till att skapa en bättre värld.
          </note>
          <note>
            Jag är stolt över att företräda ett parti vars gruv- och mineralpolitik
            är väl avvägd och framåtsyftande på område efter område. I Sverigedemokraternas
            kommittémotion föreslår vi exempelvis att den svenska mineralstrategin
            uppdateras och att SGU och Bergsstaten stärks ekonomiskt och ges
            ett tydligare informationsuppdrag.
          </note>
          <note>
            Vi pekar också på vikten av att göra kontinuerliga avsättningar
            för att finansiera sanerings- och återställningsarbeten. Vi vill
            även häva förbudet mot uranbrytning, då uran är en markör för
            andra, mer svårprospekterade innovationskritiska mineral som industrin
            behöver för att lyckas med omställningen till en högre grad av
            elektrifiering.
          </note>
          <note>
            Inte minst betonar vi sverigedemokrater vikten av att undanröja
            de problem som i dag präglar tillståndsprocesserna. Tillståndsprocesserna
            upplevs i dag som otydliga, långsamma och oförutsägbara, vilket
            har fått till följd att Sveriges anseende som gruvnation att göra
            framtida satsningar i har sjunkit drastiskt under senare år.
          </note>
          <note>
            I vår kommittémotion framhåller vi inte bara vikten av att få
            till stånd en lösning, utan vi presenterar även ett konkret förslag
            – en så kallad one-stop-shop-lösning.
          </note>
          <note>
            Slutligen, fru talman, står jag naturligtvis bakom samtliga våra
            reservationer i betänkandet, men i syfte att inte förlänga eftermiddagens
            votering mer än nödvändigt nöjer jag mig med att yrka bifall till
            reservation 10.
          </note>
          <note type="speaker">
            Anf. 67 CAMILLA BRODIN (KD):
          </note>
          <note>
            Fru talman! Svensk gruvnäring har stor betydelse för vår utveckling.
            Vi har traditioner, kunskap och unika tillgångar som ska vårdas
            och utvecklas på ett ekonomiskt, socialt och miljömässigt hållbart
            sätt.
          </note>
          <note>
            Gruv- och mineralbranschen sysselsätter 13 000 personer i Sverige
            och genererar många jobb därtill. Ihop med stålindustrin står
            man för en tiondel av vår bruttoexport.
          </note>
          <note>
            Mineralpolitiken hänger samman med visionen om att hela landet
            ska leva. I Norrbotten är över hälften av investeringarna direkt
            eller indirekt kopplade till gruvnäringen, och för Västerbotten
            talar vi om 80 procent.
          </note>
          <note>
            Målet måste vara att värna och utveckla Sveriges position som
            gruvnation. Under året som gått har vi dock sett hur branschen
            larmat om dagens situation, och i höstas kunde vi läsa i medierna
            om krismöten mellan ministern och delar av branschen.
          </note>
          <note>
            Fraserinstitutet i Kanada undersöker årligen olika länders och
            regioners attraktivitet för gruvinvesteringar. I 2019 års rankning
            tappar Sverige placeringar när det kommer till faktorer som rör
            policy. Till exempel lyfts osäkerheten kopplat till regler.
          </note>
          <note>
            Fru talman! Detta understryker att tillståndsprocesserna måste
            förbättras. Riksdagen tillkännagav förra året för regeringen att
            tillståndsprocesserna måste förenklas och förkortas. Det är dock
            fortfarande så att processerna är utdragna och att det finns en
            hög grad av oförutsägbarhet. Samordningen mellan myndigheter lämnar
            övrigt att önska.
          </note>
          <note>
            Nu hörde vi eventuellt någonting annat från Mattias och Socialdemokraterna
            här i talarstolen. Det är dock ingenting som har nämnts under
            ärendets beredning. Vi får se vad det är som kommer.
          </note>
          <note>
            Naturligtvis ska tillståndsprocessen respektera ärendenas komplexitet.
            En samlad bedömning är väsentlig, men nuvarande tidsåtgång är
            problematisk. Här menar vi att regeringen inte har gjort tillräckligt
            utifrån riksdagens beslut. Därför har vi i den här beredningsprocessen
            föreslagit ett nytt tillkännagivande till regeringen om att utreda
            och återkomma med konkreta åtgärder för att förkorta och förbättra
            processerna. Vi ser fram emot det.
          </note>
          <note>
            För att understryka vikten av detta menar vi också att regeringen
            senast i samband med budgeten för 2021 ska redovisa vilka åtgärder
            som vidtagits med anledning av tidigare tillkännagivande.
          </note>
          <note>
            Fru talman! Användningen av fossila bränslen belastar klimatet
            och skapar problem för hälsa och lokalmiljö. Därför är det bekymmersamt
            att många EU-länder inte har lyckats ställa om från ett betydande
            kolberoende utan snarast har låst fast sig ännu hårdare i fossilbränslebaserade
            samhällsstrukturer genom att avveckla kärnkraft, expandera skiffergasutvinning
            och försaka nödvändiga investeringar i ren energiproduktion.
          </note>
          <note>
            Sverige har en viktig roll att spela när det gäller att driva
            på andra och bör verka för att uppnå ett förbud mot oljeutvinning
            i Östersjön inom EU och Helcom. Det faktum att Sverige har infört
            ett sådant förbud på svenskt vatten är välkommet och bör kunna
            fungera som ett gott exempel på hur ett så pass unikt och känsligt
            bräckvattenhav som Östersjön kan värnas.
          </note>
          <note>
            Miljöriskerna vid utvinning av skiffergas är stora, och de kemikalier
            som används är mycket giftiga även i små mängder. I dagsläget
            förekommer ingen utvinning av skiffergas i Sverige, och givet
            riskerna med metoden är det viktigt att så inte sker.
          </note>
          <note>
            Kristdemokraterna anser att utvinning av skiffergas ska vara
            förbjudet i Sverige och framför detta i en reservation i betänkandet.
            Därför yrkar jag bifall till reservation 8.
          </note>
          <note>
            Fru talman! Äganderätten är helt central i kristdemokratisk ideologi,
            en rättighet som varje civiliserat samhälle bör skydda. Den är
            grunden för ekonomisk utveckling och möjliggör förvaltarskap över
            generationer.
          </note>
          <note>
            Markägare bör så långt som möjligt få behålla makten över sin
            egendom, och skyddet ska vara starkt. I reservation 5, som vi
            stöder, påminner vi regeringen om riksdagens beslut från i fjol.
            Det handlar om att tillsätta en parlamentarisk kommitté med uppdrag
            att se över och stärka det grund ­ lagsreglerade egendomsskyddet
            – ett beslut som ännu inte har hörsammats. Dessutom föreslås i
            reservationen att regeringen ska uppmanas att ta fram en utredning
            med syfte att förstärka äganderätten i gruvnäringen och ge markägarna
            rimlig avkastning.
          </note>
          <note>
            Med det, fru talman, tackar jag för ordet.
          </note>
          <note type="speaker">
            Anf. 68 AMANDA PALMSTIERNA (MP):
          </note>
          <note>
            Fru talman och ledamöter! Jag börjar med att yrka bifall till
            reservation 1. I övrigt yrkar jag bifall till utskottets förslag
            och avslag på motionerna.
          </note>
          <note>
            Aitik. Blajken. Dannemora. Svärtträsk. Tapuli.
          </note>
          <note>
            Aitik var Sveriges största dammbrott år 2000. Det var lyckosamma
            förutsättningar som gjorde att det inte blev förödande konsekvenser
            den gången.
          </note>
          <note>
            De andra fyra platserna jag nämnde är platser d är gruvor har
            gått i konkurs och där det visade sig att de ekonomiska säkerheter
            som man ställt inte alls var tillräckliga. I stället fick staten
            och skattebetalarna gå in och stå för notan.
          </note>
          <note>
            Varför tar jag upp det här? Varför säger jag detta? Jo, för att
            poängtera att det är oerhört viktigt med ett starkt miljöskydd
            och att staten ser till att det ställs ekonomiska säkerheter för
            gruvorna. Det är en förutsättning för en långsiktigt hållbar gruvnäring.
          </note>
          <note>
            Med Miljöpartiet i regering har vi bockat av detta steg för steg.
            Det finns nu ett förbud mot att bryta uran, vilket är väldigt
            viktigt. Vi kan se två olika framtidsbilder framför oss – en som
            är klimatsmart och förnybar, en ren framtid, och en annan med
            kärnkraftsvurm där man är beroende inte bara av uranbrytning utan
            också av ett slutförvar som ännu inte är löst.
          </note>
          <note>
            Vi har också jobbat med att ta fram ett förbud mot att borra
            efter kol och olja. Detta har ännu inte passerat riksdagen, men
            även innan det gjort det har företag dragit tillbaka sina ansökningar
            om att få göra sådana borrningar.
          </note>
          <note>
            Apropå att curla mineralnäringen har vi också tagit bort skatterabatten
            på diesel, detta för att mineralnäringen ska ställa om och bli
            klimatsmart. Där har man kommit väldigt långt och jobbar nu med
            arbetsfordon som är elektrifierade.
          </note>
          <note>
            Nu jobbar vi för fullt med att skärpa regelverket för alunskiffer.
            Det är viktigt, för det är kopplat till stora miljörisker på grund
            av sådant som kan lakas ut i vattnet och som inte är bra för människors
            hälsa.
          </note>
          <note>
            Vi jobbar också med ekonomisk säkerhet. Det finns en utredning,
            Statens gruvliga risker , som har remissbehandlats och som nu
            bearbetas på departementet.
          </note>
          <note>
            Fru talman! I Sverige finns det levande sjöar och vattendrag
            och myck ­ et dricksvatten. Det är någonting som vi verkligen
            behöver värna fram ­ över. Dricksvattentäkterna behöver skyddas
            på olika sätt. Vi vill ju inte komma i ett läge, som i andra europeiska
            länder, där vi får dricka vatten ur en flaska.
          </note>
          <note>
            Det är också viktigt att vi värnar vår ursprungsbefolknings rättigheter.
            Samerna behöver ha en röst när det gäller mineralnäringen.
          </note>
          <note>
            Vi är också ett land som har värdefulla naturområden, från Laponia
            i norr till Österlen i söder, inte bara i ett svenskt perspektiv
            utan också i ett europeiskt perspektiv. Det är också någonting
            som vi verkligen behöver värna.
          </note>
          <note>
            Samtidigt finns det svåra avvägningar. Vi behöver mineraler för
            att bygga vårt samhälle. Vi behöver mineraler inte minst för klimatomställningen
            och elektrifieringen. Här är det väldigt viktigt med effektiva
            tillståndsprocesser, samtidigt som man upprätthåller ett starkt
            miljöskydd. Detta är ett arbete som är på gång och som ni nog
            har sett näringsministern vara ute med i medierna.
          </note>
          <note>
            Vad gäller mineraler är det viktigt att hålla i minnet att det
            är mineralerna och arbetstillfällena vi vill komma åt. Här behöver
            vi blicka framåt. Vi har en ärorik tusenårig historia med gruvor,
            vilket är mycket bra, men vi behöver också blicka framåt: Hur
            vill vi arbeta med mineralerna i framtiden?
          </note>
          <note>
            Här skulle jag vilja säga att det är viktigt att se på produktdesign:
            Hur kan vi utforma produkter på ett annat vis? Jag såg nyligen
            att Tesla nu kommer att göra batterier utan att använda kobolt.
            Detta är ett arbete som pågår i EU och där Sverige är en pådrivande
            röst.
          </note>
          <note>
            Vi har också urban mining och waste mining, där man tittar på
            slagghögar och på produkter och sedan återvinner olika former
            av mineraler. Här ligger vi väldigt långt fram vad gäller järnmalm
            och koppar. Det finns något som heter Kopparpendeln. När det däremot
            gäller sällsynta jordartsmetaller är återvinningen på 1–5 procent,
            vilket är väldigt lite. Här finns det en stor potential att ta
            kliv framåt. Exempelvis LKAB jobbar med detta.
          </note>
          <note>
            Sedan är det väldigt viktigt, om man ser till det globala systemet
            med spårbarhet och nolltolerans mot barnarbete, att tillverkningen
            med de mineraler vi bryter verkligen är etiskt hållbar. Det är
            en batterilagstiftning på gång i EU, och det finns flera andra
            internationella samarbeten kring spårbarhet. Här är Sverige också
            en pådrivande röst.
          </note>
          <note>
            Fru talman! Sammanfattningsvis har Miljöpartiet, regeringen och
            de progressiva januaripartierna steg för steg drivit på för en
            klimatsmart framtid med produktdesign och urban mining och waste
            mining som håller sig inom planetens gränser och där vi också
            ger naturen, vattnet och samerna en röst i mineralfrågor.
          </note>
          <note type="speaker">
            Anf. 69 ERIC PALMQVIST (SD) replik:
          </note>
          <note>
            Fru talman! Aitik ligger i Gällivare, inte alls långt f rån där
            jag bor. Det ligger ganska nära en färskvattentäkt. Dammbrottet
            för snart 20 år sedan är något som ingen talar om i Gällivare,
            märkligt nog.
          </note>
          <note>
            Det finns egentligen ingen här som motsätter sig att vi ska ha
            strikta miljöregler. Jag tror att alla partier är ense om det.
            Men frågan är om strikta miljöregler måste framtvinga och ha som
            konsekvens att vi har så långa och utdragna tillståndsprocesser.
            De långa och utdragna tillståndsprocesserna har snarare som effekt
            att investerare drar sig ur, börsvärdet minskar och soliditeten
            för företagen som prospekterar sjunker. Jag kan inte se att det
            på något sätt är gynnsamt för den avsättning man behöver göra
            för att ta hand om restavfall och bedriva efterarbete efter avslutad
            brytning, utan det måste ligga i allas intresse att ha snabba,
            effektiva och miljömässigt vettiga tillståndsprocesser.
          </note>
          <note>
            Jag undrar hur ledamoten ser på problematiken med de utdragna
            processerna och den negativa konsekvens som de har för näringen.
          </note>
          <note type="speaker">
            Anf. 70 AMANDA PALMSTIERNA (MP) replik:
          </note>
          <note>
            Fru talman! Tack för frågan, Eric Palmqvist! Det är mycket glädjande
            att höra att ledamoten instämmer i att det behövs ett starkt miljöskydd.
          </note>
          <note>
            Jag skulle säga att de utdragna processerna inte gynnar någon.
            De gynnar inte gruvnäringen, de gynnar inte Sveriges befolkning
            och de gynnar heller inte miljöintressena. Tillståndsprocesserna
            behöver bli effektiva och rättssäkra, och de behöver säkerställa
            ett högt miljöskydd.
          </note>
          <note>
            I klimatplanen finns skrivningar om att man ska se över miljöprövningar
            för att göra dem effektiva. Sedan har näringsministern också signalerat
            att vi ska se över lagstiftningen. Det är viktigt.
          </note>
          <note>
            Sedan är det vissa frågor som ligger utanför vår rådighet. Högsta
            förvaltningsdomstolen kom med en dom om att man behöver ytterligare
            underlag vad gäller Natura 2000-områden, och det är för att vi
            ska kunna upprätthålla lagstiftning som kommer från EU. Det får
            man alltså också ta med i beräkningen när det gäller va d som
            gör att tillståndsprocesser drar ut på tiden.
          </note>
          <note>
            Vi behöver se över det här, och processerna behöver bli förutsägbara
            och mer effektiva. Jag var lokalpolitiker tidigare i mitt liv,
            och där tittade vi på bygglovsärenden och lyckades korta ned ledtiderna
            i handläggningen samtidigt som vi hade en god kvalitet.
          </note>
          <note type="speaker">
            Anf. 71 ERIC PALMQVIST (SD) replik:
          </note>
          <note>
            Fru talman! Tack, ledamoten, för svaret!
          </note>
          <note>
            Det leder mig till min andra fråga , som handlar om förbudet
            mot att bryta uran. Hur tänker ledamoten om det faktum att förbudet
            att bryta uran leder till att prospektering av de minerale r som
            behövs för den omställning som inte minst Miljöpartiet efterfrågar
            försvåras? Många av de här mineralerna är sådana som uran fungerar
            som indikator till.
          </note>
          <note>
            Hur ser ni på att förbudet mot uranbrytning faktiskt försvårar
            omställningen?
          </note>
          <note type="speaker">
            Anf. 72 AMANDA PALMSTIERNA (MP) replik:
          </note>
          <note>
            Fru talman! Tack, ledamoten, för frågan!
          </note>
          <note>
            Uranbrytning är förknippat med väldigt stora miljörisker, så
            vi anser att det är väldigt olämpligt. De här mineralerna finns
            också ofta i tätbefolkade områden och nära vatten, vilket kan
            påverka vattnet. Vi anser att man bör titta mycket på produktdesign
            och urban mining och waste mining.
          </note>
          <note>
            Som jag sa tidigare har man en återvinningsgrad på bara några
            procent. Det finns en väldigt stor potential i detta. Vi tycker
            att man ska styra kosan rakt mot framtiden i stället för att backa
            in i den och arbeta som man har arbetat tidigare.
          </note>
          <note>
            Vi anser att man får titta ordentligt på det här med sekundära
            källor och jobba på med det. Det behövs forskningsprojekt och
            produktutvecklingsprojekt. Sedan finns fortfarande det här med
            alunskiffer kopplat till innovationskritiska mineraler.
          </note>
          <note>
            Det är alltså vår linje.
          </note>
          <note type="speaker">
            Anf. 73 PETER HELANDER (C):
          </note>
          <note>
            Fru talman! Jag vill börja med att yrka bifall till förslaget
            i utskottets betänkande.
          </note>
          <note>
            I dag debatterar vi mineralpolitik, vilket har varit ett politiskt
            område i många hundra år. Mina kollegor Mattias Jonsson och Helena
            Antoni har beskrivit historien, och som sagt har Sveriges mineralpolitik,
            malmbrytning och metallframställning en tusenårig, och ännu längre,
            historia. Det har, precis som Helena Antoni sa, funnits uppemot
            3 000 gruvor i landet. De flesta av dem har varit belägna i Bergslagen.
            Jag hoppas att ni vet var Bergslagen ligger. Det är delar av Värmland,
            delar av Västmanland, delar av Dalarna och delar av Örebro län
            – alltså relativt nära Stockholm.
          </note>
          <note>
            Sveriges gruvhistoria går tillbaka till 1200-talet, eller egentligen
            till 1000-talet. Mycket av vårt välstånd bygger på inkomster från
            till exempel Falu gruva. Jag kommer från Dalarna där Falu gruva
            ligger. Falu gruva och järnmalmerna i Bergslagen har ända sedan
            medeltiden gett en stor inkomst till Sverige. De senaste hundra
            åren har malmfälten i Västerbotten och Norrbotten också betytt
            mycket för Sveriges ekonomi.
          </note>
          <note>
            Eftersom jag kommer från Dalarna vill jag tala lite mer om Falu
            gruva. Brytningen startade före 1000-talet. Man ska komma ihåg
            att bolaget som bedrev bearbetning av Falu gruva också är världens
            äldsta aktiebolag. Brytningen i Falu koppargruva har haft en enorm
            betydelse för Sverige. Under stormaktstiden på 1600-talet svarade
            koppargruvan i Falun för två tredjedelar av all kopparproduktion
            i världen.
          </note>
          <note>
            Gruvan lades ned 1992 efter att ha varit i drift i över tusen
            år. Jag kommer ihåg när den lades ned. I dag är den ett fantastiskt
            besöksmål. Passa på att besöka Falu koppargruva om ni besöker
            Dalarna! Det har alla vi som varit elever i Dalarna fått göra
            – även om vi inte ville det fick vi gå ned i gruvan.
          </note>
          <note>
            I dag har vi bara tolv gruvor kvar i drift. Samtliga är metallgruvor.
            Två gruvor ligger i Örebro län, en ligger i Dalarna, fyra ligger
            i Västerbotten och fem ligger i Norrbotten. Man ska komma ihåg
            att trots att det bevilja t s över tusen undersökningstillstånd
            från 2013 och fram till i dag har ingen n y gruva öppnats. Med
            det vill jag säga att ett undersökningstillstånd mycket sällan
            leder till gruvdrift.
          </note>
          <note>
            De tolv gruvorna som finns kvar i dag har en enorm historisk
            bredd. Garpenbergsgruvan i Hedemora har jag varit nere i själv,
            och jag vet att den har anor från 1000-talet, även om det står
            när man söker på nätet att den är från 1200-talet. Zinkgruvan
            i Askersund är från 1700-talet, och Malmberget i Gällivare och
            K iirunavaara i Kiruna är från 1800-talet.
          </note>
          <note>
            Fru talman! I det här betänkandet finns det ett tillkännagivande
            riktat till regeringen om att man senast i samband med avlämnandet
            av budgetpropositionen 2021 ska redovisa vilka åtgärder som har
            vidtagits sedan det förra tillkännagivandet, som vi hörde talas
            om här, kom 2019. Det handlade om att regeringen snarast ska vidta
            åtgärder för att förenkla och förkorta tillståndsprocessen för
            gruv- och mineralnäringen.
          </note>
          <note>
            Att utskottet ställer sig bakom detta tillkännagivande kan förstås
            uppfattas som att man prutar på miljötillståndsprövningen, men
            så är inte fallet. Långa handläggningstider och ineffektivitet
            i tillståndsgivningen är varken bra för de företag som vill investera
            eller för dem som inte vill se en etablering av en gruva.
          </note>
          <note>
            Jag, och säkert många ledamöter med mig, har fått berättat för
            mig att många års väntan skapar psykisk ohälsa för den som inte
            vill se gruvdrift. Kortare och effektivare handläggningstider
            vore alltså bra för alla parter.
          </note>
          <note>
            Fru talman! I betänkandet finns två motioner av mina centerkollegor
            Anders Åkesson, Sofia Nilsson och Kristina Yngwe. De vill se ett
            totalförbud mot utvinning av gas och olja ur skiffer eftersom
            sådan utvinning både försvårar arbetet med att ställa om till
            ett fossiloberoende samhälle och i dagsläget innebär påtagliga
            miljörisker. Även Kristdemokraterna har en liknande motion. I
            Sverige förekommer alunskiffer i delar av Skåne, Västergötland,
            Östergötland, Närke, Öland, fjällkedjan och södra Östersjön.
          </note>
          <note>
            Det kan synas lite märkligt att vi inte ställer oss bakom dessa
            motioner. Men det hör ihop med att i januariavtalet från 2019
            regleras att prospektering och nyexploatering av kol, olja och
            fossilgas ska förbjudas på motsvarande sätt som har gjorts med
            uran. Det står också att regelverket för när mineral får utvinnas
            från alunskiffer ska skärpas. Förhandlingar har skett, som jag
            själv har deltagit i, och frågan ska utredas och ny lagstiftning
            finnas på plats 2022. Detta är alltså anledningen till att vi
            inte ställer oss bakom dessa motioner.
          </note>
          <note>
            Avslutningsvis vill jag påminna om att Sverige har en av världens
            tuffaste miljölagstiftningar, och det är bra. Det är dock ett
            faktum att vi kommer att behöva utvinna nya metaller i Sverige
            för att kunna möta de behov som uppstår i och med klimatomställningen.
            Men vi ska inte bara utvinna nya metaller. Vi ska också återvinna
            metaller, vilket vi är duktiga på i Sverige.
          </note>
          <note>
            Svensk gruvindustri, stålindustri och skogsindustri är i framkant
            vad gäller teknik- och miljöarbete. Sverige borde därför värna
            den världsled ­ ande industri vi har i landet så att det inte
            slutar med att våra företag läggs ned, jobben försvinner och vi
            i stället importerar material och produkter som är mycket sämre
            ur miljö- och klimatsynpunkt än vad svenska produkter är.
          </note>
          <note type="speaker">
            Anf. 74 AMANDA PALMSTIERNA (MP) replik:
          </note>
          <note>
            Fru talman! Det gladde mig att ledamoten tog upp återbruk av
            mineraler. I januariöverenskommelsen har vi många bra skrivningar
            om cirkulär ekonomi och cirkulära kretslopp. Jag vill ändå be
            ledamoten att utveckla lite mer hur vi tillsammans kan jobba framåt
            på detta område.
          </note>
          <note>
            Vatten är viktigt relaterat till gruvnäring. Gruvor påverkar
            alltid grundvattnet i stor eller liten utsträckning. På det senaste
            miljörådet i EU drev Centerpartiet dessvärre på för att öppna
            upp vattendirektivet, vilket kommer att få olyckliga konsekvenser.
            Samtidigt har Centerpartiet i sitt valmanifest skrivningar om
            levande sjöar och vattendrag och att säkra dricksvatten. Jag skulle
            därför vilja höra hur man kan jobba mer konkret för vatten i stället
            för att motarbeta det.
          </note>
          <note type="speaker">
            Anf. 75 PETER HELANDER (C) replik:
          </note>
          <note>
            Fru talman! Jag tackar Amanda Palmstierna för frågan.
          </note>
          <note>
            Jag tror att alla partier ställer upp på cirkulär ekonomi. I
            Almedalen har vi träffat industri som jobbar mycket med cirkulär
            ekonomi , inte främst för klimatets och miljöns skull – det är
            en positiv bieffekt – utan för att det faktiskt finns pengar i
            att jobba med cirkulär ekonomi.
          </note>
          <note>
            Förra eller förrförra året pratade ett företag om träasfalt,
            och det lät otroligt spännande. Man utvinner alltså bindemedlet
            från trä i stället för olja. På så sätt får vi en cirkulär ekonomi
            även där.
          </note>
          <note>
            Det finns ingen större konflikt i Sverige vad gäller att återanvända
            material och jobba med cirkulär ekonomi. Man jobbar mycket med
            detta inom byggsektorn också. Man kan plocka ned ett hus och återanvända
            det mesta av materialet.
          </note>
          <note>
            Så till konflikten mellan mineralnäringen och vattenfrågorna.
            Precis som ledamoten säger jobbar vi för ett friskt vatten i Sverige.
            Det måste dock finnas en balans mellan hur mycket skada detta
            ställer till och hur mycket nytta vi har av produkter som plockas
            ur marken. Här har vi kanske lite olika syn på vad som är bra
            och vad som är en rimlig balans.
          </note>
          <note>
            Centerpartiet vill utvinna metaller ur marken som hjälper till
            i klimatomställningen, och därför ser jag inte samma konflikt
            som Miljöpartiet.
          </note>
          <note type="speaker">
            Anf. 76 AMANDA PALMSTIERNA (MP) replik:
          </note>
          <note>
            Fru talman! Vad gäller cirkulär ekonomi vore det intressant att
            följa upp detta i näringsutskottets grupp för uppföljning med
            något slags forskningssammanställning eller så.
          </note>
          <note>
            När det gäller vatten handlar det främst om vilken påverkan det
            kan bli på Östersjön om vattendirektivet öppnas upp och lobbyister
            släpps in. Det ser vi som mycket problematiskt.
          </note>
          <note>
            Beträffande att ta upp mineraler ur marken är det rimligt att
            alltid i första hand jobba med produktdesign, cirkulär ekonomi,
            återvinning och sekundära källor och först i sista hand, om det
            inte finns något annat sätt och med ett starkt miljöskydd, jobba
            på annat sätt.
          </note>
          <note type="speaker">
            Anf. 77 PETER HELANDER (C) replik:
          </note>
          <note>
            Fru talman! Jag besökte stålverket i Avesta och fick då verkligen
            se cirkulär ekonomi i praktiken. Det mesta av innehållet i det
            nya stålet kommer från återvunnet material. Svensk stålindustri
            jobbar på ett fantastiskt sätt för att minska sina koldioxidutsläpp.
            Svenskt stål har bara 20 procent så stor klimatbelastning koldioxidmässigt
            som filippinskt och annat asiatiskt stål.
          </note>
          <note>
            Men det finns en stor risk att vi genom att ställa för stora
            krav slår ut vår svenska industri och till slut bara importerar
            fulstål från andra länder.
          </note>
          <note>
            Vi måste därför alltid ha en balans. Det handlar om hur mycket
            regler vi kan ha i förhållande till andra för att vi ska kunna
            vara konkurrenskraftiga och göra bra svenska produkter.
          </note>
          <note>
            Vad gäller vattendirektivet ska vi givetvis ha friskt vatten.
            Vi kan ställa miljökrav på vår gruvnäring och vår tunga industri
            över huvud taget, vilket vi också gör. Ibland borde vi kanske
            berömma vår industri för att den gör så mycket bra på miljöområdet
            i stället för att måla ut den som en stor bov.
          </note>
          <note>
            När jag träffar tung industri säger man att man vill förbättra
            sig och jobba framåt. Jag känner därför stor tillförsikt när det
            gäller hur svensk industri jobbar med miljöfrågan.
          </note>
          <note type="speaker">
            Anf. 78 ARMAN TEIMOURI (L):
          </note>
          <note>
            Fru talman! Sverige är ett av Europas viktigaste gruvländer.
            Tillsammans med stål- och metallverken utgör gruvnäringen en stor
            del av den svenska exportindustrin. Gruvnäringen är också Sveriges
            äldsta indu ­ stri ­ ella verksamhet. Bland annat hade Persberg
            i mitt hemlän gruvdrift från medeltiden fram till slutet av 70-talet.
            Detta visar på vikten av gruvnäring ­ en för Sverige som nation
            men framför allt hur viktig den har varit för olika regioner i
            vårt avlånga land.
          </note>
          <note>
            Jag har själv besökt flera bolag inom gruvnäringen. Intressant
            och be ­ undransvärt är att branschen själv tar stora kliv för
            att bli mer klimatsmart och arbeta för ett mer hållbart Sverige.
            Den svenska gruvnäringen ligger långt framme internationellt sett
            med sin relativt sett klimatsmarta pro ­ duktion. Utsläppen till
            luft och vatten har successivt sjunkit, och produk ­ tionen är
            i dag en av de mest klimateffektiva i världen.
          </note>
          <note>
            Jag ser med stor tillförsikt fram emot när Sverige, förmodligen
            först i världen, kan stoltsera med fossilfri stålproduktion genom
            projektet Hybrit.
          </note>
          <note>
            Gruvnäring är en viktig del av svenskt näringsliv och en stark
            exportframgång. Sveriges gruvnäring har stor betydelse för mineralförsörjningen
            i Europa. Näringen sysselsätter drygt 32 000 personer och producerar
            8,2 miljoner ton industrimineral.
          </note>
          <note>
            I Norrland skapar gruvnäringen även framtidstro, fler jobb och
            lokal tillväxt på orter som har haft det kämpigt tidigare. Ett
            jobb inom gruvnäringen innebär inte bara ett jobb inom gruvnäringen.
            Det är nämligen en av de branscher som genererar flest ytterligare
            jobb i anslutning till basverksamheten.
          </note>
          <note>
            Gruvnäringen är också en nyckelfaktor för att elektrifiera samhället.
            Ska vi elektrifiera och nå klimatmålen behövs exempelvis koppar.
            Koppar bryts i sju svenska gruvor. Runt 12 procent av den koppar
            som produceras inom EU kommer från Sverige. Tänk vad fantastiskt
            om svensk koppar skulle kunna vara en del i att elektrifiera samhället
            och uppnå klimatmålen!
          </note>
          <note>
            Fru talman! Gruvnäringen är som sagt viktig för framtidstron,
            fler jobb, lokal tillväxt och svensk export. Vi ska föra en politik
            som möjliggör tillväxt samtidigt som det är viktigt att ta hänsyn
            till andra intressen, som exempelvis miljö och natur.
          </note>
          <note type="speaker">
            Anf. 79 LORENA DELGADO VARAS (V):
          </note>
          <note>
            Fru talman! Utskottet föreslår ett tillkännagivande till regeringen
            som går ut på att förenkla och förkorta tillståndsprocesser. Vänsterpartiet
            har inte ställt sig bakom tillkännagivandet. Anledningen är att
            en beredning redan pågår.
          </note>
          <note>
            Jag vill dock klargöra att Vänsterpartiet absolut vill att man
            ska titta på hur arbetet utförs i samband med tillståndsprocesser.
            Man borde i ett tidigt skede ge besked vid ansökningar om bearbetningskoncession
            om risken för osäkerhet är stor. Det blir då upp till ansökande
            företag att bedöma om man går vidare i ett projekt som riskerar
            att dra ut på tiden och där utgången är mycket osäker. Det är
            inte vi som ska ta ansvar för företagens vilja att ta risker.
          </note>
          <note>
            Gruvnäringen är viktig för Sverige och kan väntas spela en än
            mer betydelsefull roll när energisystemet nu ställs om i en hållbar
            riktning. Många mineraler som behövs inom modern batteriteknik
            eller andra teknikapplikationer finns i Sverige. De kan ligga
            till grund för nya gruvetableringar, ofta i delar av landet där
            utbudet av arbetstillfällen annars kanske är begränsat.
          </note>
          <note>
            Min och Vänsterpartiets syn gällande naturresurser och vem som
            ska utvinna och förädla dem är att de gärna ska ha svenska ägare
            – varför inte statliga? Sedan är det inte till skada att en lokal
            förankring finns i ägandet. Lokal förankring ger mer hänsyn till
            närområdet och mer långsiktighet, och det skapar ett hållbarhetstänk.
          </note>
          <note>
            Sverige har en låg beskattning på mineralersättningen. Det gör
            att många mineralprospektörer söker sig hit, och fler kommer det
            antagligen att bli eftersom behoven ökar. Mineralutvinning står
            ofta mot andra intressen, vilket ställer stora krav på att gruvnäringen
            tar till vara och värnar gemensamma miljöutrymmen, ligger i framkant
            när det gäller att använda miljövänlig teknik och tar ansvar för
            det lokala och regionala samhället.
          </note>
          <note>
            Min uppfattning är att Sverige bör överväga en annan utformning
            av de avgifter och ersättningar som finns kopplade till utvinning
            av mineral. I dag är avgifterna mycket små i en internationell
            jämförelse. Jag anser att exempelvis en större andel av gruvföretagens
            vinster bör gå tillbaka till det lokala samhället.
          </note>
          <note>
            Vänsterpartiet har en motion om skyddet av havsområden. Gruvdrift
            på havsbotten kan riskera större skador för den marina miljön
            än oljeborrning, och jakt på djuphavsmineraler kan påverka miljöer
            som varit ostörda i miljarder år. Vänsterpartiet anser att försiktighetsprincipen
            därför bör tillämpas för att undvika att djuphavsgruvor medför
            giftiga föroreningar i näringskedjorna och förstörda ekosystem.
            Sverige bör i förhandlingar om havsrättskonventionen driva krav
            om införande av moratorium mot gruvdrift i djuphaven. Därför jag
            yrkar bifall till vår reservation 11, som handlar om bland annat
            gruvdrift i havsområden.
          </note>
          <note>
            Utöver det som gäller utvinning av mineral i djuphavsområden
            kommer jag att verka för att mineralpolitiken får en sådan inriktning
            att gruv- och mineralnäringen kan utvecklas i samklang med naturmiljön
            på ett sådant sätt att urfolkets rättigheter respekteras och att
            avkastningen från dessa våra gemensamma naturtillgångar i större
            utsträckning än i dag återinvesteras i samhället.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14 .)
          </note>
          <note>
            § 12 Förstärkt nedsättning av arbetsgivaravgifter för personer
            som arbetar med forskning eller utveckling
          </note>
          <note>
            Socialförsäkringsutskottets betänkande 2019/20:SfU15
          </note>
          <note>
            Förstärkt nedsättning av arbetsgivaravgifter för personer som
            arbetar med forskning eller utveckling (prop. 2019/20:68)
          </note>
          <note>
            föredrogs.
          </note>
          <note type="speaker">
            Anf. 80 LINDA LINDBERG (SD):
          </note>
          <note>
            Fru talman! Vi behandlar i dag socialförsäkringsutskottets betänkande
            med anledning av riksdagens proposition om förstärkt nedsättning
            av arbetsgivaravgifter. Jag yrkar bifall till vår reservation
            2. Jag står givetvis bakom våra övriga reservationer.
          </note>
          <note>
            Om någon undrar varför jag i mitt anförande kommer att ta upp
            våra förslag om stärkta pensioner och bättre villkor för svenskt
            friluftsliv är det för att vi i betänkandet också behandlar motioner
            från allmänna motionstiden som rör sociala avgifter.
          </note>
          <note>
            Vi i Sverigedemokraterna delar uppfattningen att goda förutsättningar
            för forskning och utveckling är av stor betydelse för Sverige
            och för att skapa tillväxt i en globaliserad ekonomi. För oss
            är det positivt att företag ges goda förutsättningar att bedriva
            forskning och utveckling, där den internationella aspekten, sett
            till konkurrenskraftiga villkor, är en betydande faktor. Det är
            också därför en förbättring av möjligheterna för företag att bedriva
            forskning och utveckling är välkommen.
          </note>
          <note>
            Fru talman! Bland remissinstanserna tillstyrker en majoritet
            förslaget eller har inget att erinra. Genom förslaget skulle svenska
            företags möjligheter förbättras när det gäller att attrahera utländska
            experter och forskare, vilket också remissinstansen Karolinska
            institutet lyfter fram i sitt remissvar. Vidare säger Karolinska
            institutet att detta förslag skulle leda till att man får ökade
            möjligheter att behålla kvalificerad forskningspersonal i Sverige,
            vilket är positivt.
          </note>
          <note>
            Fru talman! Även om det finns mycket positivt med förslaget anser
            vi dock att regeringens förslag förbiser vissa viktiga delar.
            Det hade exempelvis varit önskvärt att den i budgetpropositionen
            för 2014 utlovade utvärderingen faktiskt hade gjorts innan denna
            proposition lades fram. Det är något som flertalet remissinstanser
            också har påpekat och även efterfrågat. Vidare anför Näringslivets
            Skattedelegation att en utvärdering av förändringar som dessa
            bör ske inom två år ifrån ikraftträdandet.
          </note>
          <note>
            Fru talman! Vi delar denna uppfattning och anser också att det
            ska säkerställas att en effektutvärdering i varje fall sker inom
            två år från det att den aktuella utvidgningen träder i kraft.
            Vi anser också att det bör utredas huruvida det har förekommit
            fusk. Detta är ett viktigt steg då Arbetsförmedlingen, Ekonomistyrningsverket
            och Skatteverket menar att förslaget riskerar att öka incitamenten
            för företag att använda nedsättningen även för anställda som inte
            arbetar med forskning och utveckling. Förekomsten av sådant missbruk
            bör därmed undersökas närmare i den föreslagna utvärderingen.
          </note>
          <note>
            Fru talman! Jag vill även passa på att kort ta upp något om ålderspen
            ­ sionssystemet.
          </note>
          <note>
            Ålderspensionssystemet är inte långsiktigt finansiellt hållbart
            i den meningen att medborgarna inte får en tillräckligt hög pension,
            mätt som andel av slutlönen. Exempelvis får en genomsnittlig 80-talist,
            född 1985, som träder in på arbetsmarknaden vid 25 års ålder och
            arbetar fram till 67 år med en slutlön på 30 000 kronor per månad
            , i nuvarande penningvärde en inkomstpension på en dast 13 600
            kronor. Det motsvarar bara drygt 45 procent av slutlönen, vilket
            är långt från målbilden om 80 procent.
          </note>
          <note>
            Vi menar därför att det bör utredas om det är möjligt att höja
            pensionsavsättningarna inom arbetsgivaravgiften samtidigt som
            den allmänna löneavgiften sänks i motsvarande mån. Genom att man
            växlar mellan lägre allmän löneavgift och högre pensionsavsättningar
            inom arbetsgivaravgifterna kommer enskilda personer att få lika
            hög pension som i dag eller högre, och den generella pensionsåldern
            behöver inte höjas.
          </note>
          <note>
            Avslutningsvis vill jag ta upp regeringens orättvisa villkor
            i socialavgiftslagen gällande svenskt friluftsliv.
          </note>
          <note>
            Fru talman! Sverige har ett omfattande och rikt friluftsliv.
            Svenskt Friluftsliv är en paraplyorganisation för 25 ideella friluftsorganisationer
            i Sverige som tillsammans har 1,7 miljoner medlemmar, varav 300
            000 är barn och ungdomar. Tillsammans består organisationerna
            av närmare 9 000 lokala och regionala föreningar. Många nyttjar
            den svenska naturen genom sportutövande, turism och rekreation.
            Friluftslivet når många samhällsgrupper och är också en viktig
            resurs för regional utveckling och därmed en viktig del av den
            palett av näringar som samspelar och skapar förutsättningar för
            ett levande näringsliv på den levande landsbygden.
          </note>
          <note>
            Även om svensk idrott är större och har mer resurser än svenskt
            friluftsliv är båda verksamheterna lika viktiga för folkhälsan.
            Trots detta missgynnas i dag svenskt friluftsliv i jämförelse
            med svensk idrott vad gäller socialavgiftslagens regel om halvt
            basbelopp, vilken till exempel Riksidrottsförbundet omfattas av.
            Ersättningen till idrottsutövare från ideella föreningar som har
            till ändamål att främja idrottslig verksamhet är enligt 2 kap.
            19 § socialavgiftslagen avgiftsfri om ersättningen under året
            inte har uppgått till ett halvt prisbasbelopp.
          </note>
          <note>
            Fru talman! De som däremot inte omfattas av socialavgiftslagens
            regel om halvt basbelopp är med andra ord Svenskt Friluftsliv.
            Skatteverket menar att lagtexten anger att det ska vara fråga
            om idrottsutövare för att regeln ska kunna tillämpas. Idrotter
            anslutna till Riksidrottsförbundet är de som det i första hand
            kan komma att handla om, men även liknande verksamheter som exempelvis
            friluftsliv med idrottsinriktning. Enligt Svenskt Friluftsliv
            och flera medlemsorganisationer är det stora problemet att Skatteverket
            har en oklar tolkning och hantering av begreppet ”idrottslig verksamhet”.
            Det har i sin tur, enligt bland annat Svenskt Friluftsliv självt,
            medfört att Skatteverket i olika regioner tillåtit lokala friluftsföreningar,
            som till exempel Svenska Livräddningssällskapet, att tillämpa
            prisbasbeloppsregeln, medan samma organisationer i andra delar
            av landet inte tillåtits att använda regeln. Man har alltså bedömt
            den idrottsliga verksamheten olika i skilda prövningar.
          </note>
          <note>
            Vi menar att detta är otydligt och orimligt. Svenskt friluftsliv
            ska givetvis få samma förutsättningar för sin verksamhet som svenskt
            idrottsliv i övrigt. Annars riskerar vi att åsidosätta en stor
            och mycket viktig del av det folkhälsofrämjande arbetet. Med anledning
            av detta menar vi att även Svenskt Friluftsliv med underorganisationer
            ska omfattas av regeln om halvt basbelopp i socialavgiftslagen
            som en del i arbetet med friluftslivets utveckling i Sverige.
          </note>
          <note type="speaker">
            Anf. 81 SOLVEIG ZANDER (C):
          </note>
          <note>
            Fru talman! Det betänkande som vi nu ska behandla har vi fått
            utförligt beskrivet alldeles nyss. Det omfattar en ganska liten
            men ack så viktig fråga gällande dem som har ett yrkesutövande
            inom forskning och utveck ­ ling. Det är viktigt med en sänkning
            av den allmänna löneavgiften för just personer som arbetar inom
            forskning och utveckling. Därmed tillstyrker jag och Centerpartiet
            givetvis att vi ska sänka den allmänna löneavgiften ännu mer.
            Det kommer att innebära att det finns en potential och en större
            möjlighet att utveckla de områden och innovationer som det handlar
            om. Det är till nytta, inte bara för oss här i Sverige utan för
            hela världen om det vill sig väl, och det vill det ju.
          </note>
          <note>
            Dessutom, fru talman, finns det andra ytterst viktiga områden
            när det gäller att titta över hur vi kan förbättra och skapa fler
            arbetstillfällen i Sverige. Vi måste vara medvetna om hur verkligheten
            ser ut när det gäller arbetstillfällen, företagande och kompetens,
            och inte bara i de tätbebyggda storstadsområdena här i Sverige
            – det ska finnas i hela landet. Vi i Centerpartiet menar allvar
            med att hela landet ska leva. Det betyder att vi i riksdagen måste
            skapa förutsättningar för det.
          </note>
          <note>
            Per Åsling, vår centerpartist från Jämtlands län, har lämnat
            in en mo ­ tion som visar vägen till hur det skulle kunna bli
            möjligt att få hela Sverige att leva. I Norge finns det ett system
            för regionalt differentierade arbets ­ givaravgifter. Det ger
            alla delar av landet Norge rättvisa villkor, även de kommuner
            som finns långt från de större städerna – Oslo, Trondheim och
            Bergen. Tack vare att man nu har nedsatta arbetsgivaravgifter
            erbjuds medborgare och företagare i hela landet en bra service.
            Det har inneburit och innebär att fler bosätter sig i de glesbebyggda
            delarna. Den nedsatta arbetsgivaravgiften gäller alla, inte bara
            privata företag utan även den of ­ fentliga sektorn. Dessutom
            har EU godkänt detta, vilket betyder en hel del när vi förändrar
            våra olika avgifter, inte minst arbetsgivaravgifterna.
          </note>
          <note>
            Med andra ord finns det bara fördelar med det förslag som man
            genomfört i Norge. Det är därför det är viktigt för oss här i
            Sverige att titta på det och ta efter det. Professor Almås vid
            det norska centret för bygdeforskning menar att det med lätthet
            skulle kunna genomföras även i Sverige. Vi kan även i Sverige
            få hela landet att leva på det sättet som norrmännen gjort.
          </note>
          <note>
            Detta, fru talman, är skälet till att jag och Centerpartiet yrkar
            bifall till Per Åslings motion och reservation 4 under punkt 4.
          </note>
          <note>
            Innan jag avslutar mitt anförande vill jag passa på att kommentera
            vårt ålderspensionssystem, som det också står om i betänkandet.
            Vi har i Sverige beslutat oss för att ha en långsiktighet när
            det gäller att förstärka våra pensioner. I Pensionsgruppen, där
            bland annat jag ingår, har vi beslutat att vi ska hitta en lösning
            för hur vi ska höja våra pensionssystem och få mer pengar till
            våra pensionärer. Men det finns inte bara ett sätt att lösa det,
            fru talman. Därför är det viktigt att vi tittar på alla de möjligheter
            och förslag som finns och inte bara tar till oss det som betänkandet
            handlar om i dag.
          </note>
          <note type="speaker">
            Anf. 82 TONY HADDOU (V):
          </note>
          <note>
            Fru talman! Det är väldigt spännande att debattera med socialförsäkringsutskottets
            ledamöter. Anförandet före mitt handlade lite om Per Åsling, som
            sitter i det utskott som jag vanligtvis sitter i. Det känns lite
            spretigt, men jag ska försöka hålla mig till betänkandet.
          </note>
          <note>
            Jag vill inleda med att yrka bifall till Vänsterpartiets reservation
            i betänkandet. Vi anser att regeringens förslag bör avslås i sin
            helhet. Redan 2014 infördes regler om nedsättning av socialavgifter
            för personer som arbetar med forskning eller utveckling. Vänsterpartiet
            röstade då emot förslaget.
          </note>
          <note>
            När regeringen nu föreslår ytterligare nedsättningar sker det
            utan att den tidigare nedsättningen har utvärderats. Det finns
            heller ingen interna ­ tionell jämförelse som genomförts om det.
            Det finns också en uppenbar risk för att det tillåtande regelverket
            missbrukas så att nedsättningen används för personer som inte
            ska omfattas av den.
          </note>
          <note>
            Här ökar man lite incitamenten för företag att nyttja nedsättningen
            även för anställda som inte arbetar med forskning och utveckling.
            Hur stor risken är hade kunnat analyserats om den tidigare nedsättningen
            hade utvärderats.
          </note>
          <note>
            Förslaget är dessutom uppenbarligen riktat till stora företag
            som kan göra dessa avdrag i den omfattning som nu blir möjlig.
            Samtidigt redogörs det inte riktigt konkret för vilka effekter
            förslaget skulle få på sysselsättningen eller ekonomin i sin helhet
            på sikt. Risken är att förslaget helt enkelt leder till subventionering
            av forskning och utveckling som skulle ha genomförts i alla fall
            i storföretagen.
          </note>
          <note>
            Vänsterpartiet anser att det inte är prioriterat att subventionera
            dessa företag. De pengar som puttas in i riksbudgeten för 2020
            för att finansiera förslaget skulle i stället kunna finansiera
            satsningar på välfärden. Det finns ingen anledning att subventionera
            storföretagen före välfärden, speciellt inte i ett läge där välfärden
            runt om i landets kommuner är i desperat behov av resurser.
          </note>
          <note>
            Satsningar på den generella välfärden är dessutom centrala för
            ett mer jämlikt samhälle och för att minska de ekonomiska klyftorna.
            Ett utökat forsknings- och utvecklingsavdrag är centralt om man
            vill subventionera och putta in våra gemensamma skattepengar till
            storföretagen. Jag tror att de klarar sig bra utan det.
          </note>
          <note type="speaker">
            Anf. 83 HANS EKLIND (KD):
          </note>
          <note>
            Fru talman! Behovet av ett aktivt civilsamhälle är viktigare
            än på många år. Det är här vi hittar mötesplatser som exempelvis
            nu behövs utifrån den integrationsskuld som Sverige har att ta
            itu med. Vi behöver fler mötesplatser. Det finns i dag en allt
            större insikt om att ensamheten bland våra äldre är ett av våra
            absolut största sociala problem. I Sverige finns församlingar,
            föreningar, bildningsförbund och andra som gör viktiga insatser
            för att bryta detta. Om vi funderar en stund tror jag att vi alla
            förstår att civilsamhället med dess olika gemenskaper skapar ett
            fantastiskt mervärde. Vi ska vara rädda om dem, och som politiker
            ska vi se till att stötta och utveckla dessa.
          </note>
          <note>
            Jag yrkar därför bifall till Kristdemokraternas reservation nr
            5 om att utöka möjligheten till nedsatta arbetsgivaravgifter för
            föreningar och att man tillkännager detta för regeringen.
          </note>
          <note>
            I dag har vi en ordning som innebär att alla idrottsföreningar
            som är medlemmar i Riksidrottsförbundet har förmånligare skatteregler
            än andra föreningar, organisationer och samfund som betecknas
            som ideella. De nuvarande reglerna innebär att en idrottsförening
            inte behöver betala arbetsgivaravgifter för idrottsutövare, tävlingsfunktionärer
            eller tränare förutsatt att ersättningen är lägre än ett halvt
            prisbasbelopp. Prisbasbeloppet är i dag 47 300 kronor.
          </note>
          <note>
            Det innebär att den idrottsklubb som ger en ersättning som understiger
            23 650 kronor per år slipper betala arbetsgivaravgift. Den regeln
            har man skapat för att man vill främja idrottsrörelsens verksamhet,
            och de positiva hälsomässiga effekterna för barn som kan ta del
            av den är väl belagda. Därför är Kristdemokraterna positiva till
            den ordningen.
          </note>
          <note>
            Efter mina många år som ordförande för Örebro SK Bandy vet jag
            hur skatteregler påverkar hur idrottsklubbarna agerar och hur
            kontrakten man skriver med spelare ser ut. Det handlar om den
            ersättning som ges men också om hur många månader som en sådan
            ersättning utgår.
          </note>
          <note>
            I många idrotter är det, precis som inom bandyn, tufft att i
            dag bedriva lagverksamhet och idrottsverksamhet, inte minst på
            elitnivå. Man tvingas helt enkelt till upplägg som inte är optimala
            för själva idrotten, men man väljer det ändå då det av skattemässiga
            skäl är det mest fördelaktiga. Jag har aldrig någonsin stött på
            någon inom Idrottssverige som inte tyckt att regeln om att arbetsgivaravgifter
            inte behöver betalas på ersättningar upp till ett halvt basbelopp
            är värdefull, tvärtom. Alla ser värdet i detta.
          </note>
          <note>
            Jag säger detta som en bakgrund till den kristdemokratiska reservatio
            ­ nen. Vi vill att andra ideella föreningar ska få ta del av samma
            villkor som gäller för idrottsföreningar. Det gör det nämligen
            möjligt att ge en liten ekonomisk ersättning för insatser som
            är viktiga för medmänniskan, natur ‑ och vattenvård, bildning
            med mera.
          </note>
          <note>
            Jag vet efter mina år inom idrottsrörelsen men också som präst
            och sedermera församlingsherde i Svenska kyrkan hur det finns
            eldsjälar som verkligen offrar av sin tid för att finnas för andra.
            De eldsjälarna ska vi vara oerhört rädda om. Det som få tycks
            tänka på, känner jag ibland, är att de frivilliga som vi talar
            om behöver uppmuntran, ledning, samordning, stöd och utbildning.
          </note>
          <note>
            I dagsläget är det dock inte möjligt att exempelvis ge en liten
            ersättning till en person som tar ansvar för att koordinera, kvalitetssäkra
            och utbilda personer som gör insatser i en församlings besöksgrupp
            genom att besöka ensamma äldre. Ger man en sådan person 1 000
            kronor eller mer per år måste man nämligen betala arbetsgivaravgift.
          </note>
          <note>
            Det ska ses i jämförelse med att det i dag är fullt möjligt att
            ge en fotbollsspelare som spelar i division 4 nästan 3 000 kronor
            i månaden och samtidigt slippa att betala arbetsgivaravgift. Jag
            tycker att det sistnämnda är helt i sin ordning. Det är inte min
            huvudvärk. Men jag tror att alla känner, om man tänker efter,
            att om man jämför med det förstnämnda är det direkt tokigt.
          </note>
          <note>
            Fru talman! I äldre förarbeten har det betonats att hur vi utformar
            beskattningen kan få en negativ inverkan på medlemmars villighet
            att delta i föreningarnas verksamhet. I dag är tid otvivelaktigt
            en allt större bristvara inte bara i ditt och mitt liv utan i
            allas liv. Bland landets alla ideella organisationer är det en
            av de mest prioriterade frågeställningarna. Hur ska vi lösa detta
            så att människor känner att de har tid att lägga på den ideella
            verksamheten?
          </note>
          <note>
            Att då kunna ge en ersättning, även om den bara är symbolisk
            till sin storlek, är en lösning på det som jag försöker beskriva.
            År 2016 skriver regeringen att skattelagstiftningen för ideella
            föreningar inte ska motverka förekomsten av ett vitalt föreningsliv.
            Utifrån detta menar jag att det inte bara är rimligt att man ger
            de ideella föreningarna samma villkor och att arbetsgivaravgift
            inte betalas på ersättningar som understiger ett halvt prisbasbelopp.
            Det är också i allra högsta grad logiskt. Därför yrkar jag bifall
            till Kristdemokraternas reservation.
          </note>
          <note type="speaker">
            Anf. 84 RIKARD LARSSON (S):
          </note>
          <note>
            Fru talman! Jag vill börja med att yrka bifall till utskottets
            förslag i socialförsäkringsutskottets betänkande nr 15 och därmed
            till regeringens proposition Förstärkt nedsättning av arbetsgivaravgifter
            för personer som arbetar med forskning eller utveckling . Det
            innebär samtidigt att jag yrkar avslag på samtliga reservationer.
          </note>
          <note>
            För Socialdemokraterna hänger ett väl utvecklat välfärdssamhälle
            nära ihop med framgångsrika företag och en politik för jobbskapande.
            Därför har det varit viktigt för den socialdemokratiskt ledda
            regeringen att bland annat ta fram en nyindustrialiseringsstrategi
            och en exportstrategi.
          </note>
          <note>
            I inledningen av Smart industri – en nyindustrialiseringsstrategi
            för Sverige finns ett förord som lyder: ” Sveriges välstånd är
            byggt på innovativa och framgångsrika exportföretag som gång på
            gång klarat av att förnya och ställa om produktion och produkter
            i takt med att marknaderna förändrats .”
          </note>
          <note>
            Med denna insikt är det viktigt att vi sedan formar en politik
            för att underlätta för de här företagen att utvecklas och att
            forska fram nya, smarta produkter på världsmarknaden.
          </note>
          <note>
            Under två av punkterna i Smart industri – en nyindustrialiseringsstrategi
            för Sverige talas det om att göra det mer attraktivt för forskare
            att vara verksamma i Sverige och att göra det mer attraktivt för
            företag att investera i och bedriva FoU-verksamhet i Sverige.
            Detta kan göras på många olika sätt. I det ärende och den proposition
            som vi debatterar här i dag föreslås det ske genom nedsättning
            av arbetsgivaravgifterna för personer som arbetar med forskning
            och utveckling.
          </note>
          <note>
            Jag tror naturligtvis inte att det är det enda sättet. I grunden
            tror jag att förmågan att locka kompetens till svenska företag
            ligger i hur vi organiserar och bygger upp vårt samhälle.
          </note>
          <note>
            Som regionråd i Region Skåne för ett antal år sedan arbetade
            jag med frågan om att få den stora internationella forskningsanläggningen
            ESS till Lund. Jag minns ett möte vi hade med neutronforskare
            och ledning för andra världsledande forskningsanläggningar. Budskapet
            från dem om deras villkor var oerhört tydligt: Se till att det
            finns bra förskolor, bra skolor, en fungerande arbetsmarknad och
            ett rikt kultur- och fritidsutbud! Det handlar alltså om att skapa
            de attraktiva miljöer som gör att folk vill bo på en plats, för
            då flyttar också kompetensen till de företag som etablerar sig
            där och till de forskningsanläggningar som finns där.
          </note>
          <note>
            Därför är det viktigaste för att stärka forskning och utveckling
            i företagen egentligen de satsningar som den förra socialdemokratiska
            regeringen gjorde genom generella statsbidrag till kommunerna
            och som vi fortsätter med under den här mandatperioden. Det handlar
            alltså om ytterligare resurser för att kommunerna ska kunna upprätthålla
            en god kvalitet i sina verksamheter.
          </note>
          <note>
            Förutom de mer generella åtgärderna från samhällets sida för
            att företagen och kompetensen ska vilja flytta hit handlar det
            om hur vi stärker vår del i det som kan vara forskningskluster,
            utvecklingskluster och industrikluster.
          </note>
          <note>
            Jag tar återigen ett exempel från min hemregion. I Skåne, som
            ju är en del av Öresundsregionen, sker såklart klusterbildningarna
            på båda sidor av Sundet. Om vi ska vara med och få företagen konkurrenskraftiga
            på den svenska sidan måste vi också följa med och ge de svenska
            företagen bra förutsättningar. Det kan vi göra genom detta ärende.
          </note>
          <note>
            Därför är den förstärkta nedsättningen av arbetsgivaravgiften
            viktig för de svenska företag som har stora kostnader för både
            forskning och utveck ­ ling för att de ska kunna stå sig väl i
            konkurrensen.
          </note>
          <note>
            Flera partier har efterfrågat en utvärdering av den reform som
            infördes 2014. Från Socialdemokraternas sida delar vi åsikten
            att man borde göra en utvärdering. Detta konstaterar också regeringen
            i propositionen, och vi är nöjda med att det kommer att göras
            en sådan utvärdering.
          </note>
          <note>
            Men vi är såklart inte helt utan underlag; vi vet ungefär hur
            den avdragsrätt som redan tidigare har funnits har fördelats.
            Vi vet att en stor del av dem som tar del av stödet är små företag
            med mindre än tio anställda.
          </note>
          <note>
            Vi vet också att Stockholmsregionen är dominerande i egenskap
            av både sin företagsstruktur och sin storlek. Men om vi tittar
            på förhållandet mellan hur man har tagit del av detta och vilken
            typ av företag man har ser vi också att det är övre och mellersta
            Norrland och Sydsverige som nyttjar avdraget i större utsträckning
            än andra regioner.
          </note>
          <note>
            Det är viktigt för oss, som värnar om att hela landet ska leva
            och dess ­ utom värnar små företags möjlighet att utveckla sin
            verksamhet och be ­ driva forskning.
          </note>
          <note>
            Sverige är ett exportberoende land, som har behov av en stark
            konkurrenskraft och av att ligga i framkant när det gäller forskning
            och utveckling av nya produkter – detta oavsett om det handlar
            om ny miljöteknik, förbättrade it-system, bättre byggteknik eller
            vad det nu må vara.
          </note>
          <note>
            Propositionen och utskottets betänkande är, som jag har sagt,
            en del i att stärka konkurrenskraften hos de svenska företagen.
            Men det är långt ifrån den enda delen. Därför behöver vi fortsätta
            att arbeta med förutsättningarna för kommunerna att bygga välfärdssamhällen
            som är bra och som gör att folk vill bo i vårt land.
          </note>
          <note>
            Jag yrkar bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 85 TONY HADDOU (V) replik:
          </note>
          <note>
            Fru talman! Jag vill tacka Rikard Larsson för anförandet.
          </note>
          <note>
            För en stund kunde man tro att Socialdemokraterna verkligen bryr
            sig mycket om välfärden. Välfärden är, precis som Rikard konstaterar,
            viktig när företag etablerar sig men också när man lockar kompetens
            till Sverige.
          </note>
          <note>
            Men faktum är att det är kris i landets kommuner. Runt om i landet
            pågår nedskärningar. De pågår i skolan, i äldreomsorgen och i
            barnomsorgen. Man drar ned på socialtjänsten och så vidare runt
            om i landets kommuner. Vi var med och tvingade regeringen att
            putta ut pengar till kommunerna. Det behövs dock mycket mer än
            det. Välfärden är i desperat behov av resurser.
          </note>
          <note>
            Här vill man lägga väldigt mycket pengar på en nedsättning som
            inte ens har utvärderats. Jag hörde Rikard prata om småföretagen,
            men detta är framför allt riktat till storföretagen. Det är de
            som använder det här mest. Småföretagen har framför allt svårt
            att dokumentera med rätt kvalitet. De har inte resurser för att
            möta Skatteverkets krav och så vidare.
          </note>
          <note>
            Varför går ni vidare med förslaget när reformen inte ens har
            utvärderats? Jag hörde att också Rikard sa att detta behöver utvärderas,
            så varför går ni fram med förslaget nu?
          </note>
          <note type="speaker">
            Anf. 86 RIKARD LARSSON (S) replik:
          </note>
          <note>
            Fru talman! När vi diskuterar välfärdens och kommunernas förutsättningar
            är det oerhört viktigt att vi också har med oss att kommunernas
            förutsättningar skapas av hur arbetsmarknaden och sysselsättningen
            ser ut. Ibland har vi en tendens att fastna i en diskussion som
            om det vore 2 ½ miljard kronor i denna kammare som avgjorde hur
            kommunerna kan leva upp till sitt välfärdsuppdrag.
          </note>
          <note>
            Det grundläggande för kommunerna är att vi har väl fungerande
            företag där folk har ett jobb som gör att man betalar in skatt.
            Nära 70 procent av kommunernas intäkter kommer från detta.
          </note>
          <note>
            Det är klart att det skär sig lite när man diskuterar detta med
            vänsterpartister, för det ligger alltid väldigt nära till hands
            för dem att säga att företagen är stora och elaka och bör straffas.
            Så tror inte vi socialdemokrater att man bygger ett samhälle.
            Vi tror att man genom att ge bra förutsättningar till företagen
            ger dem möjlighet att forska, att utvecklas och att utveckla produkter
            som gör att fler blir anställda och att vi får mer skatteintäkter
            till kommunerna. Där finns uppenbarligen en skillnad mellan Vänsterpartiets
            och Socialdemokraternas politik.
          </note>
          <note>
            Jag håller med om att reformen borde ha utvärderats. Nu gör man
            denna förstärkning. Det är alltså inte en ny reform, utan man
            förstärker den gamla. Därefter bör man utvärdera detta.
          </note>
          <note>
            Majoriteten av dem som använde detta var ändå små företag med
            under tio anställda. Denna förstärkning kan i sig också göra att
            vi stärker situatio ­ nen för de små forskningsintensiva företag
            som är vår framtid. Det är dem vi ska leva på i form av skatteintäkter
            att bygga välfärd för.
          </note>
          <note type="speaker">
            Anf. 87 TONY HADDOU (V) replik:
          </note>
          <note>
            Fru talman! Jag förstår att Socialdemokraterna inte vill prata
            välfärd och kommunernas åtaganden, för de har inte velat putta
            till de resurser som krävs för att kommunerna ska kunna klara
            detta.
          </note>
          <note>
            I Varbergs kommun, intill den kommun som jag kommer från, får
            barnen en macka av mjukt bröd som måltid för att man har nedskärningar.
            Då behöver vi mer pengar. Det är inte svårare än så.
          </note>
          <note>
            Sedan hävdar Rikard Larsson att vi ser storföretagen som bovar.
            Det har jag inte sagt i mitt anförande över huvud taget. Men de
            som har tjänat mycket pengar på det här avdraget är framför allt
            Ericsson, Volvo Cars, Saab Group, Volvo Group, Scania och Astra
            Zeneca. De har miljardbeloppsomsättning, och jag tror att de själva
            kan betala detta.
          </note>
          <note>
            Det är också framför allt storföretag som jobbar med att dra
            in kompetens. Det är ett bra företagsklimat i Sverige. Bolagsskatten
            har sänkts under många år. Nu sänks den stegvis till 20,6 procent.
          </note>
          <note>
            Ändå är det fler gräddfiler till storföretagen än för välfärden
            när ni inte ens har utvärderat den tidigare nedsättningen. Det
            är väldigt tråkigt att Socialdemokraterna går den vägen. Men jag
            har full förståelse för att Socialdemokraterna inte vill prata
            om välfärdsåtagandena runt om i landets kommuner.
          </note>
          <note type="speaker">
            Anf. 88 RIKARD LARSSON (S) replik:
          </note>
          <note>
            Fru talman! Det är precis detta jag talar om när det gäller Vänsterpartiet.
            Man försöker skrämmas genom att säga att vi ger stora vinster
            till storföretagen. Men inte någonstans nämner man de 1 400–1
            500 småföretag med under tio anställda som också har fått ta del
            av avdraget. Varför nämner man inte dem över huvud taget?
          </note>
          <note>
            Jo, det är för att man vill måla upp en bild av att det är stora
            privata företag som är de elaka skurkarna i världen. Från Socialdemokraternas
            sida tror vi inte att det är så.
          </note>
          <note>
            Vi tror att både små och stora företag i det här landet är oerhört
            viktiga, oavsett om de heter Ikea, Volvo, Ericsson eller Börjes
            Mekaniska. De är oerhört viktiga för att bygga välfärd i vårt
            land, för de skapar jobb.
          </note>
          <note>
            Jag tror att det hade varit bra om Vänsterpartiet också hade
            sett alla delar av den här reformen och tittat på vem som faktiskt
            har tagit del av den. Då ser man att den kanske också har stärkt
            vår konkurrenskraft i Sverige internationellt. Jag tänker att
            också Vänsterpartiet borde tycka att det är bra med stärkt svensk
            konkurrenskraft.
          </note>
          <note>
            Nu står Vänsterpartiet och säger att Socialdemokraterna i princip
            sänker välfärden i det här landet. I budgeten var det under förra
            mandatperio ­ den våra partier som gjorde upp om resurstillskotten
            till välfärden. Nu ökar vi dem jämfört med det som jag och Tony
            Haddou gjorde upp om under förra mandatperioden. Det tycker jag
            är bra.
          </note>
          <note type="speaker">
            Anf. 89 BENGT ELIASSON (L):
          </note>
          <note>
            Fru talman! Inledningsvis vill jag för Liberalernas räkning yrka
            bifall till propositionen och utskottets förslag i betänkandet
            Förstärkt nedsättning av arbetsgivaravgifter för personer som
            arbetar med forskning eller utveckling .
          </note>
          <note>
            Fru talman! Sverige är och ska förbli en kunskapsnation. Vår
            befolkning är välutbildad . Hälso- och sjukvården är vår största
            kunskapsorganisation. Den är i framkant i världen , och vår industri
            är mycket avancerad och högteknologisk. Det ta är resultatet av
            en lång svensk tradition av att satsa på utbildning tillgänglig
            för alla.
          </note>
          <note>
            Vi vet att högre utbildning, forskning, innovation och en t reprenörskap
            lägger grunden för att möta olika samhällsut m aningar , och det
            bidrar till ekonomisk tillväxt. För att bibehålla en stark position
            i den internationella konkurrensen och attrahera de mest framstående
            forska rn a, studenterna , en t reprenöre rn a och innovatörerna
            behöver Sverige vara i den absoluta framkanten när det gäller
            internationell konkurrenskraft .
          </note>
          <note>
            Ett av de områden där Sverige är som allra starkast är inom l
            ife s cience . Det inbegriper forskning och utveckling av produkter,
            tjänster och tekno ­ logier som skapar förutsättningar för ökad
            livslängd och livskvalitet . Det driver utvecklingen av nya terapier,
            läkemedel, diagnostiska metoder och en förbättrad sjukvård som
            är till gagn inte bara för Sverige utan för hela världen . Life
            s cience sysselsätter ett stort antal personer i Sverige i flera
            stora kluster runt om i landet , varav kanske Lund, Göteborg och
            Stockholm – Uppsala är de mest kända. Att av kostnadsskäl riskera
            att slå ut den ­ na bransch och framtidstron inom alla dessa områden
            där konkurrensen är enorm vore ett ödesdigert misstag.
          </note>
          <note>
            Fru talman! Jag är i dag glad och nöjd att vi i dag inom ramen
            för j anuariavtalet har enats om en förstärkt nedsättning av arbetsgivaravgifter
            för personer som arbetar med forskning eller utveckling i syfte
            att stärka den svenska konkurrenskraften.
          </note>
          <note>
            Proposition en framhåller att goda förutsättningar för fors kn
            ing och ut ­ veckling är av stor betydelse för Sverige för att
            skapa tillväxt i en globali ­ serad ekonomi . F orskning och utveckling
            ökar inte enbart produktiviteten hos det företag som bedriver
            den utan har positiva externa effekter i regio ­ ner och för hela
            landet .
          </note>
          <note>
            Eftersom de företag som står för kostnaden för forskning eller
            utveck ­ ling faktiskt inte kan tillgodoräkna sig och tillgodogöra
            sig hela avkastningen på investeringen finns det en risk för att
            det görs för lite forskning och utveckling i förhållande till
            vad som är samhällsekonomiskt optimalt. Det finns således självklara
            samhällsekonomiska skäl att subventionera forskning och utveckling.
          </note>
          <note>
            Tillgänglig statistik visar dessutom att en stor andel av de
            företag som använder sig av den nuvarande nedsättningen är små
            och medelstora företag , precis som föregående talare var inne
            på . Enligt uppgifter från Skatteverket var det omkring 1 750
            företag som under 2018 redovisade avgiftsunderlag och nedsät tn
            ing för anställda som jobbar med forskning och utveckling. Det
            är alltså inte tre fyra storföretag det handlar om, utan det var
            1 750 företag. Det är viktigt att dessa får möjlighet att utvecklas
            och blomstra i en alltmer hårdnande konkurrens.
          </note>
          <note>
            Fru talman! Jag noterar att Vänsterpartiet och S verigedemokraterna
            motsätter sig förslaget. Det beklagar jag verkligen . Nedsättningen
            av arbetsgivaravgiften är en förhållandevis billig åtgärd som
            kommer att betyda enormt mycket för svenska företag och deras
            anställda. Vi har underlag som visar att detta är en billig och
            effektiv åtgärd som träffar relativt rätt.
          </note>
          <note>
            Att i ett tu fft läge med ökad internationell konkurrens inte
            stå upp för sysselsättning i svenska kommuner och i vårt lands
            alla delar och tillväxt här i Sverige är för mig obegripligt.
          </note>
          <note>
            Avslutningsvis vill jag meddela att v i l iberaler delar Moderaternas
            principiella uppfattning att generella skattesänkningar och nedsättningar
            av arbetsgivaravgifterna är den bästa politiken och att särlösningar
            som den här bör undvikas. D et måste dock alltid vägas mot kos
            tn aden. Därför , fru talman, är dagens förslag ett bra och nödvändigt
            förslag för Sveriges framtid som spetsnation. Jag yrkar b ifall
            till utskottets förslag i betänkandet !
          </note>
          <note type="speaker">
            Anf. 90 LINDA LINDBERG (SD) replik:
          </note>
          <note>
            Fru talman! Jag vill för åhörarna och för dem som tittar vid
            tv:n och via webben förtydliga att Sverigedemokraterna står bakom
            propositionen och betänkandet. Vi tycker att det är positivt att
            vi gör den här förstärkningen. Däremot tycker vi att man bör göra
            den utvärdering som man egentligen skulle ha gjort redan i samband
            med den första förstärkningen i budgetpropositionen 2014. Jag
            vill bara förtydliga detta. Det är klädsamt om vi talar sanning
            i kammaren.
          </note>
          <note type="speaker">
            Anf. 91 BENGT ELIASSON (L) replik:
          </note>
          <note>
            Fru talman! Självklart ska rätt v ara rätt. Dock har ni sverigedemokrater
            reserverat er i betänkandet inom propositionens ram. Det var detta
            jag menade. Var jag otydlig ber jag om ursäkt för det.
          </note>
          <note>
            När jag ändå har ordet och vi debatterar detta kan jag säga:
            Vi liberaler menar att historien visar att vi har de underlag
            som behövs för att det nödvändiga beslutet i dag ska fattas. Det
            är en bransch som är otroligt konkurrensutsatt, och Sverige är
            inte i mitten av världen utan i utkanten. Ändå är Sverige en spetsnation.
            Vi lever mycket på våra framgångar från förr i tiden. Vi behöver
            nya framgångar för att fortsätta den resan.
          </note>
          <note>
            Jag har inget emot att vi ska ha klara utvärderingar och genomgångar,
            fru talman, av vad våra beslut har lett till historiskt och av
            vad de kommer att leda till framåt för att vi ska kunna fatta
            goda beslut, men vi måste också våga och ha möjlighet att gå vidare
            med nödvändiga saker som stärker Sverige som nation och Sveriges
            konkurrenskraft.
          </note>
          <note type="speaker">
            Anf. 92 LINDA LINDBERG (SD) replik:
          </note>
          <note>
            Fru talman! Jag håller med om precis det som Bengt Eliasson säger.
            Det skriver vi också i vår reservation. Vi står bakom att sänkningen
            ska göras. Samtidigt är det flera remissinstanser som vidhåller
            att man borde ha gjort denna översyn långt tidigare. Det är det
            vi trycker på. Vi vill verkligen att man ska se till att få det
            gjort inom två år efter det att denna ändring trätt i kraft.
          </note>
          <note type="speaker">
            Anf. 93 BENGT ELIASSON (L) replik:
          </note>
          <note>
            Fru talman! Vi kan då bara vara glada och överens om att vi nu
            tillsammans gör denna nedsättning av arbetsgivaravgiften för forskning
            och utveckling så att vi faktiskt ger svensk spetsindustri verktyg
            för att ta ytterligare kliv framåt.
          </note>
          <note type="speaker">
            Anf. 94 MATS BERGLUND (MP):
          </note>
          <note>
            Fru talman! I betänkandet behandlas en proposition om förstärkt
            nedsättning av arbetsgivaravgifter för personer som arbetar med
            forskning eller utveckling men också motioner från allmänna motionstiden
            om socialavgifter. Jag vill börja med att yrka avslag på alla
            de ssa motioner. I övrigt kommer jag bara att ägna detta anförande
            åt propositionen, som jag föreslår att kammaren ska bifalla senare
            i eftermiddag.
          </note>
          <note>
            Företag som anställer forskare har sedan 2014 en möjlighet att
            göra ett avdrag i arbetsgivaravgifterna för anställda som arbetar
            med forskning och utveckling. Det handlar om 10 procent, och avdragen
            får tillsammans för samtliga anställda inom företaget uppgå till
            230 000 kronor per månad.
          </note>
          <note>
            I propositionen föreslås att den summan ska utökas till 450 000
            kronor per månad, vilket innebär att reformen i det här steget
            och i den här delen riktar sig till de lite större företagen som
            anställer många forskare och har stor betydelse för svensk forskning.
          </note>
          <note>
            Utöver den förstärkningen föreslås att den allmänna löneavgiften
            får sättas ned för samma grupp anställda, också med 10 procent,
            vilket naturligtvis fortsätter att gynna de många små men viktiga
            forskningsintensiva företag som har avdraget sedan tidigare.
          </note>
          <note>
            Syftet med denna reform för forskningsstarka företag är naturligtvis
            att stärka Sverige som forskningsnation och stärka den forskning
            som utförs i det svenska näringslivet. Forskning har ju den naturen
            att det rör sig om ett stort risktagande. Långt ifrån all forskning
            leder till slutlig nytta, om man nu får använda det ordet, i form
            av ny teknik och nya produkter för företagen. Men forskning som
            bedrivs av ett företag kan leda till fortsatt forskning och också
            vinster i andra företag eller för all del i offentlig sektor.
            Det finns alltså en samhällsekonomisk vinst i att företag stimuleras
            att våga satsa på mer forskning.
          </note>
          <note>
            Fru talman! Sverige är en ledande forskningsnation. Svensk forskning
            står sig mycket stark i internationella jämförelser. Vi satsar
            stora resurser på forskning, totalt en bra bit över 150 miljarder
            kronor varje år. Av den summan står staten för runt 40 miljarder,
            som huvudsakligen går till högskolor och universitet men också
            till forskningsråden. Men näringslivet, företagssektorn, står
            för nästan 100 miljarder kronor varje år. Det är bra. Det placerar
            Sverige bland de få nationer som satsar allra mest på forskning
            och utveckling per capita. Vi hamnar bland topp fem bland OECD-länderna
            i de utvärderingar som till exempel Vetenskapsrådet publicerar
            med jämna mellanrum, ungefär vartannat år, i sina forskningsbarometrar.
          </note>
          <note>
            Men det är framför allt den offentliga finansieringen som är
            riktigt stark. Företagssektorn satsar något mindre jämfört med
            hur det är i jämför ­ bara länder. Vi kan också titta lite längre
            tillbaka i historien. Då ser vi en nedåtgående trend för företagens
            forskningssatsningar under 2000-talet. Det finns alltså anledning
            att stimulera forskningssatsningar inom före ­ tagssektorn. Det
            utökade FoU-avdraget är ett sätt att göra det.
          </note>
          <note>
            Vi ska komma ihåg en sak när det gäller det avdrag som vi debatterar
            i dag: I ett större sammanhang rör det sig inte om väldigt stora
            belopp. Det rör sig om ungefär en halv miljard i kostnader för
            statskassan för det forskningsavdrag som företagen för göra. Det
            är förvisso mycket pengar, men det ska då jämföras med de närmare
            100 miljarder kronor som företagssektorn själv satsar på forskning
            och utveckling eller de runt 15 miljarder som staten satsar på
            forskning inom företagssektorn – det sker framför allt inom ramen
            för de strategiska innovationsprogrammen och samverkan mellan
            forskare och företag som staten delfinansierar via Vinnova, Tillväxtverket,
            Energimyndigheten och så vidare.
          </note>
          <note>
            Självklart ska vi förvänta oss att de medel vi lägger från den
            offentliga kassan kommer till användning och nytta och att företagen
            svarar upp och levererar forskning av hög kvalitet. Det är något
            som behöver komma in i den utvärdering som behöver göras av detta
            avdrag. Jag vill vara tydlig med att Miljöpartiet självklart står
            bakom att vi behöver göra en sådan utvärdering. Jag tror att vi
            är överens om det mellan partierna.
          </note>
          <note>
            Fru talman! Vad gäller inriktningen för forskningen de närmaste
            åren kommer regeringen att återkomma i höst med en forsknings-
            och innova ­ tionspolitisk proposition. Företagen är naturligtvis
            en väldigt viktig del i den svenska forskningspolitiken. Forskningen
            ska vara fri. Den bästa forskningen är den fria, nyfikenhetsdrivna
            forskningen. Men de strategiska samverkansprogrammen och innovationsprogrammen,
            de så kallade SIP:arna, kommer förmodligen också att adresseras
            i propositionen. Och propositionen kommer att ange inriktningen
            för de statliga satsningarna.
          </note>
          <note>
            Vi har ett antal samhällsutmaningar som forskningen behöver vara
            med och hantera. Det gäller inte minst klimatet, där våra kommuner
            och regioner behöver få stöd i forskningen för hur de ska hantera
            till exempel starka vindar, stora nederbördsmängder, torka, hetta
            och bränder. Men det handlar också om de de stora flyktingströmmar
            som inte minst FN förväntar sig kommer i klimatförändringarnas
            spår.
          </note>
          <note>
            FN har prognostiserat 200 miljoner klimatflyktingar globalt kring
            seklets mitt, alltså inom tre decennier. Hur ska vi hantera den
            situationen globalt, inom EU, i Sverige och i våra kommuner? Här
            behövs forskning kring klimatanpassning och inte bara forskning
            kring prognoser och klimatomställning, som har dominerat klimatforskningen
            under många år.
          </note>
          <note>
            Hälsoutmaningen är en annan utmaning. Här behövs klinisk forskning
            och mer forskning för en säkrare vård. I dag dör nästan 1 200
            patienter i den svenska vården varje år i onödan. Vi behöver alltså
            mer forskning kring patientsäkerhet. Läkemedel och kemikalier
            behöver testas. Kan vi effektivisera den hanteringen genom att
            minska behovet av djurförsök och i stället forska fram alternativa
            metoder kan vi få ned både tid och kostnader i life science-forskningen,
            till exempel, förutom att vi då får en mer etisk forskningsprocess.
          </note>
          <note>
            Det här är några av de delar som jag förväntar mig av den offentligt
            finansierade forskningen framöver, men också företagen är med
            och bidrar till både grundforskning och tillämpad forskning.
          </note>
          <note>
            Fru talman! Med detta yrkar jag bifall till utskottets förslag
            i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14 .)
          </note>
          <note>
            § 13 Övergripande skolfrågor
          </note>
          <note>
            Utbildningsutskottets betänkande 2019/20:UbU10
          </note>
          <note>
            Övergripande skolfrågor
          </note>
          <note>
            föredrogs.
          </note>
          <note type="speaker">
            Anf. 95 KRISTINA AXÉN OLIN (M):
          </note>
          <note>
            Fru talman! Sverige ska vara ett land med tillväxt och lyckliga
            människor. Grunden för det är en väl fungerande skola, där alla
            barn lyckas och får kunskap och bildning.
          </note>
          <note>
            Så är det inte i dag. Mer än var fjärde elev lämnar grundskolan
            utan fullständiga betyg, och vi har en omfattande lärarbrist.
            Så många som 65 000 lärare kommer att saknas 2025. Var fjärde
            lärare har utsatts för våld, sexuella trakasserier eller kränkningar.
            Mer än hälften av eleverna uppger att de blir störda i klassrummet.
            Vi har också 5 000 barn som över huvud taget inte går till skolan
            i dag fastän de skulle göra det.
          </note>
          <note>
            I går presenterade Bris årsrapporten för 2019. Man genomförde
            under året 27 143 samtal via chatt, mejl och telefon. Nästan 5
            000 av dessa samtal handlade om skolan och skolans brister.
          </note>
          <note>
            Jag läser högt ur Brisrapporten: ” I samtal om utsatthet i skolan
            handlar det dels om att vara utsatt för mobbning; att utsättas
            för hån, trakasserier, fysiskt våld och hot om våld från jämnåriga,
            och dels om att uppleva skolan som en otrygg plats att vistas
            i. Skolan är en vanlig brottsplats för unga, och känslan av att
            vara otrygg påverkar givetvis barns mående och livsvillkor. ”
          </note>
          <note>
            Bris säger vidare: ”Psykisk ohälsa är det vanligaste samtalsämnet
            hos Bris när barn söker stöd och allvarsgraden i barns samtal
            fortsätter att öka. Samtalen om suicid har ökat med hela 88 procent
            under de senaste fyra åren. Under samma tidsperiod har samtal
            om självskadebeteenden ökat med 55 procent och ätstörningar med
            48 procent. Många barn håller sitt dåliga mående för sig själva
            och berättar inte om hur de mår för närstående i sina liv.
          </note>
          <note>
            I samtalen till Bris beskriver barn att det är svårt att få hjälp
            och stöd för sitt mående och det finns stora brister i hur samhället
            förmår tillgodose barns behov av, och rätt till, hälso­ och sjukvård.
            En del vet inte vart de ska vända sig för att få hjälp och det
            finns brister i bemötandet med vården. Barn berättar exempelvis
            att de har svårt att få hjälp om de inte bedöms må ’ tillräckligt
            dåligt ’ . En röd tråd i berättelserna är att barn upplever att
            de inte blir tillräckligt informerade eller görs delaktiga i sin
            situation, att de slussas runt mellan aktörer eller får vänta
            i vårdköer, och att de olika vårdgivarna inte förmår se helheten
            runt barnet .”
          </note>
          <note>
            Fru talman! I dagens ärende finns en rad förslag både från oss
            moderater och från andra partier som vore bra, för att inte säga
            nödvändiga, för svensk skola. Låt mig nämna några av de förslag
            som vi för fram i dag.
          </note>
          <note>
            Vi föreslår att barn med särskilda behov ska säkerställas möjlighet
            att nå kunskapsmålen i form av anpassningar, till exempel mindre
            undervisningsgrupper eller resursskolor.
          </note>
          <note>
            Vi föreslår att barn ska kunna gå om årskurser så att grundskolan
            ska garantera att alla barn uppnår kunskapsmålen.
          </note>
          <note>
            Vi moderater föreslår att man ska förlänga skolplikten till 18
            år, och vi vill ha en yrkesskola som ett alternativ till gymnasium
            för dem som bättre passar i den skolformen.
          </note>
          <note>
            Vi vill avskaffa elevens val i dess nuvarande form och i stället
            använda timmarna för att prioritera de ämnen som elever behöver.
          </note>
          <note>
            Vi vill utreda huvudmannaskapet för elevhälsan så att barn inte
            skyfflas mellan BUP, elevhälsan och vårdcentralen. Vi vill också
            ändra lagen för att tvinga fram en samverkan mellan dessa olika
            aktörer och på så sätt säkerställa att barn får insatser när det
            behövs.
          </note>
          <note>
            Vi vill också införa kunskapskontrakt, minska antalet statsbidrag
            och i stället ge mer pengar direkt till kommunerna, för att nämna
            några saker.
          </note>
          <note>
            Alla förslag i dag avslås, ibland helt utan förklaring, ibland
            med hänvisning till olika utredningar. Jag tycker att det är synd,
            för så länge vart fjärde barn går ut svensk skola utan att ha
            klarat av grundskolan och fått fullständigt betyg tycker jag att
            alla förslag är värda att diskutera och tänka vidare kring.
          </note>
          <note>
            Med anledning av detta, fru talman, yrkar jag bifall till reservation
            1.
          </note>
          <note>
            (Applåder)
          </note>
          <note type="speaker">
            Anf. 96 PATRICK RESLOW (SD):
          </note>
          <note>
            Fru talman! Sverigedemokraterna står givetvis bakom samtliga
            sina reservationer i ärendet, men jag yrkar i enlighet med den
            överenskommelse som finns i kammaren bifall endast till reservation
            2.
          </note>
          <note>
            För exakt en vecka sedan stod vi här i kammaren och diskuterade
            och debatterade gymnasieskolan. I den debatten gled vi in på en
            mängd frågor som också passar in i den här debatten, som alltså
            avser övergripande skolfrågor oavsett skolform. Ibland kan gränsdragningarna
            för vad som faller under respektive debatt vara ganska otydliga.
            Det finns till exempel ett antal frågor i detta ärende som lämpat
            sig mycket väl i en debatt om grundskolan. Men nu är det som det
            är, och vi får förhålla oss till det.
          </note>
          <note>
            När jag för en vecka sedan stod här underströk jag det allvarliga
            i att det är så många elever som lämnar grundskolan utan att vara
            behöriga till gymnasiet. Vårterminen 2019 lämnade 17 400 elever
            grundskolan utan att vara behöriga till något gymnasieprogram
            över huvud taget. Lägger man sedan till dem som saknar fullständiga
            avgångsbetyg är det runt en fjärdedel av alla elever som inte
            uppnår kunskapsmålen i årskurs 9. Det är givetvis inte bra.
          </note>
          <note>
            Tidigare i veckan kunde vi höra att regeringen förbereder ett
            införande av en tioårig grundskola som ett led i försöken att
            öka antalet undervisningstimmar i grundskolan och att därmed förbättra
            resultaten. Låt mig först och främst understryka att vi sverigedemokrater
            i grunden inte är negativa till idén om en tioårig grundskola.
            Men eftersom förskoleklassen 2018 gjordes obligatorisk ser vi
            den här frågan som ganska utagerad. För vår del var det viktiga
            att man förlängde skolplikten.
          </note>
          <note>
            Det måste också ifrågasättas om det är etiketteringen eller antalet
            timmar i skolan som är avgörande för en stark kunskapsinhämtning
            och förbättrade skolresultat. För vår del handlar det mer om vad
            som görs under den tid som eleverna är i skolan än hur många timmar
            de är där. Om inte innehållet förstärks spelar det ingen roll
            hur många undervisningstimmar eller skolår vi inför. Då kan vi
            ha en elva ‑ , tolv- eller trettonårig grundskola. Det verkar
            finnas en övertro på att lösningen är att barnen ska gå fler år
            i skolan. Vi sverigedemokrater tycker att det är bättre att fokusera
            på innehållet och värna kvalitet snarare än kvantitet.
          </note>
          <note>
            Förskoleklassen skulle till exempel mer än i dag kunna fungera
            som en sluss in grundskolan, där eleverna får vänja sig vid den
            nya miljön i något som är ett bra mellansteg mellan förskolan
            och grundskolan. Förskoleklassen skulle i den bästa av världar
            också kunna fungera som en form av kontrollstation där barn som
            bedöms behöva längre förberedelse för grundskolan skulle kunna
            stanna kvar i förskoleklassen i ytterligare ett år. Men då krävs
            en helt annan intellektuell debattnivå än den som nu visas upp
            av regeringen och stödpartierna.
          </note>
          <note>
            För att fortsätta på temat kontrollstationer ser vi ett allvarligt
            problem att dagens elever kan gå flera år i skolan innan det konstateras
            att kunskapsnivåerna inte är tillräckliga. Oftast tar huvudmännen
            då till desperata åtgärder som sommarskola och lovskola för att
            se till att eleverna i bästa fall kommer i kapp. Det här skapar
            förstås ännu mer press på redan pressade elever.
          </note>
          <note>
            Hjälp- och stödinsatser ska naturligtvis ske, och sker också
            i viss utsträckning, löpande under varje läsår, men för den elev
            som trots detta inte uppnår målen i viktiga kärnämnen borde det
            vara rimligare att få stanna kvar i årskursen än att flyttas upp
            till nästa.
          </note>
          <note>
            Vi anser att det ska finnas en sådan reell möjlighet. Utan en
            stabil grund i ämnena kommer det annars att bli svårt att tillgodogöra
            sig kunskaper i högre årskurser. Vi vill därför att rektor efter
            en samlad bedömning och samråd med klassläraren och ämneslärarna
            ska kunna fatta beslut om elevens behov av att gå om årskursen.
            Detta beslut ska inte förutsätta något godkännande från föräldrarnas
            sida.
          </note>
          <note>
            En viktig förutsättning för att klara av studierna är också att
            ha goda kunskaper i svenska språket. I dag ser vi att många skolor
            brottas med problemet att det har kommit in många elever under
            väldigt kort tid med ett annat modersmål än svenska. Vi anser
            att dagens förberedelseklasser inte håller måttet. De måste stärkas
            och förbättras. Lagregleringen måste skrivas om, och det måste
            också ställas större krav på kunskaper i svenska språket innan
            eleverna flyttas över till ordinarie klass.
          </note>
          <note>
            Vi anser också att man bör överväga en nivågruppering i ämnena
            svenska, matematik och engelska från och med årskurs 7. Elevers
            inlärning sker inte alltid i samma takt, och när alla elever följer
            samma undervisningsgrupper finns en risk att de svagpresterande
            eleverna halkar än mer efter och att de som har lätt för att lära
            tappar motivationen. En nivågruppering i en allmän och en särskild
            grupp skulle i stället gynna båda dessa elevgrupper.
          </note>
          <note>
            Som jag tidigare har nämnt ett flertal gånger är Sverigedemokraterna
            för ett statligt huvudmannaskap för den offentliga skolan. Vi
            anser att det var ett stort misstag att kommunalisera skolan en
            gång i tiden. Det har försvagat läraryrkets status, och det har
            inte bidragit till att stärka likvärdigheten – snarare tvärtom.
            De nationella målen, ambitionerna och riktlinjer ­ na måste vara
            vägledande i alla lägen. När kommuner tolkar dessa olika och gör
            olika prioriteringar slår det hårt mot just likvärdigheten.
          </note>
          <note>
            I denna diskussion finns det de som vill slå hårt mot det fria
            skolvalet. Låt mig därför vara tydlig: Sverigedemokraterna står
            upp för det fria skolvalet och kommer inte att medverka till några
            inskränkningar av detta. Däremot menar vi att det finns skäl att
            stärka kraven på friskoleetabler ­ ingar. Det vill vi göra genom
            en hårdare kontroll av de ekonomiska förutsättningarna och av
            de personer som vill starta en friskola. Vi föreslår även att
            det ska införas krav på en ekonomisk buffert för att garantera
            långsiktighet i utbildningen och för att garantera att elever
            som påbörjar en utbildning också kan slutföra den.
          </note>
          <note>
            Vi är också generellt negativa till att utländska intressen finansierar
            skolor i Sverige, och vi vill se ett förbud i skollagen mot att
            ombud, enskilda personer eller organisationer utanför Norden kan
            finansiera fristå ­ ende skolor eller förskolor. Undantag ska
            givetvis göras för till exempel internationella skolor, IB-programmet,
            skolor utomlands som är avsedda för svenska elever eller redan
            väletablerade och välfungerande skolor. Vi vill också ha ett stopp
            för nyetablering av religiösa friskolor.
          </note>
          <note>
            Sverigedemokraterna föreslog i sin budgetreservation för 2020
            en så kallad trygghetsmiljard för att komma till rätta med ordningsproblemen
            i skolan. Den ökande otryggheten i skolan måste tas på stort allvar.
            Studiero är en grundläggande förutsättning för lärande. Utöver
            de förslag som vi har lyft fram i tidigare debatter, till exempel
            tydliga regelverk till stöd för lärarna och införande av jourskolor,
            vill vi även stärka Skolinspektionen. Fler oanmälda besök och
            fler uppföljningar måste göras. Skolinspektionen måste också få
            större befogenheter att agera mot dysfunktionella skolor – både
            kommunala och fristående. Vi vill se fler kontroller och att rutinerna
            för dessa kontroller utvecklas och förstärks.
          </note>
          <note>
            Sverigedemokraterna vill avslutningsvis avskaffa Barn- och elevombudet.
            Det är inte rimligt att inom en organisation ha två olika avdelningar
            som kan göra helt olika bedömningar. I grunden innebär detta att
            myndigheten motarbetar sig själv. Vi är också djupt kritiska till
            den utveckling som skett inom Barn- och elevombudets verksamhetsområde.
            Tanken från början var att agera mot huvudmän som inte tog tag
            i exempelvis mobbningsproblem. I stället har Barn- och elevombudet
            drivit processer där lärare kritiseras och pekas ut för att ha
            kränkt elever. I ett flertal uppmärksammade fall har ombudet inte
            ens varit i kontakt med den utpekade läraren eller skolpersonalen.
            Det här är inte i linje med de krav som måste ställas på rättssäkra
            processer. Vi anser därför att detta är något som måste rättas
            till omgående.
          </note>
          <note>
            Fru talman! Detta var i huvuddrag våra synpunkter i ärendet.
          </note>
          <note>
            (Applåder)
          </note>
          <note>
            I detta anförande instämde Michael Rubbestad (SD).
          </note>
          <note type="speaker">
            Anf. 97 NIELS PAARUP-PETERSEN (C):
          </note>
          <note>
            Fru talman! Vad är det som avgör om man klarar skolan och lyckas
            ta till sig av den kunskap som samhället anser att man behöver
            få med sig? Det är i stor omfattning såklart den enskilda elevens
            förmågor, vilka förutsättningar för att ta till sig information
            som eleven har fötts med, till exempel elevens förmåga att sitta
            still och läsa eller att förmedla det man faktiskt kan. Det handlar
            om elevens bakgrund, vilket stöd eleven får hemma, antalet böcker
            i hyllorna hemma hos föräldrarna och deras stöd i läxläsningen.
            För oss i utbildningsutskottet är det inte så mycket att göra
            i den frågan, men vi politiker kan göra mycket på andra områden.
          </note>
          <note>
            Däremot har vi ansvar för att göra så stor skillnad som möjligt
            för de elever som går i skolan. Vad kan vi då göra? Jo, vi kan
            se till att det finns bra lärare. Det är inte något vi ska diskutera
            i dag, men det är bara att konstatera att just lärarna är mest
            avgörande för om den enskilda eleven klarar sig bra eller inte.
            Vad vi kan påverka, och som vi faktiskt ska fatta beslut om i
            dag, är vilka medel skolorna har till förfogande för att bekämpa
            ojämlikheten i skolan.
          </note>
          <note>
            Det finns ett viktigt verktyg i likvärdighetsbidraget, som vi
            lägger fram tillsammans med regeringen, på 6 miljarder över tid
            och som Skolkommissionen har föreslagit. Då säkrar vi förmågan
            att ta itu med den ojämlikhet som följer med barnen till skolan.
            På så sätt får alla barn i större omfattning lika villkor och
            kan lyckas i skolan.
          </note>
          <note>
            Vi kan också påverka vad som kan göras när en elev inte når målen.
            Därför håller vi på att införa läxhjälpsgarantier och en prioriterad
            timplan för de barn som riskerar att inte bli behöriga till gymnasieskolan.
            Här finns en stor social slagsida. Vi kan konstatera att de som
            inte når målen i dag till största delen kommer från de socialt
            svagaste hemmen. Därför är det så oerhört viktigt att göra något.
          </note>
          <note>
            Vi införde läsa-skriva-räkna-garantin i skollagen i juli 2019.
            Där tillförs nu mer pengar, vilket är oerhört viktigt. Något som
            är helt avgörande är de grundläggande verktygen för ett barn att
            ta till sig information för att sedan kunna visa vägen för sig
            själv framöver.
          </note>
          <note>
            Vi kan också påverka hur mycket tid eleven får för att lära sig
            det han eller hon behöver lära sig. Där föreslår Centerpartiet
            att vi ska göra ett försök med ett treterminssystem i svensk skola
            och se om det kan innebära en insats för dem som har det svårt,
            det vill säga kortare tid borta från skolan så att de får bättre
            förutsättningar att ta till sig undervisningen. Vi inför nu tio
            års skolgång. Det avgörande är att de fantastiska förskolepedagogerna
            i förskoleklasserna kan vara kvar. Vi har pressat på i denna fråga
            inför den förändring som nu sker.
          </note>
          <note>
            Vi kan också påverka hur eleverna mår i skolan. Det talas mycket
            om psykisk ohälsa, men utöver psykisk ohälsa måste vi också tala
            om psykisk hälsa. Med bra psykisk hälsa blir det mindre psykisk
            ohälsa, och vi har nästan alltid fokus på vad som är dåligt. Där
            vill vi gärna införa det ämne som heter livskunskap och som finns
            i Danmark, Norge och Finland. I januariavtalet har elevhälsan
            lyfts fram. Det innebär också att det finns en utredning igång
            som ska lägga fram nya förslag om hur vi kan skapa en bättre elevhälsa
            och säkra att alla får tillgång till den. I februari 2021 ska
            utredningen läggas fram, och det ser jag fram emot.
          </note>
          <note>
            Det är helt avgörande att eleverna mår bra så att de kan ta till
            sig av kunskap. Detta innebär också att vi ska ge tidiga stödinsatser
            för dem som behöver det. Som tur är finns även denna fråga med
            i januariavtalet, och det finns en utredning som ska se på frågan
            om att säkra att eleverna bättre når målen. Vi ser över vilka
            stödinsatser som kan göras.
          </note>
          <note>
            Fru talman! Vi kan också påverka vad eleverna behöver lära sig,
            och där ser vi över kursplanerna och kunskapskraven. Det har varit
            oerhört svårt för många elever att ta till sig vad de behöver
            lära sig. Något som är kontraproduktivt är när lärare och elever
            inte förstår vad eleverna behöver lära sig i skolan. Vi håller
            också på att se över betygskriterierna. Vi behöver få ett betygssystem
            som bygger på en mer rimlig syn på människors kunskap. Det kan
            inte vara så att om du misslyckas på ett litet område straffas
            du på alla områden. Det håller vi på att förändra, vilket är fantastiskt
            bra.
          </note>
          <note>
            Fru talman! Vi kan också påverka hur eleverna får möjlighet att
            lära sig. Det gäller när det saknas lärare med nödvändig kompetens,
            som det gör på många ställen i dag. Vi kommer att införa möjligheten
            att använda fjärrundervisning i mycket större omfattning än tidigare.
            Det kommer att bli ett oerhört stort lyft för både landsbygdsskolor
            och många skolor i utanförskapsområden i dag där det saknas behöriga
            lärare. Vi önskar alla att det skulle finnas behöriga lärare överallt,
            men när det nu inte gör det måste vi se över de förutsättningar
            och möjligheter som finns att skapa en undervisning som håller
            även för dem som inte har tillgång till en behörig lärare. Här
            finns utrymme för ett stort kvalitetslyft i svensk skola genom
            att de bästa lärarna kan undervisa fler på samma gång. Det är
            inte helt fel att använda de moderna digitala metoder som finns,
            även om många är skeptiska till digitalisering i skolan.
          </note>
          <note>
            Fru talman! Vi kan också påverka vad skolans huvudmän behöver
            fokusera på. Flera har tagit upp Barn- och elevombudet. Det är
            många som vill ta bort den funktionen, men vi kan konstatera att
            det också finns tillfällen där barn far illa på grund av skolors
            agerande. Det måste finnas vägar för dem att bli hörda, men den
            lösning som finns just nu är inte bra. Vi måste se över detta.
          </note>
          <note>
            Vi i Centerpartiet anser att ett klagomål först ska behandlas
            av huvudmannen. Detta för att ta bort jättemycket administration
            för den enskilda skolan och inte minst för rektorn men också för
            att se till att barn- och elevombudsmannen kan fokusera på de
            viktigaste områdena. Då får vi mindre administration och mindre
            press på lärarna, som kommer att känna sig tryggare. Vi får en
            lösning som är baserad mer på tillit och mindre på en stor administrativ
            krock, som det lätt kan bli när barn- och elevombudsmannen inkluderas.
          </note>
          <note>
            Vi kan samtidigt göra det lättare att vara huvudman genom att
            ge färre riktade statsbidrag. Vi i Centerpartiet har varit tydliga
            med att vi vill minska antalet riktade statsbidrag på skolområdet.
            I den budgetproposition som kommer nu tas de första stegen med
            ett antal förslag, till exempel ett nytt samlat statsbidrag för
            karriärsteg et för ste lärare , så att huvudmännen och rektorerna
            ska kunna fokusera på att skapa en bra skola och arbetsplats och
            lära ut det som behöver läras ut framför att lägga all sin tid
            på att söka bidrag som de ändå förtjänar. Det är oerhört viktigt.
          </note>
          <note>
            Fru talman! Vi kan också påverka när vi säger ifrån när skolan
            inte håller den nivå som den faktiskt bör hålla. Vi har för många
            skolor där barnen inte får den undervisning och den kunskap de
            behöver för att sedan kunna staka ut sin egen väg i livet. Därför
            är det viktigt att Skolinspektio ­ nen säger till och inspekterar
            undervisningskvaliteten men också att in ­ spektionen vägleds
            av och baseras på relevant och kvalitetssäkrad forsk ­ ning så
            att vi vet att det man tittar på är det som gör skillnad.
          </note>
          <note>
            Det är också viktigt att de skolor som i dag inte levererar tvingas
            ta emot stöd när det konstateras att de inte lever upp till de
            krav som en elev med rätta kan ställa.
          </note>
          <note>
            Fru talman! Vi vill ha ökat fokus på kunskap och vetenskap. Det
            har nu äntligen kommit ett tydligt uppdrag om att ta fram vad
            som faktiskt är bra kvalitet. Det har inte funnits någon tydlig
            bild av vad som är bra kvalitet i svensk skola, vilket är anmärkningsvärt.
            Men nu kommer ett sådant uppdrag, och vi ser fram emot att det
            blir tydligt vad som är bra kvalitet och hur man kan lära ut det.
          </note>
          <note>
            Vi vill också öka forskningsmedlen till Skolforskningsinstitutet
            så att vi får mer forskning och vetenskap inom skolan.
          </note>
          <note>
            Detta, fru talman, är exempel på massor av bra saker som vi i
            denna lokal kan göra. Många bra saker är på gång. Jag tror att
            de flesta partier har bra förslag. Men utöver bra saker vi ska
            göra handlar det oerhört mycket om vad vi inte ska göra.
          </note>
          <note>
            Vi ska inte lägga tid på stora omorganisationer.
          </note>
          <note>
            Vi ska inte lägga tid på symbolpolitik, för det gör ingen skillnad
            i svensk skola. Men det är det som en stor del av skoldebatten
            går ut på, och det är sorgligt.
          </note>
          <note>
            Vi ska absolut inte tvinga skolans medarbetare att bryta mot
            lagar och regler, vilket det finns personer här i kammaren som
            anser att vi ska. Vi ska inte hindra rektorer eller lärare från
            att informera elever om de regler som gäller i skolan. Det om
            något är en underminering av lärares och rektorers auktoritet
            och roll i samhället, så det vill vi inte ha mer av. Inget politiskt
            önskemål står över lagen, och det borde såklart alla i riksdagen
            förstå. Men tyvärr är så inte fallet.
          </note>
          <note>
            Fru talman! Med de orden vill jag yrka bifall till reservation
            16.
          </note>
          <note>
            (Applåder)
          </note>
          <note type="speaker">
            Anf. 98 DANIEL RIAZAT (V):
          </note>
          <note>
            Fru talman! Att växa upp i fattigdom har en stark negativ inverkan
            på barns möjligheter till goda livschanser.
          </note>
          <note>
            Rädda Barnen har sedan år 2002 genomfört studier som speglar
            förändringar i barns välfärd i Sverige. Deras rapport om barnfattigdom
            visar på en hel del intressanta men också oroväckande fakta.
          </note>
          <note>
            Bland annat visar rapporten att i Stockholms stad är andelen
            barn som lever i ekonomisk fattigdom lägst på Kungsholmen med
            2,8 procent och högst i Rinkeby-Kista med 24,8 procent. Motsvarande
            ekonomiska klyftor inom städer finns även i andra delar av landet,
            i Malmö och Göteborg men också andra städer.
          </note>
          <note>
            Rapporten visar också att barn till ensamstående kvinnor och
            barn vars ena eller bägge föräldrar har utländsk bakgrund löper
            större risk att leva i relativ fattigdom.
          </note>
          <note>
            Fru talman! Det svenska samhället har förändrats. Från att ha
            varit världens mest jämlika land och ha haft världens mest jämlika
            skola har Sverige under de senaste decennierna pekats ut av experter
            och ekonomer som det land där de ekonomiska klyftorna ökar mest.
            Vi har också pekats ut som det land som har det mest extrema skolsystemet
            i och med vår frisko ­ le ­ reform, det fria skolvalet, skolpengen
            och andra system som införts för att skapa en marknadsskola.
          </note>
          <note>
            Dessa segregerande skolvalssystem, världens mest extrema friskole
            ­ system och en politisk inriktning där det inte längre är prioriterat
            att alla ska få likvärdiga livschanser får förödande konsekvenser
            för många barn. Det påverkar egentligen oss alla på många plan,
            men barnen drabbas hårdast. I ett samhälle som dras isär och där
            klyftorna ökar löper fler barn risk att slås ut från skolan av
            olika anledningar kopplade till just ojämlik ­ het.
          </note>
          <note>
            Samtidigt som vi vet om de fakta som Rädda Barnen presenterat
            vet vi att mammans utbildningsbakgrund och därmed klasstillhörighet
            är avgörande för om en elev ska lyckas i skolan eller inte.
          </note>
          <note>
            Därför måste den svenska skolpolitiken ställas om. Det övergripande
            målet måste åter bli att skapa ett utbildningssystem som utgår
            från likvärdighet och jämlikhet och ett skolsystem där elevintresset
            sätts före vinstintresset. Men vi är inte där än.
          </note>
          <note>
            De allra flesta barn i Sverige mår bra. De går mätta till skolan.
            Men vi har en allvarlig situation när det finns barn som kommer
            till skolan hungriga. I dagens debatt tänkte jag fokusera på jämlikhetsfrågan
            på just det området.
          </note>
          <note>
            Personligen har jag aldrig gillat att äta frukost, men jag har
            alltid haft möjligheten att göra det hemma. Jag har till och med
            varit försiktig med hur mycket jag tagit av skollunchen för att
            jag varit rädd att andra ska tro att jag inte har mat hemma. Men
            många barn lever i en annan verklighet.
          </note>
          <note>
            Fru talman! Skolan kan inte lösa alla problem. Men skolan har
            en avgörande roll när det gäller det kompensatoriska uppdraget.
          </note>
          <note>
            Vänsterpartiet anser att alla barn i landets samtliga skolor
            ska få vara mätta varje dag och vill därför att de ska ha rätt
            till även frukost i skolan. För oss är detta en lika stor självklarhet
            som att de ska få ta del av en pedagogisk verksamhet av god kvalitet.
            Självklart ska detta ske genom resurstillskott och noggranna utredningar.
          </note>
          <note>
            Många barn och unga äter inte frukost hemma. Det kan bero på
            att tiden inte räcker till på grund av busstider eller föräldrarnas
            arbetstider, men det kan också bero på dåliga matvanor i hemmet.
            Det finns emellertid också barn som möts av ett tomt kylskåp på
            morgonen, barn vars föräldrar inte har råd eller möjlighet att
            köpa frukost.
          </note>
          <note>
            Flera av landets skolor erbjuder i dag frukost i skolan. Skolor
            som har frukostservering upptäcker snabbt fördelarna. Det blir
            lugnare i klassrummen, frånvaron minskar, eleverna blir pedagogiskt
            mer tillgängliga och deras intresse för kost och hälsa ökar. Vi
            menar att frukosten är en viktig måltid och därmed något som ska
            erbjudas alla elever.
          </note>
          <note>
            Frukosten i skolan ska inte ersätta frukosten hemma, men den
            ska fungera som ett komplement för de elever som av någon anledning
            inte hinner eller kan äta hemma. Att servera frukost i skolan
            är ett sätt att ge alla elever en bra start men också goda förutsättningar
            att orka hela skoldagen.
          </note>
          <note>
            Regeringen bör därför tillsätta en utredning om att ålägga grundskolor
            att erbjuda kostnadsfri frukost för sina elever, menar vi i Vänsterpartiet.
          </note>
          <note>
            Fru talman! Jag vet att vissa tänker att detta är en onödig idé.
            Det är företrädare för samma partier som tyckte att skollunchen
            var en onödig idé. Då ska man komma ihåg att alla elever i hela
            landet har haft tillgång till skollunch sedan 1997 och att det
            i dag är en stor majoritet av oss som står bakom detta – även
            de som kanske tyckte att det lät som en dum idé när det först
            presenterades.
          </note>
          <note>
            Sverige har just nu en stark ekonomi. Därmed borde möjligheterna
            att leva upp till våra åtaganden att upprätthålla barns rättigheter
            också vara stora. En sådan rättighet är att få vara mätt. Det
            skulle gynna såväl barnen som skolans personal.
          </note>
          <note>
            Sist, fru talman, vill jag säga att jag beklagar att jag ens
            behöver ta upp den här frågan. Att vi år 2020 lever i ett samhälle
            där de ekonomiska klyftorna ökar så pass mycket att jag behöver
            lägga fram ett förslag om att barn ska erbjudas frukost i skolan
            tycker jag är något som vi ska vara ledsna över. Det är inget
            som ska behövas, men det är så verkligheten ser ut.
          </note>
          <note>
            Med anledning av detta vill jag yrka bifall till reservation
            9.
          </note>
          <note>
            (Applåder)
          </note>
          <note type="speaker">
            Anf. 99 ROGER HADDAD (L):
          </note>
          <note>
            Fru talman! Liberalerna har i det här betänkandet ett antal krav
            och motioner som vi har inlämnat för att höja kunskapsresultaten
            och öka likvärdigheten och kvaliteten i undervisningen och inte
            minst respekten för Sveriges lärare. Men jag tänker särskilt lyfta
            upp vår motion om att avveckla Barn- och elevombudet vid Statens
            skolinspektion. Därför yrkar jag, herr talman, bifall till vår
            reservation 18 i utbildningsutskottets betänkande.
          </note>
          <note>
            Det är ingen hemlighet att frågorna om ordningsproblem, disciplinära
            problem och lärarnas auktoritet borde uppmärksammas mer. Och det
            är ingen hemlighet att Skolkommissionen redan 2015 tog upp problemet
            med att många lärare har problem med att tolka skollagen när det
            gäller att ingripa mot stöket och oordningen i klassrummen.
          </note>
          <note>
            Dessvärre ser vi i återkommande enkäter, enkäter från Lärarförbundet
            och nu senast från Skolinspektionen, att sex av tio lärare avstår
            från att ingripa mot stöket i skolan och i klassrummet – sex av
            tio lärare!
          </note>
          <note>
            Vi ser också i skolenkäter att fler elever upplever att andra
            elever stör den viktiga undervisningen som är kärnan i skolans
            kunskapsuppdrag. De som mest drabbas av detta, herr talman, är
            de som mest behöver skolans verksamhet och tiden hos lärarna och
            med lärarna.
          </note>
          <note>
            Det som smärtar oss ännu mer är att PISA-rapporter visar att
            i de mest utsatta områdena är det förutom en hög andel obehöriga
            lärare en hög omsättning av lärare och rektorer. Men det är också
            problem med just stök och bristande studie- och arbetsro för både
            elever och lärarkåren.
          </note>
          <note>
            Därför har vi sedan ett år tillbaka envist drivit frågan om att
            avveckla den funktion som heter Barn- och elevombudet vid Statens
            skolinspektion, som vi menar har totalt havererat. Den tillkom
            för tio år sedan under den socialdemokratiska regeringen. Dess
            chef utses direkt av regeringen sedan 2006. Från början fungerade
            myndigheten, enligt oss, på ett korrekt sätt. Man hjälpte och
            biträdde nämligen elever som hade utsatts för mobbning och kränkande
            behandling. Man gav råd , och man uppmärksammade huvudmännen,
            friskolor och kommuner, på brister. Generellt sett var vår bild
            och bedömning att det fungerade väl. Men sedan några år tillbaka
            menar vi att pendeln har slagit över åt det andra hållet.
          </note>
          <note>
            Vi menar att den här myndigheten har utvecklat en bedömningskultur
            och en praxis, en nästintill aktivistisk sådan, genom sina tolkningar
            av skollagen och skollagens författningar när det gäller kapitel
            5 om lärarnas befogenheter och kapitel 6 om så kallade personkränkningar.
          </note>
          <note>
            Därför har vi krävt att skollagen ses över, både när det gäller
            lärarnas befogenheter och när det gäller de så kallade personkränkningarna,
            där man ska ha upplevt sig vara kränkt. Precis som några jurister
            vid Skolinspektionen säger: Bara för att ett barn säger sig ha
            blivit kränkt innebär det inte att det de facto har blivit kränkt.
          </note>
          <note>
            Efter dessa okynnesanmälningar och de nästan ensidiga skadestånd
            s processerna mot inte bara huvudmän utan också enskilda lärare
            är det de enskilda lärarna som får sitta i domstolsförhandlingarna
            när det väl är dags att pröva ärenden om skadeståndsyrkanden.
            Det är inte skolkommunalrådet eller kommunstyrelsens ordförande
            , utan det är den enskilda läraren eller lärarinnan som till slut
            ska sitta och försvara sig i domstolsförhandlingarna. Vi menar
            att den här utvecklingen måste stoppas.
          </note>
          <note>
            Vill man anmäla ett ärende ska man i första hand gå till sin
            rektor, och det är precis det som vi motionerar om, herr talman.
            Sedan ska man gå till sin skolhuvudman. Om man inte är nöjd med
            de åtgärder som de sätter in ska man vända sig till Statens skolinspektion,
            den nationella nivån.
          </note>
          <note>
            Tyvärr får vi inte stöd av så många partier i den här frågan
            och för vår motion, trots att flera har varit inne just på den
            så kallade anmälningsked ­ jan. Jag vill upplysa våra kollegor
            i kammaren om att både Lärarförbundet och Statens skolinspektion
            och dess generaldirektör har tagit upp den här problematiken.
            Man har också pekat på det orimliga i att man har en funk ­ tion
            i Skolinspektionen som Skolinspektionens ledning inte styr över,
            utan det är två helt parallella organisationer i en myndighet.
            Det är två olika ledningar i en myndighet. Tyvärr har regeringen
            inte förmått att lösa ut den här frågan.
          </note>
          <note>
            Vi kräver att Barn- och elevombudet ska avvecklas.
          </note>
          <note>
            Jag började ta upp den här frågan nationellt för ett år sedan.
            Och vi har i efterhand fått stöd av 16 jurister, herr talman,
            i Statens skolinspektion som har lämnat en undertecknad skrivelse
            till generaldirektören som inte fick lämnas ut till det offentliga.
            Tack och lov har vi fått den via omvägar. Den har också nått offentlighetens
            ljus genom att den i somras återgavs i tidningen Dagens Nyheter,
            där 16 jurister helt underminerar Barn- och elevombudets bedömningar
            och så att säga kritiserar kollegorna i Skolinspektionen.
          </note>
          <note>
            Jag vill veta av de kollegor och partier som menar att vi ska
            ha kvar Barn- och elevombudet varför vi ska ha kvar Barn- och
            elevombudet. Vi har redan en skolinspektion. Det finns redan rutiner
            för att anmäla till huvudmannen. Men vi behöver inte behålla en
            funktion som vi menar har spelat ut sin roll, som har gjort att
            lärare inte vågar ingripa mot stöket.
          </note>
          <note>
            Det handlar inte bara om de här ärendena. I början när Barn-
            och elevombudet tillkom, 2006, var det ungefär 400 ärenden, och
            2018 var man uppe i 1 910 ärenden. Nu har vi sett en marginell
            minskning med 136 ärenden. Men det är fortfarande en dramatisk
            ökning av antalet anmälningar bara till Barn- och elevombudet.
          </note>
          <note>
            Det är inte bara antalet skadeståndsärenden som vi ska fästa
            blicken på utan också en annan konsekvens, nämligen att föräldrar
            och elever hotar skolans personal, rektorer och lärare, med att
            göra en anmälan. Den effekten kan vi inte riktigt se magnituden
            av ännu, utan den får man höra om när man är ute på skolbesök.
            Senast i Lärarförbundets rapport bekräftas att många lärare, många
            vuxna, inte vågar ta kommandot. Då blir det de bråkiga som leder
            i klassrummet, och då blir det de elever som mest behöver en trygg
            skola med studiero och arbetsro som drabbas. Därför kommer vi
            med envishet att fortsätta driva det här kravet mot regeringen.
          </note>
          <note type="speaker">
            Anf. 100 LINUS SKÖLD (S):
          </note>
          <note>
            Herr talman! Jag har en dotter hemma i Älvsbyn som började i
            skolan i höstas. När hon gått någon månad kom hon hem stolt som
            en tupp och viftade med sin första läxa. Den kvällen var inget
            så viktigt som att hon skulle få göra sin första läxa.
          </note>
          <note>
            När det började närma sig jul märktes det tydligt att hon inte
            tyckte att det var så roligt att gå till skolan längre. Hon var
            ledsen och började säga att hon inte ville gå dit. Det var problem
            med några kompisar, skulle det visa sig.
          </note>
          <note>
            I måndags när det var läggdags och hon hade gått första dagen
            efter sportlovet frågade jag henne hur skolan hade varit. Perfekt,
            svarade hon. Och jag blev gladare än vad jag har varit på mycket
            länge. Hennes glädje kom av att hon återsett fina kompisar men
            också av att de hade åkt längdskidor i skolan den dagen – fantastiskt!
          </note>
          <note>
            Herr talman! Detta illustrerar rätt väl hur avgörande och allsidig
            skolan är. Det handlar om lärande och att känna växandets glädje.
            Det handlar om att bli en socialt välfungerande människa och att
            klara av att hantera rela ­ tioner till andra, som ibland inte
            gör som man har tänkt sig. Det handlar om upplevelser, om intryck
            och uttryck.
          </note>
          <note>
            Det som unga människor får vara med om i skolan formar dem, och
            de formar tillsammans vårt framtida samhälle. Det är därför det
            är så viktigt att skolan är bra inte bara för några utan för alla.
          </note>
          <note>
            Var och en som deltar i, lyssnar på eller för den delen läser
            protokollet från den här debatten måste ställa sig frågan: Vilket
            samhälle vill jag leva i? Det är nämligen det som den här och
            alla andra skoldebatter egentligen handlar om.
          </note>
          <note>
            Herr talman! Den senaste tidens internationella jämförelser visar
            en glädjande utveckling. Lärare gillar sitt jobb, och läraryrkets
            upplevda status ökar enligt Talis . Och nu senast ökade kunskapsresultaten
            i PISA för andra gången i rad. Det visar att en negativ trend
            är bruten.
          </note>
          <note>
            Samtidigt blir det plågsamt tydligt att skolan har ett allt överskuggande
            problem. Skillnaderna i den svenska skolan minskar inte. Likvärdigheten
            blir allt sämre, och elevernas kunskaper avgörs i allt högre utsträckning
            av bakgrundsfaktorer som vilket modersmål de har eller vilken
            utbildningsnivå deras föräldrar har. Skolsystemet klarar inte
            av att kompensera för olika livsförutsättningar. Det är allvarligt.
          </note>
          <note>
            Sverige har haft ett av världens mest jämlika och högpresterande
            skolsystem. Dit måste vi ta oss igen. Ämnena i betänkandet för
            dagen, utbildningsutskottets betänkande 10, har konsekvent bäring
            på just detta. Om herr talmannen tillåter tänker jag lite översiktligt
            gå igenom det punkt för punkt.
          </note>
          <note>
            Vi börjar med att höja kunskapsresultaten. För att göra det har
            vi nyss infört en läsa-skriva-räkna-garanti i förskoleklassen
            och lågstadiet. Den innebär att skolan ska förvissa sig om att
            varenda unge kan det som förväntas genom att man kartlägger kunskaper,
            analyserar behov och gör insatser så att varje elevs behov kan
            tillgodoses. Alla ska lära sig det som sedan kommer att spela
            roll för allt annat lärande, det vill säga att läsa, skriva och
            räkna. Det ökar likvärdigheten.
          </note>
          <note>
            Regeringen har just tillsatt en utredning för att se till att
            elever garanteras hjälp med läxor, lovskola om det behövs och
            i vissa fall förlängd skolplikt. I motsats till RUT-avdrag för
            läxhjälp, som bara gynnar dem som har råd att betala för läxhjälpen,
            har en läxhjälpsgaranti potential att öka likvärdigheten.
          </note>
          <note>
            Utredningen om hur fler elever ska nå kunskapskraven har fått
            ett ut ­ ökat uppdrag och ska återkomma med förslag på hur en
            lägsta acceptabel nivå på tillgången till elevhälsa kan regleras.
            Det skulle definitivt öka lik ­ värdigheten.
          </note>
          <note>
            Det högerkonservativa blocket vill i stället se en ordning där
            det ska vara lättare att låta elever gå om eller där det finns
            olika modeller för att pröva om elever kvalificerar sig till nästa
            årskurs. Det är en politik som har lika lite vetenskapligt stöd
            som Sverigedemokraternas idé om att återinföra nivågrupperingen
            allmän och särskild kurs i matte, svenska och engelska. Det högerkonservativa
            blockets idéer om fler standardiserade tester, att hålla kvar
            elever och nivågruppering saknar helt stöd i forskningen.
          </note>
          <note>
            Herr talman! När det gäller ansvars- och resursfördelning i skolväsendet
            måste staten ta ett större ansvar. Det är avgörande för likvärdigheten.
            Vi har inlett arbetet med att fördela resurser mer rättvist så
            att de som behöver det bäst får mest. Likvärdighetsbidraget är
            utformat just så och innebär stora resurstillskott till skolväsendet.
            Men detta måste fortsätta så att även alla kommuner bygger sin
            resursfördelning efter de behov som finns i elevgrupperna.
          </note>
          <note>
            I takt med att vi fasar in likvärdighetsbidraget fasar vi också
            ut ett knippe riktade statsbidrag. Den utvecklingen ska fortsätta
            så att systemet blir mer överskådligt och lättanvänt och också
            till fullo kan komma små huvudmän med små administrativa resurser
            till del. Detta ökar likvärdigheten.
          </note>
          <note>
            När det gäller skolval och friskolor vill Moderaterna som vanligt
            hellre göra det lättare för skolkoncernerna än bättre för eleverna.
            Möjlighet för friskolor att styra med hjälp av urval och kösystem
            i stället för att ha en blandning segregerar. Vi har nyligen infört
            ägar- och ledningsprövning, vilket kan vara en del i att styra
            bort de mest oseriösa aktörerna från att bedriva utbildning. Men
            vi måste bryta med de segregerande mekanism ­ erna i systemet.
            Den orättvisa urvalsgrunden kötid måste ersättas vid översökta
            skolor.
          </note>
          <note>
            Målet måste vara en allsidig social sammansättning av skolenheter
            och klasser. Vi måste få på plats mekanismer som gör att skolorna
            med mest utmaningar attraherar de bästa lärarna och rektorerna.
            Vi måste få på plats de kvalitetsindikatorer som Skolverket nu
            har fått i uppdrag att analysera och ta fram. Vi måste bryta med
            marknadsstyrningen, och vi skulle behöva stoppa vinstjakten. Det
            skulle öka likvärdigheten.
          </note>
          <note>
            När det gäller tillsyn föredrar jag stöd. Det har jag sagt många
            gånger i den här kammaren. Men tillsyn är en nödvändighet i ett
            system som är så mångsidigt sammansatt som det svenska skolsystemet.
            Att släppa marknadskrafterna lösa i skolan kräver inspektion.
            Samtidigt skulle det vara välgörande om det gick att i stället
            styra skolan med tillit. Det skulle vara värdefullt för professionen
            och för systemets effektivitet. Med ansvars ­ fulla, icke vinstdrivande
            aktörer skulle tillsynen kunna minskas ordentligt och stödsystem
            som Samverkan för bästa skola skulle kunna byggas ut.
          </note>
          <note>
            Januariavtalet stipulerar att regeringen under mandatperioden
            ska re ­ gionalisera skolmyndigheterna , vilket kommer att innebära
            en större myn ­ dighetsöversyn. Även ansvarsfördelning och tillsynsuppgifter
            kommer gi ­ vetvis att bli föremål för den översynen. Det skulle
            vara bra för likvärdig ­ heten om staten fokuserade på att komma
            närmare huvudmännen och att ge stöd utifrån huvudmännens behov.
          </note>
          <note>
            När det gäller fjärrundervisning lämnade regeringen för en kort
            tid sedan en remiss till Lagrådet. Förslagen i den innebär i korta
            drag att det ska bli möjligt att bedriva fjärrundervisning i alla
            grund- och gymnasieskolans teoretiska ämnen om det krävs för att
            klara kompetensförsörjning eller för att ha kvar skolor i lands-
            och glesbygden. Distansundervisning ska kunna erbjudas elever
            som har behov av det. Det är ett viktigt led i att i hela vårt
            avlånga land erbjuda likvärdig utbildning med behöriga lärare
            utifrån behov.
          </note>
          <note>
            När det gäller it i skolan har regeringen tagit fram en digitaliseringsstrategi
            för skolväsendet, och SKR har tillsammans med Skolverket tagit
            fram en handlingsplan för att realisera den. Därefter har regeringen
            utsett Skolverket till sektorsansvarig myndighet. Alla dessa delar
            är viktiga för likvärdigheten i skolans digitalisering.
          </note>
          <note>
            Herr talman! Skolpolitiken handlar om vilket samhälle vi vill
            leva i. Jag vill leva i ett samhälle där alla människor känner
            delaktighet och gemenskap, där alla elever kan få lära sig, utvecklas,
            växa och glädjas över sin skolgång lika allsidigt som min dotter.
            Det är därför skolpolitiken nu måste vara inriktad på att stärka
            likvärdigheten inom och mellan landets skolor.
          </note>
          <note>
            Därmed yrkar jag bifall till utbildningsutskottets förslag i
            betänkan ­ de 10 och avslag på samtliga motioner.
          </note>
          <note>
            (Applåder)
          </note>
          <note type="speaker">
            Anf. 101 PATRICK RESLOW (SD) replik:
          </note>
          <note>
            Herr talman! Det är inte första gången vi hör det som Linus Sköld
            säger, och det brukar oftast komma från socialdemokratiskt håll.
            Det handlar om att vi en gång i tiden hade ett jämlikt och högpresterande
            skolsystem. Jag brukar fråga mig vilken tid det rör sig om. Vi
            kan gå tillbaka och titta, Linus Sköld. Jag utgår från att du
            menar någon gång runt 1980 eller 1990, att det är den tiden du
            pekar på.
          </note>
          <note>
            Vad är det då som skiljer dagens samhälle, 2020, från det samhälle
            vi hade 1980 eller 1990? Är det någonting i sammansättningen i
            samhället som har förändrats? Finns det större problem att arbeta
            med i dag än för 40 år sedan? Jag tycker att vi får ha en rimlig
            proportion innan vi blir så nationalromantiska som Linus Sköld
            verkar bli när han säger: Vi hade en gång i tiden, och när han
            drömmer om det jämlika och högpresterande skolsystemet.
          </note>
          <note>
            Det är klart att vi alla vill ha ett så jämlikt och högpresterande
            skol ­ system som möjligt. Men vägen dit innebär inte bara att
            säga att det var bättre förr. Vägen dit är att plocka lite russin,
            att förändra men också att möta och ordna med de utmaningar och
            problem som vi ser i dag.
          </note>
          <note>
            Frågan är: Finns det någon förändring i samhället som kan ha
            bidragit till detta, mer än det eviga tjatet om vinster i välfärden?
            Det verkar nämligen gå som ett mantra genom hela vänsterrörelsen.
          </note>
          <note>
            Man hade exempelvis nivåindelning i några ämnen 1980 eller 1990.
            Men den idén krossas här. Den gäller inte. Men om skolan var så
            bra 1980 eller 1990, var inte ett av recepten man hade att just
            nivåindela elever?
          </note>
          <note type="speaker">
            Anf. 102 LINUS SKÖLD (S) replik:
          </note>
          <note>
            Herr talman! Patrick Reslow undrar vad som har lett till den
            ojämlikhet vi har i det svenska skolsystemet. Den bygger egentligen
            på två faktorer. Den ena är ökande ekonomiska klyftor i det svenska
            samhället. Den andra är ett skolsystem som är utformat som en
            marknad. En marknad, Patrick Reslow, kommer alltid att innebära
            att den starka har fördelar framför den svaga. Den kommer alltid
            att segregera.
          </note>
          <note>
            Patrick Reslow och det block han tillhör driver en ideologisk,
            dogmatisk linje om att individer i konkurrens med varandra kommer
            att prestera bättre och att det kommer att leda till ett bättre
            samhälle snarare än om vi alla hjälps åt. Det är grunden för den
            ojämlikhet som vi nu ser fara som en farsot genom vårt land, och
            det är också grunden för ojämlikheten i skolan.
          </note>
          <note>
            Nationalromantik, säger Patrick Reslow. Det är SD:s paradgren.
            Ledamöterna i kammaren nickar. Ja, det är SD:s paradgren, och
            allmän och särskild kurs i matte, svenska och engelska är ett
            alldeles ypperligt exempel på när SD plockar fram något gammalt
            som man kan känna igen sig i, drömmer om något fantastiskt bra
            med detta som kanske aldrig har funnits och lägger fram detta
            förslag helt utan stöd i vetenskapen.
          </note>
          <note>
            Låt oss använda sådana saker som var bra med ett system som var
            planerat och gemensamt uppbyggt, och låt oss förkasta de saker
            som inte var bra i samma system. Verkar inte det vara en bättre
            väg, Patrick Reslow?
          </note>
          <note>
            (Applåder)
          </note>
          <note type="speaker">
            Anf. 103 PATRICK RESLOW (SD) replik:
          </note>
          <note>
            Herr talman! Nej, absolut inte! Den socialdemokratiska vägen
            är ingen bra väg att gå. Vi har sett exempel på detta tidigare
            i historien. Det blir inte bra när Socialdemokraterna ska mixtra
            och ha sig med skolpolitiken. Det är bättre att de håller sig
            så långt borta som möjligt.
          </note>
          <note>
            Det funkade bra med allmän och särskild kurs. Detta har Linus
            Sköld själv precis stått och sagt här. Det var ju så bra – fantastiskt
            bra – i skolan 1980–1990. Det funkade jättebra då.
          </note>
          <note>
            Linus Sköld ser inga som helst problem med att elever har svårt
            att hänga med i undervisningen. Som jag har sagt flera gånger
            tidigare tycker Socialdemokraterna att alla ska stöpas i samma
            form. Det är ett problem, tycker vi med bestämdhet, om elever
            inte kan hänga med i undervisningen. Om de därigenom släpar efter
            och inte får de kunskaper de måste ha är det ett problem. Det
            är samma problem om det är en klass med många högpresterande elever
            som tappar motivationen därför att de tycker att det går för långsamt.
            Vi menar att det då är bättre att nivågruppera och se till att
            man satsar både på dem som har problem och på dem som har lätt
            för sig. Jag har hört socialdemokrater säga detta tidigare, så
            jag blir ännu mer konfunderad när Linus Sköld nu försöker göra
            en stor grej av det.
          </note>
          <note>
            Nej, det är inte något ideologiskt eller dogmatiskt från vår
            sida att propagera för fristående skolor. Det handlar i grund
            och botten om att vi är för skolval. Vi tycker att det är elever
            och föräldrar som ska välja skola, inte Linus Sköld och hans partikamrater.
            Det är en viktig skiljelinje. Antingen är man för ett fritt skolval,
            eller också är man det inte.
          </note>
          <note>
            Jag tackar Linus Sköld för att han är så tydlig här och meddelar
            alla elever och föräldrar som finns ute i skolvärlden och som
            vill välja skola och ta den de tycker om att det tycker inte Socialdemokraterna
            att de ska göra. Men det tycker vi sverigedemokrater.
          </note>
          <note type="speaker">
            Anf. 104 LINUS SKÖLD (S) replik:
          </note>
          <note>
            Herr talman! Elever ska få välja skola, Patrick Reslow, men skolor
            ska inte få välja elever. Det är detta som är min huvudsakliga
            invändning mot det system som vi har nu. Kötid som urvalsgrund
            är oerhört orättvist. Den fria etableringsrätten för friskolor
            är ett problem som gör att friskolor etablerar sig i områden där
            det är möjligt att rikta sig till elever som kommer från socioekonomiskt
            starka hem och där man kan sänka lärartätheten och göra vinst.
            Det är ett jätteproblem. Patrick Reslow kan skaka på huvudet bäst
            han vill.
          </note>
          <note>
            Jag har mycket större problem med Sverigedemokraternas skolpolitik.
            Elever som halkar efter ska självfallet ha de insatser som krävs
            för att de komma igen, hänga med, bli godkända och känna växandets
            glädje. De ska självfallet ha tillgång till specialpedagogiska
            insatser och lärare som har kompetens att möta deras behov, men
            de ska inte delas in efter hur väl de presterar. Forskningen visar
            att detta inte leder framåt. Elever ska heller inte hållas kvar
            – det saknar också forskningsstöd. Att elever får gå om en årskurs
            leder inte till bättre resultat.
          </note>
          <note>
            Sverigedemokraternas repressiva skolpolitik handlar om att sortera
            ungar. Nu vill man återigen sortera dem efter elever som presterar
            bra och elever som inte presterar bra. Från tidigare debatter
            kommer vi ihåg att man också vill sortera ut elever som är busiga,
            som ska gå i andra skolor, och elever som kommer från andra länder,
            som ska gå på ytterligare andra skolor. Detta är Sverigedemokraternas
            linje – sorteringsskolan. I den vanliga skolan ska alla elever
            vara likadana, och de ska helst också vara klädda i skoluniform,
            om Sverigedemokraterna får bestämma.
          </note>
          <note>
            (Applåder)
          </note>
          <note type="speaker">
            Anf. 105 DANIEL RIAZAT (V) replik:
          </note>
          <note>
            Herr talman! Ni sitter hela S-bänken och undrar vad jag ska ta
            upp här.
          </note>
          <note>
            Jag kunde inte låta bli att applådera när ledamoten Linus Sköld
            höll sitt anförande. Han gav väldigt bra svar på den repressiva
            och sorteringssträv ­ ande politik som Sverigedemokraterna står
            för.
          </note>
          <note>
            Jag blir däremot lite förundrad. Det känns som att i de tider
            där Social ­ demokraterna vet att vi inte kommer att kunna få
            bort det fria skolvalet eller vinstjakten, det vill säga när vi
            inte har majoritet för det i riksdagen, är Socialdemokraterna
            stenhårda och pratar som vilken vänsterpartist som helst. Om vi
            ska vara ärliga var Linus Skölds anförande som ett tal från Vänsterpartiets
            förstamajtåg angående den svenska skolan och vinstjakten där.
          </note>
          <note>
            Man undrar hur det kommer sig att Socialdemokraterna, när de
            har haft majoritet med hjälp av Vänsterpartiet, Miljöpartiet och
            så vidare eller när det har varit andra majoriteter som gjort
            att vi kunnat få bort vinstjakten, aldrig någonsin har lagt fram
            ett enda förslag för att få bort den. Under den förra mandatperioden
            gjorde vi upp med Socialdemokraterna om att frågan skulle finnas
            med, eller rättare sagt ställde vi det som ultimatum för att samarbeta
            med dem. Till och med då hade Socialdemokraterna som krav att
            en del av vinsterna skulle få vara kvar.
          </note>
          <note>
            Jag undrar: Hur kommer det sig att Socialdemokraterna alltid
            i tider när de inte har majoritet står för en väldigt bra och
            radikal linje i fråga om vinstjakten men att de i alla de tider
            då vi har haft majoritet har försvarat vinstjakten?
          </note>
          <note type="speaker">
            Anf. 106 LINUS SKÖLD (S) replik:
          </note>
          <note>
            Herr talman! Tack för de inledande vänliga orden! Jag ska göra
            mitt bästa för att ta det som en komplimang att mitt anförande
            lät som en del av Vänsterpartiets förstamajfirande.
          </note>
          <note>
            Den förra mandatperioden visar tydligt hur vi står för den linje
            som jag levererade med tydlighet i mitt anförande. Man kan nämna
            att vi under den förra mandatperiodens sista riksmöte lade fram
            två tydliga inriktningar, som röstades ned av riksdagsmajoriteten.
            Detta vet Daniel Riazat. Varför han frågade hur det kunde komma
            sig att vi var emot under den förra mandatperioden är för mig
            en gåta, eftersom vi faktiskt lade fram förslagen och de röstades
            ned i kammaren. Det handlade om allsidig social sammansättning
            för skolor och i klasser, och det handlade om att stoppa vinstjakten.
          </note>
          <note>
            Daniel Riazat vet att vi lade fram förslagen. Jag förstår ärligt
            talat inte frågan.
          </note>
          <note type="speaker">
            Anf. 107 DANIEL RIAZAT (V) replik:
          </note>
          <note>
            Herr talman! Till att börja med vill jag säga att detta inte
            är någon hyllning till Moderaterna, som startade detta kaos.
          </note>
          <note>
            Åter till ledamoten Linus Sköld. Egentligen pratade jag om ett
            mycket större perspektiv. Från och med friskolereformen och alla
            de segregerande reformerna, som infördes med hjälp av bland andra
            Socialdemokraterna, har Socialdemokraterna ganska konstant varit
            försvarare av att vi ska ha detta. Det finns många socialdemokrater
            som än i dag gör vinst på dessa skolor, så det är inte så märkligt.
          </note>
          <note>
            När det kommer till frågan om den förra mandatperioden ska jag
            förtydliga. Vänsterpartiet ställde som krav för ett budgetsamarbete
            med Socialdemokraterna att frågan om vinster i välfärden skulle
            finnas med. Det var ett ultimatum och inte direkt något som Socialdemokraterna
            gick med på självmant. Vi är glada över att vi gjorde överenskommelsen,
            och vi är glada över att Reepaluutredningen kom till, även om
            vi hade önskat att inga vinster alls skulle få tas ut. Socialdemokraterna
            ville att man skulle kunna ta ut en del vinster, men vi är ändå
            glada över det vi gjorde och över Reepaluutredningen.
          </note>
          <note>
            Men frågan är varför tonläget ändå alltid höjs när ni vet att
            ni inte kommer att kunna få en majoritet för denna fråga och när
            ni i dag sitter i en regering som samarbetar med partier som vill
            göra allt för att förstärka det extrema skolsystem som finns.
            Ni har också kommit överens med dessa partier om att inte röra
            friskolorna, inte röra deras vinster och inte röra det fria skolvalet.
            Då spelar det ingen roll om du, Linus Sköld, kommer med ett förslag
            om allsidig social sammansättning eftersom det inte kommer att
            påverka någonting. Det är inte det som har varit grundproblemet.
            Hela sammansättningsproblematiken har handlat om att vi har skapat
            en marknadsskola, som Linus Sköld själv nämnde. Så varför står
            ni inte upp för detta när ni har majoritet för denna fråga?
          </note>
          <note type="speaker">
            Anf. 108 LINUS SKÖLD (S) replik:
          </note>
          <note>
            Herr talman! Jag tackar Daniel Riazat för frågan. Jag är fortfarande
            inte helt säker på att jag förstår. Jag tycker att jag står upp
            för denna linje mycket tydligt i dag och har gjort det så länge
            jag har funnits i denna kammare. Måhända har S-företrädare periodvis
            tänkt att avregleringen av skolsystemet har varit något bra och
            att den skulle leda till större effektivitet eller, för den delen,
            större pedagogisk mångfald, vilket var syftet från början. På
            det sättet kanske Daniel Riazat har en poäng.
          </note>
          <note>
            Men om vi går tillbaka till nutid vet Daniel Riazat likaväl som
            jag att vi behöver det breda samarbetet i mitten av svensk politik
            för att hålla auktoritära krafter borta från makten. En del i
            detta har varit att vi har lovat att inte lägga fram några förslag
            om att begränsa vinstuttaget i välfärden. Detta vet Daniel Riazat,
            och jag antar att han bara vill få mig att säga det offentligt.
            Det är så det ligger till.
          </note>
          <note>
            Socialdemokraterna som parti gör fortfarande detta ställningstagande.
            Jag är socialdemokratisk företrädare, och jag värnar samarbetet
            i mitten av svensk politik för att syftet med det är att ta ansvar
            för landet så att det kan styras. Men jag står för vårt partis
            linje.
          </note>
          <note>
            (Applåder)
          </note>
          <note type="speaker">
            Anf. 109 ROGER HADDAD (L) replik:
          </note>
          <note>
            Herr talman! Ett område som totalt gick under radarn under socialdemokraten
            Linus Skölds anförande var avsnittet om studier och trygghet och
            Liberalernas frågor om Barn- och elevombudet.
          </note>
          <note>
            Häromdagen kunde vi läsa om att en 15-årig kille som hade skickat
            nakenbilder till en flicka på en skola i Stockholmsområdet hade
            fått biträde och hjälp av Barn- och elevombudet att driva ett
            skadeståndsyrkande mot huvudmannen för att han ansåg sig kränkt
            av att rektorn hade informerat och konfronterat pojkens föräldrar.
          </note>
          <note>
            Vi har ett annat ärende, den så kallade soffincidenten, där en
            lärare lyfte upp en pojke som hade blockerat en korridor i skolan
            i Lidköpings kommun. Denna pojke som ansåg sig kränkt har anmält
            detta till Barn- och elevombudet, och detta ärende är just nu
            uppe i högsta instans. Det finns även andra fall där lärare som
            har anmälts har fått sina anmälningar nedlagda av Lärarnas ansvarsnämnd,
            Polismyndigheten och övriga Skolinspektionen. Men Barn- och elevombudet
            fortsätter att driva denna typ av skadeståndsyrkanden.
          </note>
          <note>
            Min fråga till Linus Sköld och Socialdemokraterna är: Varför
            vill ni behålla Barn- och elevombudet?
          </note>
          <note type="speaker">
            Anf. 110 LINUS SKÖLD (S) replik:
          </note>
          <note>
            Herr talman! Jag tackar Roger Haddad för frågan. Jag ska börja
            med att vara så gubbhärlig att jag refererar mig själv för att
            visa Roger Haddad att jag faktiskt berörde just frågan om skolmyndigheterna.
            Jag sa att j anuariavtalet stipulerar att regeringen under mandatperioden
            ska regionalisera skolmyndigheterna, vilket kommer att innebära
            en större myndighets ­ över ­ syn. Även ansvarsfördelning och
            tillsynsuppgifter kommer givetvis att bli föremål för denna översyn.
          </note>
          <note>
            Exakt detta sa jag, vilket betyder att jag har adresserat frågan
            om BEO. Och jag vet mycket väl vet att det finns motioner om detta
            som tas upp i betänkandet. Barn- och elevombudet kommer att hanteras
            inom ramen för denna myndighetsöversyn. Och jag vet att Roger
            Haddad kommer att ha insyn i denna eftersom Liberalerna är en
            del av regeringsunderlaget. Det visade sig inte minst i förra
            veckan när Liberalerna var de som fick föra ut nyheten i offentligheten
            om att regeringen tillsätter en utredning för att ta fram en nationell
            plan för trygghet och studiero. Det är ett kvitto på att jag och
            Roger Haddad jobbar tillsammans när det kommer till trygghet och
            studiero. Barn- och elevombudet kommer såklart att bli en del
            av myndighetsöversynen, som Roger Haddad kommer att vara med och
            göra.
          </note>
          <note type="speaker">
            Anf. 111 ROGER HADDAD (L) replik:
          </note>
          <note>
            Herr talman! Liberalerna vill till skillnad från Socialdemokraterna
            avveckla Barn- och elevombudet. Ni vill behålla Barn- och elevombudet.
            I utredningen om regionalisering av skolmyndigheter är det mer
            fokus på hur Skolverket ska jobba regionalt och hur Skolinspektionen
            ska jobba nationellt för att granska kvaliteten. Jag har inte
            sett ett enda skarpt förslag kopplat till just Barn- och elevombudet.
            Det fanns inte ens med i den förra regeringens skolmyndighetsöversyn.
            Tack och lov slängdes den utredningen i papperskorgen eftersom
            denna utredning föreslog att Skolinspek ­ tionen skulle avvecklas,
            vilket vi starkt motsätter oss.
          </note>
          <note>
            Jag vill ha svar i dag från Socialdemokraterna: Varför vill ni
            behålla en funktion som totalt har underminerat lärarkårens ställning
            och auktoritet och bidragit till att sex av tio lärare i den svenska
            skolan inte vågar ingripa mot stökiga elever?
          </note>
          <note type="speaker">
            Anf. 112 LINUS SKÖLD (S) replik:
          </note>
          <note>
            Herr talman! Roger Haddad talade om hämndanmälningar i sitt anförande.
            Men jag är inte säker på att han använde just detta ord. Men han
            talade om hot om anmälningar, eller anmälningar som inte har någon
            grund, som ett stort problem. Han fokuserar på Barn- och elevombudet
            och vill avskaffa Barn- och elevombudet till följd av dessa anmälningar.
            Men till Skolinspektionen görs jättemånga exakt likadana anmälningar.
            Men Roger Haddad vill krama Skolinspektionen. Han älskar Skolinspektionen.
            Det är mycket märkligt. För den ena myndigheten si, för den andra
            myndigheten så. Men det handlar om exakt samma problem.
          </note>
          <note>
            De ökande individärendena hos Skolinspektionen är en konsekvens
            av marknadssystemet. Lärarnas individuella lönesättning har skadat
            lärarnas auktoritet och har skadat kollektivet i kombination med
            skiftade maktförhållanden i klassrummet som hänger samman med
            marknaden. Roger Haddads eget skolsystem flyttar makten i klassrummet
            från auktoriteten läraren till kunden, det vill säga eleven och
            elevens föräldrar. Det kräver att man har en inspektion som fungerar
            som en allmän reklamationsnämnd. När kunden inte är nöjd byter
            den antingen leverantör eller anmäler till Allmänna reklamationsnämnden.
          </note>
          <note>
            De överanmälningar som Roger Haddad vänder sig emot och lärar
            ­ yrkets sjunkande status är en direkt konsekvens av det marknadssystem
            som Liberalerna har varit ledande i att införa i detta land.
          </note>
          <note type="speaker">
            Anf. 113 GUDRUN BRUNEGÅRD (KD):
          </note>
          <note>
            Herr talman! Skolans övergripande mål är att förmedla kunskap.
            Målet är att eleverna, vare sig de är barn, ungdomar eller vuxna,
            ska få kunskap för att kunna få ett jobb och bli självförsörjande.
            Men kunskapen har också en annan mycket viktig funktion som vi
            aldrig får tumma på. Det handlar om bildning, det vill säga kunskap
            som bidrar till själens utveckling – att man växer som person,
            att man får en starkare känsla för det sammanhang som man befinner
            sig i och vad som har format det och en själv. Dit hör också värdegrunden
            och kunskapen om vår historia och vår kultur men också att berikas
            av andras kulturer.
          </note>
          <note>
            Alldeles nyss lyssnade jag på Elisabet Åbjörnsson Hollmark, som
            är ny generaldirektör för Statens institutionsstyrelse, på ett
            seminarium om unga kriminella. Hennes första punkt var just skolan
            som den starkaste skyddsfaktorn mot kriminalitet. Vi vet att det
            faktum att man går ut skolan med godkända betyg också är den starkaste
            skyddsfaktorn mot arbetslöshet, psykisk ohälsa och långtidssjukskrivning,
            alltså i stort sett alla typer av utanförskap.
          </note>
          <note>
            Men för att ungdomarna – eleverna – ska få denna livsviktiga
            kunskap behövs några grundläggande saker. Det behövs kompetenta
            lärare – pedagoger – som är den viktigaste yrkesgruppen för elevens
            lärande. Där finns flera utmaningar. Lärare behöver kunna fokusera
            på att undervisa. Det behövs fler lärare och bättre lärarutbildningar
            som ger lärarna rätt verktyg för att kunna bedriva sitt arbete.
          </note>
          <note>
            Eleven behöver dock även stöd hemifrån. Föräldrarna är de absolut
            viktigaste personerna för ett barn. Föräldrar som involverar sig
            och bryr sig om sitt barns resultat i skolan är otroligt viktiga
            för barnens skolgång – föräldrar som stöttar, följer upp och samverkar
            med skolan för elevers bästa.
          </note>
          <note>
            Herr talman! Om föräldrar kan få stöd i sin uppgift att vara
            förälder kan det förebygga både psykisk ohälsa och problem socialt.
            Det kan därför vara en hjälp för föräldrarna att få kunskap om
            barnets naturliga utveck ­ lingsfaser i olika åldrar i livet.
            Vi menar också att föräldrar ska få stöd i att hjälpa sina barn
            att klara skolans krav. Därför föreslår vi kristdemokrater en
            satsning på att alla skolor på ett mer aktivt sätt ska involvera
            föräldrarna i barnets lärande.
          </note>
          <note>
            Satsningen handlar bland annat om särskilda utbildningsträffar
            för föräldrar där skolhuvudmännen ska erbjuda föräldrarna konkreta
            verktyg för att stötta barnen. Experter och tolkar ska kunna involveras
            vid behov. I samband med sådana träffar finns också möjlighet
            att tala om vad som är skolans uppgift respektive föräldrarnas
            och familjens uppgift, och en form av föräldrakontrakt kan upprättas
            där föräldrarnas och skolans olika roller och ansvar tydliggörs.
          </note>
          <note>
            Där kommer elevens och familjens rätt att välja skola in. Man
            måste ha rätt att välja bort en skola med bristande kvalitet,
            där eleven kanske mobbas och inte får den trygghet och studiero
            som man har rätt att förvänta sig. Man måste ha rätt att välja
            en skola där eleven får god undervisning och där eleven kan utvecklas
            efter sin potential. Den elev som bor i ett utsatt område med
            en skola där en stor andel av eleverna inte får godkända resultat
            ska inte vara bunden dit utan ska kunna välja en skola där det
            är större chans att lyckas, men det förutsätter ju att föräldrarna
            och eleverna får information om rätten att välja skola och om
            vilka skolor de kan välja. Kommunen bär ett ansvar för att informera
            och bistå med material, på olika språk, om skolvalet och de skolor
            som finns att välja på.
          </note>
          <note>
            Jag vill i detta sammanhang också lyfta fram Skolinspektionens
            otroligt viktiga roll i granskningen av skolor, både kommunala
            och fristående. Kristdemokraterna vill stärka Skolinspektionens
            möjlighet att göra fler inspektioner, och oanmälda inspektioner,
            för att man ska kunna se om skolorna verkligen följer läroplanen
            och skollagen. Vi vill dock även ge Skolinspektionen i uppdrag
            att lyfta fram goda exempel och på det viset bidra till en utveckling
            runt om i landet. Man är nämligen runt och ser hur olika skolor
            jobbar, och som det är i dag får man bara veta det som är fel
            – inte det som är bra.
          </note>
          <note>
            Herr talman! Vi ser med oro på det faktum att barn och ungdomar
            rör sig allt mindre. Stillasittandet påverkar bentäthet och muskelmassa,
            men det påverkar även kondition och uthållighet. Sämre kondition
            ökar risken för övervikt, vilket har ett tydligt samband med försämrad
            självbild och psykisk ohälsa. Vid Bunkefloskolan i Malmö har man
            studerat effekterna av daglig fysisk aktivitet, och inte nog med
            att skelettet blev starkare – elevernas koncentrationsförmåga
            och problemlösningsförmåga förbättrades också, och därmed även
            studieresultaten.
          </note>
          <note>
            Särskilt intressant är att pojkarnas skolresultat förbättrades
            avsevärt mycket mer än flickornas. I dagens skolsystem släpar
            pojkarna tyvärr efter flickorna, och det är en större andel pojkar
            än flickor som inte klarar god ­ kända betyg. Bland de elever
            som fick daglig fysisk aktivitet i Bunkeflo ­ skolan höjdes dock
            allas resultat, både pojkarnas och flickornas, och poj ­ karna
            kom ikapp flickorna.
          </note>
          <note>
            I vår motion yrkar vi i Kristdemokraterna på att antalet idrottstimmar
            ska utökas från 600 till 700. I motsvarande mån ska elevens val
            minska. På det sättet ger vi killarna möjlighet att komma ikapp
            flickorna och bli riktigt duktiga i skolan samtidigt som de får
            daglig fysisk aktivitet. Jag förväntar mig därför att alla ni
            som vill att flickor och pojkar ska ha lika goda chanser i skolan
            ställer er bakom vårt förslag. I väntan på att vi får gehör för
            vårt förslag kan de enskilda skolorna införa daglig fysisk aktivitet,
            förslagsvis genom att knyta kontakt med en lokal idrottsförening
            som hjälper till att aktivera eleverna på raster och håltimmar.
          </note>
          <note>
            Herr talman! Elevhälsan är en annan viktig funktion för att vi
            ska kunna hjälpa eleverna att klara studierna. Jag har tidigare
            arbetat som skolsköterska, och jag har upplevt elever som haft
            svårt att sköta skolan – som inte har gjort läxorna, som inte
            har kommit ihåg att ta med sig gympakläder och så vidare. När
            elevhälsan har kopplats in och vi har kunnat titta på vad som
            är grundproblemet för eleven har det inte sällan visat sig handla
            om till exempel ett missbruksproblem i hemmet. Då går elevens
            hela tankevärld åt att tänka ut strategier: Vad är det jag kommer
            att möta när jag kommer hem – är pappa berusad? Är mamma misshandlad?
            Det är inte lätt att koncentrera sig på skolan då.
          </note>
          <note>
            Därför är det mycket viktigt att man har en tillräckligt utbyggd
            elevhälsa som kan klara av att möta eleverna i den situation de
            befinner sig i och att man har ett stöd från och samverkan med
            socialtjänsten. Det handlar om att hitta sätt att hjälpa barnet,
            så att barnet inte ska behöva känna att ansvaret för familjens
            väl och ve ligger på de egna axlarna. Barn tar nämligen ofta på
            sig det ansvaret.
          </note>
          <note>
            Det förekommer också, som någon annan har varit inne på här under
            dagen, att elever faller mellan stolarna – till exempel mellan
            elevhälsan och barn- och ungdomspsykiatrin. Det bidrar knappast
            heller till att skapa trygghet för eleven. Kristdemokraterna anser
            att det är olyckligt att vi i dag har två olika huvudmän, det
            vill säga att elevhälsan organiseras av kommunen medan hälso-
            och sjukvården i övrigt organiseras av regionerna. Vi vill samla
            ansvaret på en huvudman, och i nuläget är det alltså regionerna
            som vi menar att ansvaret skulle överföras till. Självklart skulle
            elevvårdspersonalen fortsätta att finnas på plats ute i skolorna.
          </note>
          <note>
            Vi vill också införa en elevhälsogaranti: Man ska som elev kunna
            komma i kontakt med elevhälsan samma dag. Med de digitala lösningar
            som finns och med en samlad elevorganisation ska detta vara fullt
            möjligt, inte minst med tanke på att hälso- och sjukvården i övrigt
            klarar en garanti för besök samma dag.
          </note>
          <note>
            Skolans övergripande mål, herr talman, måste vara att så många
            elever som möjligt ska gå igenom skolan med godkända betyg. Det
            är helt oacceptabelt som det är i dag, att en fjärdedel av eleverna
            lämnar skolan utan fullständiga betyg. Det är ett katastrofalt
            misslyckande, inte minst med tanke på det jag sa inledningsvis
            om skolans skyddsfunktion. En fjär ­ dedel av ungdomarna i dag
            får inte det skyddet.
          </note>
          <note>
            Man kan se ett samband mellan undervisningstid och skolresultat.
            I Sverige har eleverna färre undervisningstimmar än OECD-snittet;
            det motsvarar ungefär en vecka per läsår under grundskoletiden,
            och då har man ändå inte räknat bort de lärarlösa lektionerna.
            Detta är något vi måste titta närmare på. Kristdemokraternas ingång
            har sedan länge varit att vi behöver utöka undervisningstiden
            så att vi åtminstone kommer upp i OECD-snittet.
          </note>
          <note>
            Väl så viktigt är dock att eleverna får tidiga stödinsatser när
            man ser att någon har svårt att nå målen. Det är helt på tok att
            skolorna sätter in mest stödinsatser under det sista grundskoleåret;
            skolan behöver vara mer flexibel och lyhörd. Man ska som sagt
            kunna sätta in resurser tidigt, och det ska inte vara fel att
            när det behövs ta några barn åt sidan i särskilda undervisningsgrupper.
            Det skulle gynna även de elever som kan behöva lite särskild stimulans
            för att inte tappa sugen och intresset.
          </note>
          <note>
            Vi kristdemokrater vill bygga en skola där varje elev får möjlighet
            att utvecklas efter sin potential. Vi vill inte att någon ska
            lämnas efter och inte heller att någon ska hållas tillbaka. Detta
            gäller även barn från de natio ­ nella minoriteterna. Alldeles
            nyss hölls det ett seminarium här i riksdagen på detta tema.
          </note>
          <note>
            Sverige har en hel del att jobba på här för att kunna leva upp
            till de åtaganden som finns gentemot de nationella minoriteterna.
            Vi kan hoppas att nya regler när det gäller fjärr- och distansundervisning
            kommer att kun ­ na förbättra dessa förutsättningar.
          </note>
          <note>
            Herr talman! Jag vill avslutningsvis ställa mig bakom Kristdemokraternas
            samtliga förslag i kommitté- och partimotioner. Eftersom våra
            förslag bereds förenklat avstår jag dock från yrkanden utan hänvisar
            till vårt särskilda yttrande.
          </note>
          <note>
            (Applåder)
          </note>
          <note type="speaker">
            Anf. 114 LINUS SKÖLD (S) replik:
          </note>
          <note>
            Herr talman! Jag noterar att Gudrun Brunegård ger uttryck för
            ungefär samma uppfattning som finns i ett motionsyrkande från
            Moderaterna i detta betänkande om att man borde organisera om
            elevhälsan och flytta den till regionen, om jag förstår Gudrun
            Brunegård rätt.
          </note>
          <note>
            Jag skulle vilja veta mer om hur Kristdemokraterna tänker sig
            att detta ska fungera. Från min horisont handlar elevhälsans uppdrag
            om att arbeta förebyggande och om att vidta främjande åtgärder.
            Det handlar om att vi ska ha en hälsofrämjande skola som eleverna
            mår bra av att gå i. Då behöver elevhälsan, som jag förstår det,
            finnas nära den verksamheten.
          </note>
          <note>
            Kanske behöver elevhälsan rent av finnas i den verksamheten och
            vara med i planeringen av strukturerna i den verksamheten – inte
            som en åtgärdandeinsats när någonting redan har gått fel utan
            för att med sina specifika kompetenser kunna vara med och planera
            hur skolan ska inkludera alla barn och hur skolan ska vara hälsofrämjande
            ur fysisk och psykosocial synpunkt.
          </note>
          <note>
            Jag tänker att saker som balans mellan kost och motion och saker
            som goda och tillitsfulla relationer är de helt nödvändiga nycklarna
            för att människor ska må bra. Om dessa ska införlivas i skolans
            verksamhet behöver elevhälsan finnas nära den verksamheten – rent
            av i den verksamheten.
          </note>
          <note>
            Hur skulle vi vinna på ett lyfta elevhälsan från denna verksamhet
            och längre bort, till residensstaden eller till närmaste ställe
            där regionen finns?
          </note>
          <note type="speaker">
            Anf. 115 GUDRUN BRUNEGÅRD (KD) replik:
          </note>
          <note>
            Herr talman! Tack, Linus Sköld, för frågan! Det är jätteintressant
            att vi får tala lite mer om denna fråga, för det är en jätteviktig
            fråga.
          </note>
          <note>
            Som jag sa i mitt anförande ska elevhälsan självklart fortfarande
            finnas på plats i skolan – i respektive skola där det bedrivs
            skolverksamhet. Den ska finnas där som en väl fungerande och integrerad
            del. Organisatoriskt har man dock sin chef på regionen, och där
            har man också möjlighet att samverka utan att det ska behöva uppstå
            huvudmannaskapsgränser när det gäller ärenden som handlar om den
            enskilda eleven.
          </note>
          <note>
            Det finns ganska mycket erfarenhet från elevhälsopersonal som
            upplever att kommunen som arbetsgivare inte förstår vad arbetet
            i elevhälsan innebär. Man får till exempel inte den fortbildning
            man behöver, och man kanske inte har de verktyg man behöver för
            att kunna bedriva sitt arbete. Vi tror att regionen är en mycket
            bättre organisatör av detta. Man ska dock självklart ha ett väldigt
            nära samarbete med kommunen. Man ska se att detta är någonting
            som görs tillsammans.
          </note>
          <note>
            Det finns många andra samverkansformer där man jobbar lokalmässigt
            nära varandra – familjecentralerna är en sådan modell. På en del
            ställen finns också barn- och ungdomshälsa där anställda hos olika
            arbetsgivare jobbar i samma lokaler. Jag tror att elevhälsan skulle
            vinna väldigt mycket på att detta lyfts upp på det här viset.
          </note>
          <note type="speaker">
            Anf. 116 LINUS SKÖLD (S) replik:
          </note>
          <note>
            Herr talman! Jag tror att elevers hälsa vinner på att vi satsar
            på elevhälsan. Jag tror att elevers hälsa vinner på att vi satsar
            på en likvärdig elevhälsa och att vi med de nya utredningsdirektiven
            kan få till stånd en lägsta anständighetsnivå för vad det betyder
            att ha tillgång till elevhälsa för var ­ enda elev i hela vårt
            land. Det tror jag att vi vinner på.
          </note>
          <note>
            Jag tror att vi vinner på att ha nära samverkan mellan skolan
            – som i undervisande personal – och elevhälsan, innefattande specialpedagogisk
            kompetens, social kompetens och psykolog, läkare och skolsköterska.
            Jag tror att vi vinner på denna samverkan.
          </note>
          <note>
            Vi vinner givetvis också på en bra samverkan mellan skolan, elevhälsan
            och barn- och ungdomspsykiatrin, eller för den delen den sociala
            barn- och ungdomsvården på socialtjänsten. Självklart ska dessa
            samverkansprocesser bli bättre och närmare, och det behöver vi
            göra insatser för.
          </note>
          <note>
            Men jag förstår fortfarande inte hur kvaliteten i den elevhälsa
            som eleverna möter dagligdags skulle bli bättre av att skolsköterskans
            eller skol ­ kuratorns chef sitter i landstingshuset i stället
            för i kommunhuset eller rent av på skolan, organiserad under rektorn.
            Det får Gudrun Brunegård gärna utveckla.
          </note>
          <note type="speaker">
            Anf. 117 GUDRUN BRUNEGÅRD (KD) replik:
          </note>
          <note>
            Herr talman! Elevhälsan har en väldigt viktig roll att spela
            i det förebyggande arbetet och – precis som Linus Sköld sa i sitt
            första inlägg – i att tala om kost, hälsa, motion, fysisk aktivitet,
            att ha sunda levnadsvanor, att sova på nätterna och så vidare.
            Det kan man mycket väl göra även om man har någon annan som betalar
            ut lönen; det spelar ju ingen roll om den som betalar ut lönen
            sitter i residensstaden eller någon annanstans.
          </note>
          <note>
            Man måste dock ha en god organisation, och jag är helt övertygad
            om att man kan nå dithän. Under den förra mandatperioden, när
            jag satt med i SKL:s primärvårdsberedning, fanns det en väldigt
            stor samsyn kring att detta – att överföra huvudmannaskapet och
            ha ett gemensamt huvudmannaskap för all hälso- och sjukvård –
            skulle vara en viktig reform för att kunna förbättra elevhälsan.
          </note>
          <note>
            I dag är det uppdelat. Hälso- och sjukvården för de mindre barnen
            – upp till sex års ålder – bedrivs av landstinget. Sedan är det
            kommunens elevhälsovård som ansvarar för de förebyggande delar
            som är kopplade direkt till skolan under nio till tolv års tid.
            All annan hälso- och sjukvård bedrivs dock fortfarande av landstinget,
            eller regionen, och sedan är det regionen som sköter det hela
            när de lämnar skolan.
          </note>
          <note>
            Detta innebär en hattighet och en bristande kontinuitet för eleven.
            Ett samlat huvudmannaskap för elevhälsovården skulle gynna det
            hela, och det förhindrar inte att man fortfarande finns kvar i
            skolan och jobbar nära tillsammans med skolpersonalen.
          </note>
          <note>
            (forts. § 15)
          </note>
          <note>
            Ajournering
          </note>
          <note>
            Kammaren beslutade kl. 15.58 på förslag av talmannen att ajournera
            sammanträdet till kl. 16.00, då votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 14 Beslut om ärenden som slutdebatterats vid dagens sammanträde
          </note>
          <note>
            FiU26 Kommunala frågor
          </note>
          <note>
            Punkt 3 (Vinster i välfärdsverksamhet)
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            Votering:
          </note>
          <note>
            216 för utskottet
          </note>
          <note>
            26 för res. 4
          </note>
          <note>
            91 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 20 KD, 18 L, 15 MP, 1 -
          </note>
          <note>
            För res. 4: 25 V, 1 -
          </note>
          <note>
            Avstod: 60 SD, 31 C
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 5 (Det kommunala utjämningssystemet)
          </note>
          <note>
            1. utskottet
          </note>
          <note>
            2. res. 5 (C)
          </note>
          <note>
            Votering:
          </note>
          <note>
            302 för utskottet
          </note>
          <note>
            31 för res. 5
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 60 SD, 25 V, 20 KD, 18 L, 15 MP, 2
            -
          </note>
          <note>
            För res. 5: 31 C
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 6 (Riktade statsbidrag till kommunsektorn)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            Votering:
          </note>
          <note>
            235 för utskottet
          </note>
          <note>
            66 för res. 6
          </note>
          <note>
            31 avstod
          </note>
          <note>
            17 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 59 SD, 25 V, 20 KD, 18 L, 15 MP, 2 -
          </note>
          <note>
            För res. 6: 66 M
          </note>
          <note>
            Avstod: 31 C
          </note>
          <note>
            Frånvarande: 4 S, 4 M, 3 SD, 2 V, 2 KD, 1 L, 1 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU27 Vissa ytterligare ändringar av placeringsreglerna för Första
            – Fjärde AP-fonderna
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Fler investeringsmöjligheter för AP-fonderna)
          </note>
          <note>
            1. utskottet
          </note>
          <note>
            2. res. (V)
          </note>
          <note>
            Votering:
          </note>
          <note>
            307 för utskottet
          </note>
          <note>
            26 för res.
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 60 SD, 31 C, 20 KD, 18 L, 15 MP, 1
            -
          </note>
          <note>
            För res.: 25 V, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            FiU34 Offentlig upphandling
          </note>
          <note>
            Punkt 1 (Tillämpningen av LOU)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            Votering:
          </note>
          <note>
            156 för utskottet
          </note>
          <note>
            66 för res. 1
          </note>
          <note>
            111 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 25 V, 18 L, 15 MP, 2 -
          </note>
          <note>
            För res. 1: 66 M
          </note>
          <note>
            Avstod: 60 SD, 31 C, 20 KD
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 4 (Djurskydd och livsmedelsproduktion)
          </note>
          <note>
            1. utskottet
          </note>
          <note>
            2. res. 8 (SD)
          </note>
          <note>
            Votering:
          </note>
          <note>
            273 för utskottet
          </note>
          <note>
            60 för res. 8
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 31 C, 25 V, 20 KD, 18 L, 15 MP, 2
            -
          </note>
          <note>
            För res. 8: 60 SD
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 7 (Antal underleverantörer)
          </note>
          <note>
            1. utskottet
          </note>
          <note>
            2. res. 13 (V)
          </note>
          <note>
            Votering:
          </note>
          <note>
            307 för utskottet
          </note>
          <note>
            26 för res. 13
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 60 SD, 31 C, 20 KD, 18 L, 15 MP, 1
            -
          </note>
          <note>
            För res. 13: 25 V, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            NU10 Elmarknadsfrågor
          </note>
          <note>
            Punkt 1 (Elmarknadens utformning)
          </note>
          <note>
            1. utskottet
          </note>
          <note>
            2. res. 1 (M, SD, KD)
          </note>
          <note>
            Votering:
          </note>
          <note>
            187 för utskottet
          </note>
          <note>
            146 för res. 1
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 31 C, 25 V, 18 L, 15 MP, 2 -
          </note>
          <note>
            För res. 1: 66 M, 60 SD, 20 KD
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 3 (Mål för leveranssäkerhet)
          </note>
          <note>
            1. utskottet
          </note>
          <note>
            2. res. 6 (M, SD, KD, L)
          </note>
          <note>
            Votering:
          </note>
          <note>
            168 för utskottet
          </note>
          <note>
            165 för res. 6
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 31 C, 25 V, 15 MP, 1 -
          </note>
          <note>
            För res. 6: 66 M, 60 SD, 20 KD, 18 L, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 4 (Ansvar för leveranssäkerhet)
          </note>
          <note>
            1. utskottet
          </note>
          <note>
            2. res. 7 (M, C, KD, L)
          </note>
          <note>
            Votering:
          </note>
          <note>
            198 för utskottet
          </note>
          <note>
            135 för res. 7
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 60 SD, 1 C, 25 V, 15 MP, 1 -
          </note>
          <note>
            För res. 7: 66 M, 30 C, 20 KD, 18 L, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Martin Ådahl (C) anmälde att han avsett att rösta nej men markerats
            ha röstat ja.
          </note>
          <note>
            Punkt 6 (Gotlands elförsörjning)
          </note>
          <note>
            1. utskottet
          </note>
          <note>
            2. res. 9 (M, C, V, KD, L)
          </note>
          <note>
            Votering:
          </note>
          <note>
            171 för utskottet
          </note>
          <note>
            162 för res. 9
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 60 SD, 15 MP
          </note>
          <note>
            För res. 9: 66 M, 31 C, 25 V, 20 KD, 18 L, 2 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Övriga p unkter
          </note>
          <note>
            Kammaren biföll utskottets förslag.
          </note>
          <note>
            NU11 Mineralpolitik
          </note>
          <note>
            Punkt 1 (Tillståndsprocesser)
          </note>
          <note>
            1. utskottet
          </note>
          <note>
            2. res. 1 (S, V, MP)
          </note>
          <note>
            Votering:
          </note>
          <note>
            196 för utskottet
          </note>
          <note>
            137 för res. 1
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 66 M, 60 SD, 31 C, 20 KD, 18 L, 1 -
          </note>
          <note>
            För res. 1: 96 S, 25 V, 15 MP, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 4 (Äganderätt och ersättningar)
          </note>
          <note>
            1. utskottet
          </note>
          <note>
            2. res. 5 (M, KD)
          </note>
          <note>
            Votering:
          </note>
          <note>
            187 för utskottet
          </note>
          <note>
            86 för res. 5
          </note>
          <note>
            60 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 31 C, 25 V, 18 L, 15 MP, 2 -
          </note>
          <note>
            För res. 5: 66 M, 20 KD
          </note>
          <note>
            Avstod: 60 SD
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 6 (Utvinning av olja, kol och naturgas)
          </note>
          <note>
            1. utskottet
          </note>
          <note>
            2. res. 8 (KD)
          </note>
          <note>
            Votering:
          </note>
          <note>
            313 för utskottet
          </note>
          <note>
            20 för res. 8
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 60 SD, 31 C, 25 V, 18 L, 15 MP, 2
            -
          </note>
          <note>
            För res. 8: 20 KD
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 8 (Vissa övriga mineralpolitiska frågor)
          </note>
          <note>
            1. utskottet
          </note>
          <note>
            2. res. 10 (SD)
          </note>
          <note>
            3. res. 11 (V)
          </note>
          <note>
            Förberedande votering:
          </note>
          <note>
            60 för res. 10
          </note>
          <note>
            26 för res. 11
          </note>
          <note>
            247 avstod
          </note>
          <note>
            16 frånvarande
          </note>
          <note>
            Kammaren biträdde res. 10.
          </note>
          <note>
            Huvudvotering:
          </note>
          <note>
            246 för utskottet
          </note>
          <note>
            61 för res. 10
          </note>
          <note>
            26 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 65 M, 31 C, 20 KD, 18 L, 15 MP, 1 -
          </note>
          <note>
            För res. 10: 1 M, 60 SD
          </note>
          <note>
            Avstod: 25 V, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Jan Ericson (M) anmälde att han avsett att rösta ja men markerats
            ha röstat nej.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SfU15 Förstärkt nedsättning av arbetsgivaravgifter för personer
            som arbetar med forskning eller utveckling
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            307 för utskottet
          </note>
          <note>
            26 för res. 1
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 60 SD, 31 C, 20 KD, 18 L, 15 MP, 1
            -
          </note>
          <note>
            För res. 1: 25 V, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Översyn av nedsättningen av arbetsgivaravgifterna)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            248 för utskottet
          </note>
          <note>
            60 för res. 2
          </note>
          <note>
            25 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 31 C, 1 V, 20 KD, 18 L, 15 MP, 1 -
          </note>
          <note>
            För res. 2: 60 SD
          </note>
          <note>
            Avstod: 24 V, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Håkan Svenneling (V) anmälde att han avsett att avstå från att
            rösta men markerats ha röstat ja.
          </note>
          <note>
            Punkt 4 (Socialavgifter i övrigt)
          </note>
          <note>
            1. utskottet
          </note>
          <note>
            2. res. 4 (C)
          </note>
          <note>
            3. res. 5 (KD)
          </note>
          <note>
            Förberedande votering:
          </note>
          <note>
            31 för res. 4
          </note>
          <note>
            20 för res. 5
          </note>
          <note>
            282 avstod
          </note>
          <note>
            16 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            218 för utskottet
          </note>
          <note>
            31 för res. 4
          </note>
          <note>
            84 avstod
          </note>
          <note>
            16 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 66 M, 22 V, 18 L, 15 MP, 1 -
          </note>
          <note>
            För res. 4: 31 C
          </note>
          <note>
            Avstod: 60 SD, 3 V, 20 KD, 1 -
          </note>
          <note>
            Frånvarande: 4 S, 4 M, 2 SD, 2 V, 2 KD, 1 L, 1 MP
          </note>
          <note>
            Ali Esbati, Hanna Gunnarsson och Ciczie Weidby (alla V) anmälde
            att de avsett att rösta ja men markerats ha avstått från att rösta.
          </note>
          <note>
            § 15 (forts. från § 13) Övergripande skolfrågor (forts. UBU10)
          </note>
          <note type="speaker">
            Anf. 118 ANNIKA HIRVONEN FALK (MP):
          </note>
          <note>
            Fru talman! Varje barn har rätt att utvecklas så långt som möjligt.
            De skolsystem i världen som är mest framgångsrika på detta är
            de som är jämlika. Det är skolsystem där barn i behov av särskilt
            stöd får det tidigt, gärna innan de själva förstår att skrivandet,
            räknandet och läsandet hade kunnat bli ett problem.
          </note>
          <note>
            Det här är några av de slutsatser som har väglett Miljöpartiets
            skolpolitik och som nu fortsätter att ligga till grund för regeringens
            politik och det samarbete kring skolfrågor som vi har inom ramen
            för januariavtalet tillsammans med Socialdemokraterna, Centerpartiet
            och Liberalerna.
          </note>
          <note>
            Med detta som grund arbetar vi i dag vidare med Skolkommissionens
            förslag om bland annat 6 miljarder mer till skolan för ökad likvärdighet.
            Det är pengar som ger mer till alla skolor och mest till dem som
            har störst behov.
          </note>
          <note>
            Vi arbetar vidare med att ge dem som går lärarutbildning och
            dem som redan jobbar i skolan ökad kompetens om neuropsykiatriska
            funktionsnedsättningar. Vi arbetar också för bättre förutsättningar
            för resursskolor och bättre möjligheter att ge mer tid för undervisning
            till de elever som behöver det för att kunna bli behöriga till
            gymnasiet.
          </note>
          <note>
            För att tidigt upptäcka vilka som behöver särskilt stöd har vi
            infört läsa-skriva-räkna-garantin. Den utvärderas kontinuerligt
            så att vi verkligen implementerar den i praktiken. Det är ju inte
            så att vi inte tidigare har skrivit lagtext som säger att elever
            ska få stöd så fort det blir tydligt att de behöver det. Men nu
            har vi fått ett system på plats som verkligen gör att man går
            igenom eleverna tidigt och sätter in åtgärder.
          </note>
          <note>
            Inom januariavtalet är vi också överens om att förbättra möjligheterna
            för de barn som har en särskild begåvning så att de ska få utvecklas
            längre och snabbare.
          </note>
          <note>
            Vi arbetar fram lagförslag om minimikrav för elevhälsan. Det
            är cen ­ tralt i en tid när vi ser en ökad psykisk ohälsa bland
            unga, särskilt flickor. Genom att se över betygssystemet kan vi
            förebygga en del av den psykiska ohälsa som kommer av den press
            som betygssystemet upplevs ge, där den sämsta prestationen får
            orimligt stort genomslag och där en dålig provdag faktiskt kan
            upplevas påverka chanserna för resten av livet.
          </note>
          <note>
            Andra frågor som kommer att ha avgörande betydelse för att motarbeta
            ojämlikheten i skolan är de som jag hoppas kommer att presenteras
            av utredningen för en likvärdig skola. Jag hoppas att vi kan få
            genomtänkta och vetenskapligt grundade förslag som vi i denna
            kammare kan enas kring brett för att få på plats ett rättvist
            skolval för alla. Vi behöver ett system som motverkar snarare
            än förstärker effekterna av dagens stora boendesegregation.
          </note>
          <note>
            Jag ser också fram emot att tillsammans med övriga partier i
            januariavtalet fortsätta diskussionerna om statens ansvar för
            skolan likvärdiga finansiering.
          </note>
          <note>
            Fru talman! Ämnet för dagen är övergripande skolfrågor. En central
            fråga är hur vi säkerställer att barn och elever inte utsätts
            för kränkningar i skolan. När jag var tio år gammal satt jag med
            ett vitt A4-papper och tuschpennor i flera olika färger. Jag skrev
            ett brev till mig själv som vuxen. Jag hade då ingen aning om
            att jag skulle vara talesperson i skolfrågor för ett riksdagsparti.
            Men jag skrev till den vuxna Annika som jag ville skulle komma
            ihåg att den allra viktigaste frågan där och då var att arbeta
            mot mobbning.
          </note>
          <note>
            Jag hade sett hur de vuxna stod på skolgården och tittade på
            barnen men inte såg det alldeles uppenbara: den ensamma flickan
            med utländsk bakgrund som systematiskt trakasserades på rasterna.
          </note>
          <note>
            Jag satt hos rektor. Vi försökte nå fram, och vi pratade med
            lärarna.
          </note>
          <note>
            Jag ville påminna den vuxna jag en dag skulle bli att inte glömma
            bort hur viktigt detta är. Mobbning kan nämligen förstöra barns
            skolgång, och hur skolgången är definierar i stor utsträckning
            hur livet som barn är. Barn måste vara i skolan, och även om vi
            säger att vi har ett fritt skolval är det inte tioåringars verklighet
            när de kliver upp måndag morgon, särskilt inte de som blir mobbade.
          </note>
          <note>
            Vi har i dag diskuterat en av de instanser som tar till vara
            barns rätt att inte bli kränkta. När rektorn, kommunen eller den
            fristående huvudmannen inte förstår och inte vidtar åtgärder ska
            Barn- och elevombudet utföra tillsyn och ta till vara barnens
            rätt.
          </note>
          <note>
            Faktum är att Barn- och elevombudet är en av de mest effektiva
            instanserna för att utföra denna typ av uppgifter. Vi kan jämföra
            med Diskrimineringsombudsmannen, som väljer att bara driva vidare
            principiella fall. Barn- och elevombudet tillvaratar varje barns
            rätt, och det är viktigt. Det är en styrka att man har gjort det
            enkelt att anmäla och att det därför är många som vågar vända
            sig dit.
          </note>
          <note>
            Samtidigt finns det utmaningar med att lärare inte vågar eller
            upplever sig våga upprätthålla ordning och studiero i klassrummet.
            Vi behöver givetvis diskutera hur vi kan få ett så bra system
            på plats som möjligt. Men vi måste komma ihåg att det är otroligt
            viktigt och värdefullt att det finns en instans som alltid kommer
            att stå på barnens sida och som det är lätt att vända sig till
            när de vuxna som borde lyssna inte hör.
          </note>
          <note>
            Jag är lite orolig för att vi i debatten gör Barn- och elevombudet
            till syndabock för ett i själva verket mycket större systemfel
            – ett systemfel som handlar om att skolor är rädda för att bli
            av med elever för att vi har satt en elevpeng per huvud ihop med
            ett vinstintresse.
          </note>
          <note>
            När vi i början av mandatperioden träffade Sveriges Skolledarförbund
            berättade de att hot och hat från föräldrar om bland annat högre
            betyg, extra stöd eller andra åtgärder är en av de tre största
            utmaningar som rektorer möter i dag. Det är ett jätteproblem.
          </note>
          <note>
            Jag är rädd att det är vi som har satt detta skolsystem på plats
            som bygger på en marknad med ett vinstintresse och där konsekvensen
            av en förlust av en elev från en dag till en annan handlar om
            sexsiffriga belopp. Detta behöver vi fundera över på djupet, och
            det är en större fråga än vad vi har gjort den till i dag.
          </note>
          <note>
            Fru talman! Miljöpartiet har en ambitiös agenda för en mer jämlik
            skola som nu genomförs av regeringen inom ramen för januariavtalet,
            och det finns så mycket viktigt att tala om när det gäller övergripande
            skolfrågor. Eftersom vi genomför vår politik inom ramen för regeringssamarbetet
            yrkar jag bifall till utbildningsutskottets förslag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 mars.)
          </note>
          <note>
            § 16 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2019/20:106 Stärkt integritet i Rättsmedicinalverkets verksamhet
          </note>
          <note>
            2019/20:109 Kamerabevakning i kollektivtrafik och apotek – ett
            enklare förfarande
          </note>
          <note>
            EU-dokument
          </note>
          <note>
            COM(2020) 80 Förslag till Europaparlamentets och rådets förordning
            om inrättande av en ram för att uppnå klimatneutralitet och om
            ändring av förordning (EU) 2018/1999 (Europeisk klimatlag)
          </note>
          <note>
            § 17 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 10 mars
          </note>
          <note>
            2019/20:384 Polisens förmåga att upptäcka förfalskade handlingar
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            § 18 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 mars
          </note>
          <note>
            2019/20:1068 Handläggningstiderna hos Pensionsmyndigheten
          </note>
          <note>
            av Linda Lindberg (SD)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:1069 Sveriges ansvar för människor på flykt
          </note>
          <note>
            av Christina Höj Larsen (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:1070 Tidningsbranschens ekonomiska kris
          </note>
          <note>
            av Lars Mejern Larsson (S)
          </note>
          <note>
            till finansminister Magdalena Andersson (S)
          </note>
          <note>
            2019/20:1071 Blyfri ammunition
          </note>
          <note>
            av Lina Nordquist (L)
          </note>
          <note>
            till statsrådet Jennie Nilsson (S)
          </note>
          <note>
            § 19 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 11 mars
          </note>
          <note>
            2019/20:1032 Handläggningstider hos Lantmäteriet
          </note>
          <note>
            av Lars Beckman (M)
          </note>
          <note>
            till statsrådet Per Bolund (MP)
          </note>
          <note>
            § 20 Kammaren åtskildes kl. 16.30.
          </note>
          <note>
            Sammanträdet leddes
          </note>
          <note>
            av talmannen från dess början till och med § 10 anf. 31 (delvis),
          </note>
          <note>
            av tredje vice talmannen därefter till och med § 11 anf. 67 (delvis),
          </note>
          <note>
            av andre vice talmannen därefter till och med § 13 anf. 95 (delvis),
          </note>
          <note>
            av tredje vice talmannen därefter till och med § 13 anf. 99 (delvis),
          </note>
          <note>
            av talmannen därefter till ajourneringen kl. 15.58 och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Utökning av antalet suppleanter
          </note>
          <note>
            § 3 Val av extra suppleant
          </note>
          <note>
            § 4 Anmälan om fördröjt svar på interpellation
          </note>
          <note>
            § 5 Ärenden för hänvisning till utskott
          </note>
          <note>
            Anf. 1 TALMANNEN
          </note>
          <note>
            § 6 Ärenden för bordläggning
          </note>
          <note>
            § 7 Kommunala frågor
          </note>
          <note>
            Finansutskottets betänkande 2019/20:FiU26
          </note>
          <note>
            Anf. 2 JAN ERICSON (M)
          </note>
          <note>
            Anf. 3 DENNIS DIOUKAREV (SD)
          </note>
          <note>
            Anf. 4 LARS THOMSSON (C)
          </note>
          <note>
            Anf. 5 JAN ERICSON (M) replik
          </note>
          <note>
            Anf. 6 LARS THOMSSON (C) replik
          </note>
          <note>
            Anf. 7 TALMANNEN
          </note>
          <note>
            Anf. 8 JAN ERICSON (M) replik
          </note>
          <note>
            Anf. 9 LARS THOMSSON (C) replik
          </note>
          <note>
            Anf. 10 ULLA ANDERSSON (V)
          </note>
          <note>
            Anf. 11 DENNIS DIOUKAREV (SD) replik
          </note>
          <note>
            Anf. 12 TALMANNEN
          </note>
          <note>
            Anf. 13 ULLA ANDERSSON (V) replik
          </note>
          <note>
            Anf. 14 DENNIS DIOUKAREV (SD) replik
          </note>
          <note>
            Anf. 15 ULLA ANDERSSON (V) replik
          </note>
          <note>
            Anf. 16 EVA LINDH (S)
          </note>
          <note>
            Anf. 17 JAN ERICSON (M) replik
          </note>
          <note>
            Anf. 18 EVA LINDH (S) replik
          </note>
          <note>
            Anf. 19 JAN ERICSON (M) replik
          </note>
          <note>
            Anf. 20 EVA LINDH (S) replik
          </note>
          <note>
            (Beslut fattades under § 14.)
          </note>
          <note>
            § 8 Vissa ytterligare ändringar av placeringsreglerna för Första–Fjärde
            AP-fonderna
          </note>
          <note>
            Finansutskottets betänkande 2019/20:FiU27
          </note>
          <note>
            Anf. 21 ULLA ANDERSSON (V)
          </note>
          <note>
            Anf. 22 INGEMAR NILSSON (S)
          </note>
          <note>
            (Beslut fattades under § 14.)
          </note>
          <note>
            § 9 Offentlig upphandling
          </note>
          <note>
            Finansutskottets betänkande 2019/20:FiU34
          </note>
          <note>
            Anf. 23 EDWARD RIEDL (M)
          </note>
          <note>
            Anf. 24 CHARLOTTE QUENSEL (SD)
          </note>
          <note>
            Anf. 25 ULLA ANDERSSON (V)
          </note>
          <note>
            Anf. 26 GUNILLA CARLSSON (S)
          </note>
          <note>
            Anf. 27 ULLA ANDERSSON (V) replik
          </note>
          <note>
            Anf. 28 GUNILLA CARLSSON (S) replik
          </note>
          <note>
            Anf. 29 ULLA ANDERSSON (V) replik
          </note>
          <note>
            Anf. 30 GUNILLA CARLSSON (S) replik
          </note>
          <note>
            (Beslut fattades under § 14.)
          </note>
          <note>
            § 10 Elmarknadsfrågor
          </note>
          <note>
            Näringsutskottets betänkande 2019/20:NU10
          </note>
          <note>
            Anf. 31 LOTTA OLSSON (M)
          </note>
          <note>
            Anf. 32 MATTIAS BÄCKSTRÖM JOHANSSON (SD)
          </note>
          <note>
            Anf. 33 RICKARD NORDIN (C)
          </note>
          <note>
            Anf. 34 BIRGER LAHTI (V)
          </note>
          <note>
            Anf. 35 MATTIAS BÄCKSTRÖM JOHANSSON (SD) replik
          </note>
          <note>
            Anf. 36 BIRGER LAHTI (V) replik
          </note>
          <note>
            Anf. 37 MATTIAS BÄCKSTRÖM JOHANSSON (SD) replik
          </note>
          <note>
            Anf. 38 BIRGER LAHTI (V) replik
          </note>
          <note>
            Anf. 39 CAMILLA BRODIN (KD)
          </note>
          <note>
            Anf. 40 RICKARD NORDIN (C) replik
          </note>
          <note>
            Anf. 41 CAMILLA BRODIN (KD) replik
          </note>
          <note>
            Anf. 42 RICKARD NORDIN (C) replik
          </note>
          <note>
            Anf. 43 CAMILLA BRODIN (KD) replik
          </note>
          <note>
            Anf. 44 ARMAN TEIMOURI (L)
          </note>
          <note>
            Anf. 45 PATRIK ENGSTRÖM (S)
          </note>
          <note>
            Anf. 46 RICKARD NORDIN (C) replik
          </note>
          <note>
            Anf. 47 PATRIK ENGSTRÖM (S) replik
          </note>
          <note>
            Anf. 48 RICKARD NORDIN (C) replik
          </note>
          <note>
            Anf. 49 PATRIK ENGSTRÖM (S) replik
          </note>
          <note>
            Anf. 50 LOTTA OLSSON (M) replik
          </note>
          <note>
            Anf. 51 PATRIK ENGSTRÖM (S) replik
          </note>
          <note>
            Anf. 52 LOTTA OLSSON (M) replik
          </note>
          <note>
            Anf. 53 PATRIK ENGSTRÖM (S) replik
          </note>
          <note>
            Anf. 54 LORENTZ TOVATT (MP)
          </note>
          <note>
            Anf. 55 RICKARD NORDIN (C) replik
          </note>
          <note>
            Anf. 56 LORENTZ TOVATT (MP) replik
          </note>
          <note>
            Anf. 57 RICKARD NORDIN (C) replik
          </note>
          <note>
            Anf. 58 LORENTZ TOVATT (MP) replik
          </note>
          <note>
            Anf. 59 LOTTA OLSSON (M) replik
          </note>
          <note>
            Anf. 60 LORENTZ TOVATT (MP) replik
          </note>
          <note>
            Anf. 61 LOTTA OLSSON (M) replik
          </note>
          <note>
            Anf. 62 LORENTZ TOVATT (MP) replik
          </note>
          <note>
            Anf. 63 LARS THOMSSON (C)
          </note>
          <note>
            (Beslut fattades under § 14.)
          </note>
          <note>
            § 11 Mineralpolitik
          </note>
          <note>
            Näringsutskottets betänkande 2019/20:NU11
          </note>
          <note>
            Anf. 64 MATTIAS JONSSON (S)
          </note>
          <note>
            Anf. 65 HELENA ANTONI (M)
          </note>
          <note>
            Anf. 66 ERIC PALMQVIST (SD)
          </note>
          <note>
            Anf. 67 CAMILLA BRODIN (KD)
          </note>
          <note>
            Anf. 68 AMANDA PALMSTIERNA (MP)
          </note>
          <note>
            Anf. 69 ERIC PALMQVIST (SD) replik
          </note>
          <note>
            Anf. 70 AMANDA PALMSTIERNA (MP) replik
          </note>
          <note>
            Anf. 71 ERIC PALMQVIST (SD) replik
          </note>
          <note>
            Anf. 72 AMANDA PALMSTIERNA (MP) replik
          </note>
          <note>
            Anf. 73 PETER HELANDER (C)
          </note>
          <note>
            Anf. 74 AMANDA PALMSTIERNA (MP) replik
          </note>
          <note>
            Anf. 75 PETER HELANDER (C) replik
          </note>
          <note>
            Anf. 76 AMANDA PALMSTIERNA (MP) replik
          </note>
          <note>
            Anf. 77 PETER HELANDER (C) replik
          </note>
          <note>
            Anf. 78 ARMAN TEIMOURI (L)
          </note>
          <note>
            Anf. 79 LORENA DELGADO VARAS (V)
          </note>
          <note>
            (Beslut fattades under § 14.)
          </note>
          <note>
            § 12 Förstärkt nedsättning av arbetsgivaravgifter för personer
            som arbetar med forskning eller utveckling
          </note>
          <note>
            Socialförsäkringsutskottets betänkande 2019/20:SfU15
          </note>
          <note>
            Anf. 80 LINDA LINDBERG (SD)
          </note>
          <note>
            Anf. 81 SOLVEIG ZANDER (C)
          </note>
          <note>
            Anf. 82 TONY HADDOU (V)
          </note>
          <note>
            Anf. 83 HANS EKLIND (KD)
          </note>
          <note>
            Anf. 84 RIKARD LARSSON (S)
          </note>
          <note>
            Anf. 85 TONY HADDOU (V) replik
          </note>
          <note>
            Anf. 86 RIKARD LARSSON (S) replik
          </note>
          <note>
            Anf. 87 TONY HADDOU (V) replik
          </note>
          <note>
            Anf. 88 RIKARD LARSSON (S) replik
          </note>
          <note>
            Anf. 89 BENGT ELIASSON (L)
          </note>
          <note>
            Anf. 90 LINDA LINDBERG (SD) replik
          </note>
          <note>
            Anf. 91 BENGT ELIASSON (L) replik
          </note>
          <note>
            Anf. 92 LINDA LINDBERG (SD) replik
          </note>
          <note>
            Anf. 93 BENGT ELIASSON (L) replik
          </note>
          <note>
            Anf. 94 MATS BERGLUND (MP)
          </note>
          <note>
            (Beslut fattades under § 14.)
          </note>
          <note>
            § 13 Övergripande skolfrågor
          </note>
          <note>
            Utbildningsutskottets betänkande 2019/20:UbU10
          </note>
          <note>
            Anf. 95 KRISTINA AXÉN OLIN (M)
          </note>
          <note>
            Anf. 96 PATRICK RESLOW (SD)
          </note>
          <note>
            Anf. 97 NIELS PAARUP-PETERSEN (C)
          </note>
          <note>
            Anf. 98 DANIEL RIAZAT (V)
          </note>
          <note>
            Anf. 99 ROGER HADDAD (L)
          </note>
          <note>
            Anf. 100 LINUS SKÖLD (S)
          </note>
          <note>
            Anf. 101 PATRICK RESLOW (SD) replik
          </note>
          <note>
            Anf. 102 LINUS SKÖLD (S) replik
          </note>
          <note>
            Anf. 103 PATRICK RESLOW (SD) replik
          </note>
          <note>
            Anf. 104 LINUS SKÖLD (S) replik
          </note>
          <note>
            Anf. 105 DANIEL RIAZAT (V) replik
          </note>
          <note>
            Anf. 106 LINUS SKÖLD (S) replik
          </note>
          <note>
            Anf. 107 DANIEL RIAZAT (V) replik
          </note>
          <note>
            Anf. 108 LINUS SKÖLD (S) replik
          </note>
          <note>
            Anf. 109 ROGER HADDAD (L) replik
          </note>
          <note>
            Anf. 110 LINUS SKÖLD (S) replik
          </note>
          <note>
            Anf. 111 ROGER HADDAD (L) replik
          </note>
          <note>
            Anf. 112 LINUS SKÖLD (S) replik
          </note>
          <note>
            Anf. 113 GUDRUN BRUNEGÅRD (KD)
          </note>
          <note>
            Anf. 114 LINUS SKÖLD (S) replik
          </note>
          <note>
            Anf. 115 GUDRUN BRUNEGÅRD (KD) replik
          </note>
          <note>
            Anf. 116 LINUS SKÖLD (S) replik
          </note>
          <note>
            Anf. 117 GUDRUN BRUNEGÅRD (KD) replik
          </note>
          <note>
            (forts. § 15)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 14 Beslut om ärenden som slutdebatterats vid dagens sammanträde
          </note>
          <note>
            FiU26 Kommunala frågor
          </note>
          <note>
            FiU27 Vissa ytterligare ändringar av placeringsreglerna för Första–Fjärde
            AP-fonderna
          </note>
          <note>
            FiU34 Offentlig upphandling
          </note>
          <note>
            NU10 Elmarknadsfrågor
          </note>
          <note>
            NU11 Mineralpolitik
          </note>
          <note>
            SfU15 Förstärkt nedsättning av arbetsgivaravgifter för personer
            som arbetar med forskning eller utveckling
          </note>
          <note>
            § 15 (forts. från § 13) Övergripande skolfrågor (forts. UBU10)
          </note>
          <note>
            Anf. 118 ANNIKA HIRVONEN FALK (MP)
          </note>
          <note>
            (Beslut skulle fattas den 12 mars.)
          </note>
          <note>
            § 16 Bordläggning
          </note>
          <note>
            § 17 Anmälan om interpellation
          </note>
          <note>
            § 18 Anmälan om frågor för skriftliga svar
          </note>
          <note>
            § 19 Anmälan om skriftligt svar på fråga
          </note>
          <note>
            § 20 Kammaren åtskildes kl. 16.30.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
