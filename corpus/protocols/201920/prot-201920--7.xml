<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--7</head>
          <docDate when="2019-09-19 00:00:00">2019-09-19 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 29 augusti och för den 5 september justerades.
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:1
          </note>
          <note>
            Utgiftsområde 1 till konstitutionsutskottet
          </note>
          <note>
            Utgiftsområde 2 och 25–27 till finansutskottet
          </note>
          <note>
            Utgiftsområde 3 till skatteutskottet
          </note>
          <note>
            Utgiftsområde 4 till justitieutskottet
          </note>
          <note>
            Utgiftsområde 5 och 7 till utrikesutskottet
          </note>
          <note>
            Utgiftsområde 6 till försvarsutskottet
          </note>
          <note>
            Utgiftsområde 8 och 10–12 till socialförsäkringsutskottet
          </note>
          <note>
            Utgiftsområde 9 till socialutskottet
          </note>
          <note>
            Utgiftsområde 13 och 14 till arbetsmarknadsutskottet
          </note>
          <note>
            Utgiftsområde 15 och 16 till utbildningsutskottet
          </note>
          <note>
            Utgiftsområde 17 till kulturutskottet
          </note>
          <note>
            Utgiftsområde 18 till civilutskottet
          </note>
          <note>
            Utgiftsområde 19, 21 och 24 till näringsutskottet
          </note>
          <note>
            Utgiftsområde 20 och 23 till miljö- och jordbruksutskottet
          </note>
          <note>
            Utgiftsområde 22 till trafikutskottet
          </note>
          <note>
            Propositionen i övrigt till finansutskottet
          </note>
          <note>
            2019/20:2 till finansutskottet
          </note>
          <note>
            § 3 Svar på interpellation 2018/19:305 om markering av Irans
            övergrepp mot hbtq-personer
          </note>
          <note type="speaker">
            Anf. 1 Utrikesminister ANN LINDE (S):
          </note>
          <note>
            Herr talman! Fredrik Malm har frågat mig om vilka konkreta åtgärder
            eller sanktioner jag lyfte och klargjorde att Sverige är beredda
            att vidta – om dialogen med den iranska regimen visar sig vara
            fruktlös – i min diskussion med Irans utrikesminister .
          </note>
          <note>
            Situationen för de mänskliga rättigheterna i Iran är fortsatt
            mycket allvarlig , vilket också gäller den svåra situationen för
            hbtq-personer. Detta tas bland annat upp i UD:s rapport om mänskliga
            rättigheter, demokrati och rättsstatens principer i Iran som publicerades
            i april 2017 .
          </note>
          <note>
            Frågor om skyddet av och respekten för mänskliga rättigheter
            är centrala i Sveriges relation med Iran. Vi arbetar löpande med
            dessa frågor och tar upp mänskliga rättigheter i alla våra politiska
            kontakter med landet . Vikten av mänskliga rättigheter, inklusive
            hbtq-personers fulla åtnjutande av dessa, var också en viktig
            del av mina diskussioner med Irans utrikesminister Javad Zarif
            un der hans besök i Sverige den 20– 21 augusti. Vi hade en uppriktig
            dialog där jag tydligt framförde regeringens oro över situationen
            för mänskliga rättigheter i Iran .
          </note>
          <note>
            Utöver den bilaterala dialogen arbetar Sverige också löpande
            med dessa frågor i FN och genom EU för att på så sätt stärka respekten
            för de mänskliga rättigheterna i Iran.
          </note>
          <note>
            Det är viktigt att markera mot individer och stater som är ansvariga
            för kränkningar av mänskliga rättigheter. Inom EU förläng des
            i april restriktiva åtgärder, i form av frysning av tillgångar
            och ekonomiska resurser samt reserestriktioner , mot personer
            som är ansvariga för allvarliga kränkningar av mänskliga rättigheter
            i Iran. Sedan 2011 råder det inom EU också förbud mot export till
            Iran av utrustning som kan användas för internt förtryck och utrustning
            för övervakning av telekommunikation. Det finns även ett interna
            tionellt vapenembargo mot Iran.
          </note>
          <note>
            För att kunna påverka andra är det viktigt med dialog , inklusive
            med länder som har ett annat synsätt än vad Sveriges regering
            har. Att isolera länder som inte delar våra värderingar är inte
            någon lösning.
          </note>
          <note>
            D en svenska regeringen kommer att fortsätta ha en rak dialog
            med iranska företrädare i frågan om MR- situationen i landet,
            inklusive hbtq-personers situation. Sverige kommer också att fortsätta
            vara en tydlig röst för allas lika värde ino m EU och FN.
          </note>
          <note type="speaker">
            Anf. 2 FREDRIK MALM (L):
          </note>
          <note>
            Herr talman! Först och främst får jag välkomna Ann Linde hit
            som ny utrikesminister! Det är ett av de finaste, viktigaste och
            mest ansvarsfulla politiska ämbeten som finns i landet. Jag hoppas
            verkligen att vi från riksdagens och utrikesutskottets sida framöver
            kommer att ha en bra dialog – det har vi haft tidigare också –
            med utrikesministern så att Sverige kan bidra mer till att främja
            viktiga värden som demokrati, mänskliga rättigheter och så vidare
            runt om i världen. Det är så många människor där ute som på olika
            sätt sätter sina förhoppningar till att länder som Sverige ska
            vara en tydlig röst. Det måste vi fortsätta vara.
          </note>
          <note>
            Jag vill tacka för svaret på min interpellation. När den skrevs
            riktades den till Margot Wallström som då var utrikesminister,
            och den hade att göra med det besök som vi hade för en tid sedan
            av Javad Zarif som är utrikesminister i den islamiska republiken
            Iran. Det är viktigt att Sverige lyfter fram frågor om mänskliga
            rättigheter – därom är vi självklart helt överens. Vi är förstås
            helt överens om, skulle jag säga, vad begreppet mänskliga rättigheter
            inbegriper enligt oss i Sverige.
          </note>
          <note>
            Herr talman! Det är här det blir lite knepigt, för utrikesminister
            Ann Linde och jag som riksdagsledamot och de allra flesta i Sverige
            har en annan syn på mänskliga rättigheter än vad den iranska regimen
            har. För oss är det självklart att hbtq-rättigheter är en mänsklig
            rättighet, men den uppfattningen delar inte den iranska regimen,
            och särskilt inte utrikesministern som var här och som fortfarande
            förespråkar dödsstraff för homosexuella.
          </note>
          <note>
            Herr talman! I svaret från utrikesministern sas: ”Vikten av mänskliga
            rättigheter, inklusive hbtq-personers fulla åtnjutande av dessa,
            var också en viktig del av mina diskussioner med Irans utrikesminister
            Javad Zarif under hans besök i Sverige.”
          </note>
          <note>
            Jag önskar ett litet förtydligande. Nämnde regeringen uttryckligen
            hbtq-rättigheter under samtalen med den iranska utrikesministern?
            Eller ansåg regeringen att detta så att säga var inbegripet i
            en vidare definition av mänskliga rättigheter? Det här är en väldigt
            viktig distinktion, herr talman, för det är viktigt när det gäller
            en regim som Iran som inte erkänner att homosexuella omfattas
            av mänskliga rättigheter att vi explicit nämner just hbtq-rättigheterna
            i samtalen.
          </note>
          <note>
            Jag önskar alltså ett förtydligande rörande om regeringen verkligen
            gjorde detta. Givetvis undrar jag också om regeringen uttryckligen
            fördömde att den iranska regimen har dödsstraff för homosexuella
            och hänger homosexuella i lyftkranar. Det är bland de mest barbariska
            straff som man kan utsätta människor för.
          </note>
          <note type="speaker">
            Anf. 3 Utrikesminister ANN LINDE (S):
          </note>
          <note>
            Herr talman! Tack så mycket för lyckönskningen, Fredrik Malm!
            Jag ska göra mitt bästa för att leva upp till förväntningarna.
          </note>
          <note>
            Som jag sa fortsätter Sverige att kräva att Iran respekterar
            de mänskliga rättigheterna. Utöver att vi har bilaterala kontakter
            arbetar vi systematiskt och löpande med de här frågorna genom
            EU och FN i kontakter med iranska företrädare. Det tål att upprepas
            att Sverige tar upp MR i alla politiska kontakter med Iran. Vi
            kommer att fortsätta vara tydliga och ha en uppriktig dialog med
            iranska företrädare om MR-läget i landet, inklusive situationen
            för hbtq-personer.
          </note>
          <note>
            Jag kan svara direkt på frågan från Fredrik Malm: Ja, vi tog
            explicit upp frågan om hbtq-personer. De kan inte vara öppna med
            sin sexuella läggning, och deras existens förnekas officiellt.
            Samkönat sexuellt umgänge är i Iran belagt med stränga straff,
            från spöstraff ända upp till dödsstraff. Allt det här är naturligtvis
            allvarligt nog, även om det är ovanligt att dödsstraff utdöms.
            Den omfattande tillämpningen av dödsstraff i Iran, inklusive dödsstraff
            för minderåriga, är över huvud taget mycket bekymmersam. EU är
            en drivande aktör för att avskaffa dödsstraffet, och där är vi
            från Sveriges sida väldigt aktiva.
          </note>
          <note>
            När det gäller vår hållning till dödsstraff är den känd. Det
            är omänskligt, grymt, oåterkalleligt och strider mot de mänskliga
            rättigheterna. Vi fördömer därför dödsstraffets tillämpning i
            alla dess former.
          </note>
          <note>
            Antalet avrättningar i Iran föll med omkring 50 procent 2018
            efter en reviderad lagstiftning som begränsar tillämpning av dödsstraff
            i narkotika ­ relaterade fall till att omfatta bara de grövsta
            formerna av narkotikabrott. Tidigare utdömda men ej genomförda
            dödsstraff ses nu över från fall till fall.
          </note>
          <note type="speaker">
            Anf. 4 FREDRIK MALM (L):
          </note>
          <note>
            Herr talman! Jag vill tacka utrikesministern för svaret. Jag
            välkomnar verkligen att Sverige explicit nämner hbtq-personers
            rättigheter och att man inte bara luddar till det så att det faller
            lite vid sidan av.
          </note>
          <note>
            När det gäller den övergripande frågan är vi förstås helt överens;
            ett land som Sverige måste kunna föra en dialog även med regimer
            som är hårdhänta och odemokratiska. Vi vill givetvis försöka påverka
            länder.
          </note>
          <note>
            Det var mot bakgrund av det som jag ställde min fråga i interpella
            ­ tionen. Om det visar sig att dialogen och de samtal man för
            med regimen inte leder någon vart – om Iran till exempel fortsätter
            sätta elchocker under fotsulorna på oliktänkande, avrätta homosexuella
            och begå oerhört omfat ­ tande förtryck gentemot sin befolkning
            – vad är Sverige berett att göra då? Om dialogen inte leder någonvart
            måste vi ha ett svar på det.
          </note>
          <note>
            Vill vi då ha mer sanktioner? Vill vi då vidta någon annan typ
            av åtgärd? Vill vi då öka vårt stöd till den demokratiska oppositionen?
            Vad vill vi göra? Om vi sätter allt vårt hopp till att försöka
            påverka en djupt diktatorisk regim till det bättre och det visar
            sig inte leda någonvart måste vi kunna vidta andra åtgärder.
          </note>
          <note>
            Herr talman! Jag upplever inte att jag fick något egentligt svar
            av utrikesministern på den frågan. Därför får jag ställa den igen:
            Vad gör Sverige om dialogen med den iranska regimen inte leder
            någonvart?
          </note>
          <note>
            Detta är förstås oerhört angeläget just nu. Förtrycket i Iran
            tenderar inte att minska. Även om antalet avrättningar har minskat
            är förtrycket i landet oerhört brutalt och omfattande. Det är
            i praktiken ett apartheidsystem mot kvinnor. Minoriteter, egentligen
            alla invånare, utsätts för mycket svåra förföljelser. Man tillämpar
            barbariska straff i form av stening, man hänger folk i lyftkranar
            på stora torget i städer och man lyssnar inte till omvärldens
            protester. Man har personer arresterade under mycket långa perioder
            med en omvittnat oerhört brutal tortyr. All tortyr är dålig, men
            den iranska tortyren är fruktansvärd, till exempel i Evinfängelset
            i Teheran.
          </note>
          <note>
            Det finns inga som helst tecken på att dialogen allena, som Sverige
            omhuldar så mycket, egentligen leder någonvart. Den är i och för
            sig viktig, men det krävs att man också tittar i den utrikespolitiska
            verktygslådan efter andra verktyg att använda mot den iranska
            regimen.
          </note>
          <note>
            Herr talman! Utrikesministern nämner de olika sanktioner som
            har genomförts mot personer i den iranska regimen. Det är mycket
            riktigt. De infördes 2011, med hjälp av den tidigare alliansregeringen.
            Men de gäller inte några politiker. Och det är politiker som skulle
            kunna ändra den i Iran drakoniska lagstiftningen med omfattande
            förföljelser. Sanktionerna gäller personer med kopplingar till
            militären och så vidare. Det är mycket bra att de är belagda med
            respektive åtgärder. Men det är inte särskilt många politiker
            på sanktionslistan. Jag tror inte att det är någon.
          </note>
          <note type="speaker">
            Anf. 5 Utrikesminister ANN LINDE (S):
          </note>
          <note>
            Herr talman! Jag har ingen annan uppfattning än Fredrik Malm
            när det gäller hur förfärligt det är med dödsstraffen, tortyren
            och det som sker mot oliktänkande i Iran. Men frågan är vad man
            ska göra åt det.
          </note>
          <note>
            Jag menar, till skillnad från Fredrik Malm, att det har spelat
            roll att det har varit ett stort tryck, inte bara från Sverige
            utan från hela EU, när det gäller till exempel dödsstraffet. Det
            är ingen liten sak att antalet dödstraff har minskat med 50 procent.
          </note>
          <note>
            En mycket konkret sak som vi har gjort är att statsministern
            och jag själv, när vi besökte Iran 2017 med en delegation, överlämnade
            en lång lista på fackliga representanter som var fängslade. Vid
            det här besöket fick vi veta att merparten av de personerna är
            nu släppta.
          </note>
          <note>
            Det är inte heller bara sanktioner mot enskilda personer. Det
            handlar också om EU:s viktiga förbud mot export till Iran av utrustning
            som kan användas för internt förtryck och utrustning för övervakning
            av telekommunikation.
          </note>
          <note>
            Hjälper det om man säger att vi i stället ska ha en isoleringspolitik?
            När man har haft isoleringspolitik har det inte hjälpt. Det har
            snarare gjort situationen värre när det gäller mänskliga rättigheter
            eftersom man inte har något tryck. Det är när man har haft en
            dialog som man har kunnat se vissa förbättringar.
          </note>
          <note>
            MR-situationen är, som jag har upprepat flera gånger, oerhört
            allvarlig även med en reformvänlig regering på plats. Men om det
            skulle komma en ännu mer konservativ regering på plats och landet
            skulle isoleras tror jag att situationen för till exempel hbtq-personer,
            kvinnor och fackligt och politiskt aktiva skulle bli värre eftersom
            de konservativa krafterna ännu mer aktivt motarbetar frågan om
            mänskliga rättigheter. Jag tror att det är bättre att ha en något
            mer reformvänlig regering än en ännu mer konservativ regering,
            vilket ofta blir fallet med isolering.
          </note>
          <note>
            Jag skulle vilja passa på att ta upp frågan om diskriminering
            av kvinnor och flickor. Det är också en sak som vi ständigt tar
            upp i dialogen med Iran.
          </note>
          <note type="speaker">
            Anf. 6 FREDRIK MALM (L):
          </note>
          <note>
            Herr talman! Jag lyssnar till utrikesministern och slås av att
            man på ett banalt sätt ställer den dialoginriktade approach som
            den svenska reger ­ ingen har gentemot Iran mot att ha någon sorts
            total isolering av den irans ­ ka regimen. Jag förespråkar inte
            det. Jag har inte sett att några starka röster här förespråkar
            en sorts total isolering av den iranska regimen.
          </note>
          <note>
            Herr talman! Jag upplever däremot att man tillerkänner dialogen
            betydligt större möjligheter än den har för att faktiskt bidra
            till förändring. Den huvudsakliga motsättningen i iransk politik
            är inte om en regering betraktas som mer reforminriktad eller
            mer konservativ. Den stora skiljelinjen i Iran går mellan regimen
            och befolkningen. En liten fundamentalistisk klick av befolkningen
            utgör en regim som förföljer tiotals miljoner iranier varje dag.
          </note>
          <note>
            Om man betraktar den nuvarande iranska regeringen som reforminriktad
            bör man vara medveten om att utrikesministern som var här, och
            som vår utrikesminister betraktar som reformist, bara två veckor
            innan han kom till Sverige svarade direkt på en journalists fråga
            att han anser att det är rätt att avrätta homosexuella. Jag kan
            inte se att det är särskilt reformistiskt att vilja döda homosexuella.
            Det är en fruktansvärd värdering, som vittnar om ett barbari och
            ett tyranni som vi inte kan stå tysta inför.
          </note>
          <note>
            Därmed tror jag ändå att den här debatten kommer att fortsätta
            fram ­ över.
          </note>
          <note type="speaker">
            Anf. 7 Utrikesminister ANN LINDE (S):
          </note>
          <note>
            Herr talman! Sveriges position vad gäller respekten för mänskliga
            rättigheter, demokrati och rättsstatens principer är, som jag
            nu har sagt flera gånger, tydlig. Vi kritiserar upprepade gånger
            Iran för bristerna. Utöver hbtq-personernas situation gäller det
            exempelvis tillämpningen av dödsstraff, diskriminering av kvinnor
            och flickor, fackliga rättigheter och den bristande respekten
            för minoriteternas fulla åtnjutande av mänskliga rättigheter i
            Iran.
          </note>
          <note>
            Jag vill avsluta med att återigen understryka med vilket allvar
            jag ser på hbtq-personers situation i Iran. Vi, och jag, kommer
            fortsättningsvis att regelbundet ta upp frågan med Iran.
          </note>
          <note>
            Förändring kräver dialog. Jag tror tyvärr att särskilt situationen
            för hbtq-personer kommer att ta oerhört lång tid att förbättra
            i Iran. Men jag kan inte se alternativet till hur det är nu: att
            vi förutom att ha sanktioner, som vi har genom EU, också har en
            dialog. Om vi ska kunna påverka måste vi också kunna ha möjlighet
            att påtala sådant som vi tycker är ett oacceptabelt beteende eller
            oacceptabla lagar, till exempel mot hbtq-personer.
          </note>
          <note>
            Jag vill tacka Fredrik Malm för att min första interpellation
            som utrikesminister handlade om just hbtq-personers rättigheter.
            Det är en fråga som jag har jobbat med sedan 90-talet, och jag
            känner starkt för den. Det gör att jag hoppas att Fredrik Malm
            kan tro på mig när jag säger att jag tar detta på stort allvar
            och verkligen tar upp det i dialogen.
          </note>
          <note>
            Interpellationsdebatten var härmed avslutad.
          </note>
          <note>
            § 4 Svar på interpellation 2018/19:315 om hjälpmedel till elever
            som skriver nationella prov
          </note>
          <note type="speaker">
            Anf. 8 Utbildningsminister ANNA EKSTRÖM (S):
          </note>
          <note>
            Herr talman! Roger Haddad har frågat mig vilka åtgärder regeringen
            avser att vidta så att alla elever, även de med dyslexi, ska ha
            en chans att klara de nationella proven, samt vilka konkreta åtgärder
            i form av ändring i skollagen eller instruktion till skolmyndigheterna
            som regeringen avser att vidta för att lösa problemet med att
            alla elever under vissa moment inte får använda hjälpmedel i samband
            med att de skriver nationella prov.
          </note>
          <note>
            Låt mig börja med att slå fast att skollagen är tydlig med att
            alla elever har rätt till den ledning och stimulans som de behöver
            för att de utifrån sina egna förutsättningar ska kunna utvecklas
            så långt som möjligt enligt utbildningens mål. Elever som till
            följd av sin funktionsnedsättning har svårt att uppfylla de olika
            kunskapskrav som finns ska ges stöd som syftar till att så långt
            som möjligt motverka funktionsnedsättningens konsekvenser.
          </note>
          <note>
            Ett sätt för skolan att få information om att en elev kan vara
            i behov av extra anpassningar eller särskilt stöd är genom resultat
            på de nationella proven. Det är bland annat därför viktigt att
            eleverna får genomföra proven på ett sätt som gör att de kan visa
            hur deras kunskaper och förmågor förhåller sig till kunskapskraven.
          </note>
          <note>
            För vissa elever innebär detta att proven behöv er anpassas i
            samband med genomförandet , till exempel genom förlängd provtid
            . Det är Statens skolverk som på regeringens uppdrag ansvarar
            för de nationella proven, och i sin information om proven framhåller
            Skolverket att sådana anpassningar måste utgå från varje elevs
            förutsättningar och att det därför inte går att generellt slå
            fast vilka anpassningar som ska göras i olika fall. S om stöd
            finns det i stället exempel på anpassningar i lärarinformationen
            till respektive prov. Skolverket framhåller även att det är viktigt
            att skolan genomför anpassningar så att provet fortfarande prövar
            de kunskaper och förmågor som respektive delprov avser att pröva.
          </note>
          <note>
            Det pågår nu ett arbete med att digitalisera de nationella proven.
            I det uppdrag som regeringen har gett Skolverket ingår att de
            ska sträva efter att säkerställa provens tillgänglighet och användbarhet
            för alla elever, inklusive elever med funktionsnedsättning, för
            att inte begränsa elevers möjlighet att visa sina kunskaper i
            provsituationen.
          </note>
          <note>
            I sammanhanget vill jag även passa på att nämna att Skolverket
            nu arbetar med förslag till reviderade kurs- och ämnesplaner,
            bland annat för att göra kunskapskraven mindre omfattande och
            detaljerade. Detta skapar förutsättningar för mer rättvisande
            och likvärdiga betyg. Det minska r även det uppmärksammade problemet
            att en elev kan få ett lägre betyg bara för att enstaka detaljer
            i kunskapskraven inte är uppfyllda , något som bland annat kan
            vara problematiskt för elever med vissa funktionsnedsättningar.
          </note>
          <note type="speaker">
            Anf. 9 ROGER HADDAD (L):
          </note>
          <note>
            Herr talman! Tack, utbildningsminister Anna Ekström, för svaret
            på min interpellation!
          </note>
          <note>
            Liberalerna är väldigt bekymrade över situationen vad gäller
            stödet till de elever med särskilda behov som i dag inte får rätt
            hjälp och tillräcklig hjälp i undervisningen under sin skolgång.
            Det gäller i synnerhet en så viktig situation som när man skriver
            nationella prov, som sker vid tre tillfällen: i årskurs 3, 6 och
            9. I sexan och nian får man även betyg, herr talman, vilket visar
            att det är ännu viktigare att man har en chans, som jag uttrycker
            det i min interpellation, att lyckas tillgodoräkna sig kunskaperna
            men också har en realistisk chans att uppnå de betyg som alla
            andra elever har.
          </note>
          <note>
            Jag har nog aldrig blivit kontaktad så mycket och fått så många
            reak ­ tioner som under den period då jag har uppmärksammat frågan
            jämfört med något annat skolpolitiskt ärende. I utbildningsutskottet
            och som skol ­ politiker jobbar jag med alla frågor. Men detta
            har sannerligen engagerat många skolmänniskor och föräldrar. Det
            säger jag ärligt till utbildnings ­ ministern och herr talmannen.
          </note>
          <note>
            Även många privatpersoner har hört av sig om privata situationer
            för att berätta om brister. Det gäller generella brister i skolans
            stöd för deras barn, men i synnerhet brister i stödet om man har
            någon funktionsnedsättning. Specifikt har man även hört av sig
            om det som är temat för denna interpellation, det vill säga läs-
            och skrivsvårigheter.
          </note>
          <note>
            Liberalerna försökte under sommaren, innan riksdagen öppnade,
            att uppmärksamma problemet genom att skicka ett brev till ministern.
            Interpellationssvaret överensstämmer i princip med det brevsvar
            vi fick från Utbildningsdepartementet. I huvudsak handlar det
            om att man digitaliserar de nationella proven. Man ser även över
            kurs- och ämnesplanerna.
          </note>
          <note>
            Min fråga till utbildningsministern är om hon och regeringen
            bedömer att en digitalisering av de nationella proven kommer att
            lösa problemet med att vissa elever – i detta fall de med dyslexi
            – inte kan få ha vissa hjälpmedel. Min andra fråga kvarstår: Bedömer
            regeringen att de reviderade kurs- och ämnesplaner som Skolverket,
            Utbildningsdepartementets och ministerns egen myndighet, gör kommer
            att leda till en situation, kanske från och med nästa hösttermin,
            då vi inte längre har exempel på elever som känner sig diskriminerade
            eller förbisedda? Från att man har varit van vid att ha rätt till
            olika slags hjälpmedel under den vanliga skolgången kan allting
            plötsligt bara ryckas bort när det är dags för det natio ­ nella
            provet.
          </note>
          <note>
            Vi är väldigt bekymrade över denna utveckling. Liberalerna tror
            inte att vare sig en digitalisering av de nationella proven eller
            enbart den revidering som Skolverket genomför i sig ska lösa situationen.
            Jag beklagar det, men vår bedömning i dag är att detta inte är
            tillräckligt.
          </note>
          <note type="speaker">
            Anf. 10 Utbildningsminister ANNA EKSTRÖM (S):
          </note>
          <note>
            Herr talman! Tack, Roger Haddad, för frågorna! Jag har precis
            som Roger Haddad god och stor erfarenhet av att denna fråga verkligen
            engagerar. Även jag har genom åren haft kontakt med många föräldrar
            och lärare som verkligen är engagerade i frågan. Precis som Roger
            Haddad har jag haft flera kontakter med Dyslexiförbundet för att
            diskutera frågan.
          </note>
          <note>
            Det jag vill förmedla med mitt svar är att detta är en fråga
            där vi försöker göra flera olika saker. Jag vill betona det arbete
            som görs av Skolverket med att digitalisera de nationella proven.
            Där ingår särskilt att Skolverket ska försöka ta fram sätt att
            digitalisera nationella prov så att elever med olika funktionsvariationer
            kan komma till sin rätt i provsituationen. Jag tror att det finns
            goda möjligheter att komma längre på den vägen.
          </note>
          <note>
            Om Roger Haddads fråga är om jag i dag kan utlova att just det
            som diskuteras i interpellationen kommer att hanteras fullständigt
            är mitt ärliga svar att jag inte kan bedöma det i dag. Det får
            vi se när de digitaliserade nationella proven börjar komma på
            plats.
          </note>
          <note>
            Det är också så att det arbete som Skolverket gör för att revidera
            kurs- och ämnesplaner kan ha betydelse i frågan. På Roger Haddads
            väldigt skarpa fråga om det kommer att lösa exakt den situation
            som beskrivs i interpellationen är återigen mitt ärliga svar att
            det är för tidigt att bedöma den saken.
          </note>
          <note>
            Jag skulle vilja skicka tillbaka en fråga till Roger Haddad.
            Det vi diskuterar här är de nationella proven, som finns för att
            stödja betygsättningen i årskurs 6 och årskurs 9 och för att stödja
            bedömningen av elevernas kunskapsutveckling i årskurs 3. De nationella
            proven har hittills varit upplagda på ett sådant sätt att de prövar
            elevernas kunskaper och förmågor i förhållande till kunskapskraven.
            Jag vill fråga Roger Haddad om han har förslag på ändringar av
            kunskapskraven i just svenska. Vill Roger Haddad ändra beskrivningen
            av läsförståelse i kunskapskraven? Och vill Roger Haddad i förlängningen
            av sin fråga att vi ska sluta bedöma elevernas läsförståelse i
            grundskolan?
          </note>
          <note type="speaker">
            Anf. 11 ROGER HADDAD (L):
          </note>
          <note>
            Herr talman! Liberalerna vidhåller att kunskapskraven och läsproven
            ligger fast. De nationella proven, som nästan är statens enda
            sätt att bedöma likvärdigheten och kvaliteten på nationell nivå
            när det gäller skolans resultat och utveckling, ligger också fast.
            Men därför blir det sorgligt och bekymmersamt när vissa elever
            inte får möjlighet att prövas fullt ut som andra elever.
          </note>
          <note>
            Jag har tagit del av regeringens svar på interpellationen, men
            också bilagan jag fick till ett brev i somras kring den här frågan.
            Där säger man visserligen att rektor kan besluta om att ge elever
            hjälpmedel och olika typer av stöd i samband med nationella prov.
            Men när vi har grottat lite grann i den här frågan under sommaren,
            herr talman, har det visat sig att detta inte är så vanligt, och
            när man väl gör så räknas inte det momentet vid slutbedömningen.
            Jag har pratat med flera personer, specialpedagoger och speciallärare,
            som intygar att det faktiskt i många fall är så att man helt enkelt
            inte rapporterar in det momentet om en elev i årskurs 6 har gjort
            läsprovet med hjälpmedel.
          </note>
          <note>
            Det andra som jag tycker är beklagligt är om elever undantas
            från att göra det här momentet. Det finns en sådan möjlighet för
            Skolverket. Jag som skolpolitiker vill helst inte att den möjligheten
            aktiveras. Precis som det står i utbildningsministerns svar måste
            dessa elever få den här stimulansen. Vi pratar om att man ska
            ha höga förväntningar. Jag tror inte att eleven blir stimulerad
            eller peppad om man säger: Du behöver inte göra det här, för du
            har läs- och skrivsvårigheter. Jag tycker att det ger helt fel
            signal. Men dessa elever behöver tekniken och hjälpmedlen. Jag
            antar att det här är ett problem som flera länder kan ha, och
            de har kanske löst det. Vi bör därför titta internationellt på
            hur man har löst läsprovsmomentet för till exempel elever med
            dyslexi.
          </note>
          <note>
            Herr talman! Även om interpellationen handlar om elever med läs-
            och skrivsvårigheter vill jag i sammanhanget passa på att säga
            att jag under våren och sommaren när jag lyft fram frågan fått
            framfört till mig att detta gäller generellt, att det finns generella
            brister i stödet för elever med funk ­ tionsnedsättningar. Många
            av de elever som under den normala skolgång ­ en i klassrummet
            har hjälpmedel får inte med sig dem i samband med provsituationen.
            Och det blir ännu viktigare att det fungerar i samband med de
            nationella proven, herr talman, när både regeringen och Liberalerna
            och hela skolpolitiken går åt ett håll där resultatet på det nationella
            provet kommer att vara ännu mer påverkande och ännu viktigare
            vid betygsättningen av eleverna.
          </note>
          <note>
            Jag har inför debatten naturligtvis kontaktat Skolverket och
            pratat med högsta ansvarig, som har tolkningsföreträde när det
            gäller de nationella proven. Deras bedömning, i dag i alla fall,
            är inte att översynen av kurs ‑ och ämnesplanerna skulle lösa
            ut frågan. De är inte färdiga med översynen, men deras besked
            i augusti var att åtgärden i sig inte kommer att lösa problemet.
            Jag hoppas fortfarande att regeringen kan vidta nya åtgärder i
            syfte att hitta en lösning.
          </note>
          <note type="speaker">
            Anf. 12 Utbildningsminister ANNA EKSTRÖM (S):
          </note>
          <note>
            Herr talman! Det blir lite motsägelsefullt när Roger Haddad säger
            att vi ska ha kvar krav på läsförståelse i kunskapskraven i skolan,
            att vi ska ha kvar nationella prov som prövar förmågan i förhållande
            till de kunskapskrav som finns och att vi ska ha kvar ett system
            där de nationella proven ges på ett sådant sätt att de stöder
            betygsättningen. Det är ju just det här förhållandet som gör att
            frågan är komplicerad.
          </note>
          <note>
            Roger Haddad brukar reta sig på att jag hänvisar till Jan Björklunds
            olika åtgärder och hans ansvar i utbildningspolitiken. Men Roger
            Haddad må ändå förlåta mig om jag citerar något ur svaret på en
            fråga som Jan Björklund fick från riksdagen under sin tid som
            utbildningsminister. Han skrev klart och tydligt: ”Det betyder
            att eleven inte kan lyssna på en text i ett prov istället för
            att läsa den, eftersom man då inte har prövat förmågan att läsa
            med flyt. Det finns dock andra sätt att ge eleven stöd, exempelvis
            kan eleven få längre provtid eller provet delas upp på flera tillfällen.”
            Vi har också möjligheten att se till att elever i enlighet med
            Skolverkets anvisningar får skriva prov med större text. Men svårigheten
            ligger just i att vi i våra kunskapskrav och i våra kursplaner
            har ett krav på att elever ska lära sig att läsa med flyt. Vi
            har också ett krav på att de nationella proven ska pröva elevernas
            förmåga i förhållande till kunskapskraven.
          </note>
          <note>
            Jag är verkligen den första att erkänna att detta är en riktigt
            svår fråga. Det är en svår fråga för många elever, för många föräldrar
            och för många lärare och rektorer som är satta att fullgöra det
            som vi i riksdagen och regeringen har sagt åt dem att göra. De
            förtjänar ett starkt stöd från vår sida. Jag kommer att följa
            frågan noga. Men jag har fortfarande väldigt svårt att se hur
            en lösning ska kunna komma runt det förhållande att vi i våra
            kursplaner – som Roger Haddad här så klart och tydligt säger att
            han ställer upp på och vill ska finnas kvar – har krav på att
            elever ska lära sig att läsa med flyt och visa sin läsförmåga.
          </note>
          <note>
            Jag hoppas att vi ska komma en bit på väg med de översyner som
            görs av Skolverket och med digitaliseringen av de nationella proven.
            Jag hoppas också att vi gemensamt ska kunna ge stöd till skolans
            folk, så att de verkligen kan få den kraft och de resurser som
            behövs för att förklara för föräldrar och elever att ett nationellt
            prov i årskurs 3 inte är betygsstödjande. Det är också en stor
            och god möjlighet att upptäcka olika former av behov som elever
            har och som kan föranleda att eleverna får stöd i skolan framöver.
          </note>
          <note>
            Vi ska i vår skola se till att de nationella proven beaktas särskilt
            när man betygsätter. Men som Roger Haddad är mycket väl medveten
            om är det till syvende och sist lärarens bedömning av elevernas
            kunskaper och förmågor i förhållande till kunskapskraven som avgör
            hur betygen sätts. Alla föräldrar och alla elever ska veta att
            läraren har det sista ordet i betygsättningen, även om det nationella
            provets resultat ska beaktas särskilt.
          </note>
          <note>
            Herr talman! Jag blev väldigt glad över det brev om den här frågan
            som jag fick i somras från Roger Haddad. Jag vill minnas att jag
            avslutade svaret med en förhoppning om att vi skulle kunna träffas
            och diskutera de här frågorna. Jag hoppas att jag inte strök den
            formuleringen i sista sekunden. I så fall återkommer den formuleringen,
            för här har Roger Haddad och jag ett gemensamt intresse. Vi vill
            säkerställa att elever i svensk skola lär sig läsförmåga på ett
            bra sätt. Vi vill säkerställa att kunskapskraven speglas i de
            nationella proven. Vi vill också säkerställa att alla elever kan
            visa sina förmågor och kunskaper på ett rättvist och bra sätt.
          </note>
          <note type="speaker">
            Anf. 13 ROGER HADDAD (L):
          </note>
          <note>
            Herr talman! Jag är stolt över de skolreformer som Jan Björklund
            genomförde och inte minst den kunskapsinriktade skola som han
            drev igenom under många år jagad och kritiserad av Socialdemokraterna.
            Jag har inga problem med den politiken.
          </note>
          <note>
            Inte ens skolministern och våra skolmyndigheter är överens i
            frågan. Det är därför jag i min interpellation ställde frågan
            om det kan bli aktuellt med instruktioner till skolmyndigheterna.
            Specialpedagogiska skolmyndigheten tycker en sak i den här specifika
            frågan när det gäller dyslexi och nationella prov medan Skolverket
            landar i en helt annat juridisk och pedagogisk bedömning.
          </note>
          <note>
            Eftersom Skolverket har tolkningsföreträde enligt instruktionen
            är det dess svar som gäller. Så långt accepterar jag det. Men
            i syfte att gå vidare och lyssna in hur SPSM, som är expertmyndighet
            när det gäller elever i behov av stöd, tycker jag ändå att regeringen
            i varje fall borde ta den boll som vi här levererar från Liberalerna
            och försöka hitta en lösning den vägen. Det måste finnas möjligheter.
          </note>
          <note>
            Det lät lite grann som att man undrade: Är Roger Haddad beredd
            att sänka kraven så att vi får igenom de här eleverna? Nej. Inte
            någon mamma eller pappa, organisation eller någon som har kontaktat
            mig i den här frågan har krävt att vi politiker ska sänka ribban
            och kraven.
          </note>
          <note>
            Låt de elever som har hjälp i sin vanliga skolgång, i sin vanliga
            matematikundervisning eller svenskundervisning, även använda samma
            hjälpmedel till exempel i samband med nationella prov men utan
            att straffas för det. Det är mitt budskap och det som jag tycker
            ska vara vägledande i de fortsatta diskussionerna. Digitalisering
            och översyn av kursplaner löser inte det problemet. Tack för debatten!
          </note>
          <note type="speaker">
            Anf. 14 Utbildningsminister ANNA EKSTRÖM (S):
          </note>
          <note>
            Herr talman! Tack, Roger Haddad, för möjligheten att diskutera
            denna viktiga fråga som är så angelägen för så många!
          </note>
          <note>
            Jag är väldigt tacksam för att jag lever i en tid där dyslexi
            inte är ett straff. Jag är väldigt tacksam över att leva i en
            tid där barn som har dyslexi kan gå i svensk skola och slipper
            känna sig dumma som fallet ofta var på den tiden när jag gick
            i skolan och ännu värre när mina föräldrar gick i skolan.
          </note>
          <note>
            Jag är oändligt tacksam för det arbete som Dyslexiförbundet och
            en stor och bred kår av forskare gör för att stärka våra möjligheter
            och förutsättningar att ge elever med dyslexi bästa möjliga stöd
            att klara skolan på ett så bra sätt som möjligt. Vi vet och är
            helt överens om, Roger Haddad, att de elever som får rätt stöd
            ska ha alla möjligheter att klara sig igenom den svenska skolan.
          </note>
          <note>
            Jag hoppas, trots vad Roger Haddad säger, att vi ska komma en
            bit på väg när det gäller digitaliseringen av de nationella proven.
            Jag hoppas att vi ska komma en bra bit på väg när det gäller översynen
            av kursplaner och ämnesplaner, även om Roger Haddad vill grusa
            mina förhoppningar på den punkten.
          </note>
          <note>
            Jag hoppas också att vi med gemensamma medel ska kunna se till
            att vi i skolan får det som jag tror är det allra viktigaste för
            att våra lärare, specialpedagoger, rektorer och elevhälsan ska
            kunna ge de eleverna det stöd de så väl behöver. Det handlar om
            goda möjligheter att förbereda och genomföra de nationella proven.
            Det gäller att ge god information till elever och föräldrar om
            vad proven ska pröva och vad provens innebörd egentligen är.
          </note>
          <note>
            Jag tar Roger Haddads utsträckta hand och fortsätter gärna diskussio
            ­ nen för att se till att vi kan säkra att den svenska skolan
            verkligen ger det stöd som varje elev behöver. Vi har kommit långt
            när det gäller att se till att barn med dyslexi får det stöd de
            behöver. Men vi har mycket kvar att göra. Tack, herr talman, för
            att jag fick diskutera denna angelägna fråga!
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 12.43 på förslag av talmannen att ajournera
            sammanträdet till kl. 14.00, då frågestunden skulle börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 5 Frågestund
          </note>
          <note type="speaker">
            Anf. 15 ANDRE VICE TALMANNEN:
          </note>
          <note>
            Jag hälsar statsråden välkomna. Frågorna ska besvaras av infrastrukturminister
            Tomas Eneroth, miljö- och klimatminister Isabella Lövin, statsrådet
            Ardalan Shekarabi och statsrådet Åsa Lindhagen.
          </note>
          <note>
            En fråga ska vara av övergripande allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänsteutövning. Infrastrukturminister Tomas Eneroth besvarar
            såväl allmänpolitiska frågor som frågor inom sitt eget ansvarsområde.
          </note>
          <note>
            Elkapaciteten i storstäderna
          </note>
          <note type="speaker">
            Anf. 16 LARS HJÄLMERED (M):
          </note>
          <note>
            Fru talman! Sverige har ett tilltagande problem med elkapacitet,
            i synnerhet i våra storstadsområden. I våras skrinlade företaget
            Pågen, som ju är Malmös största privata arbetsgivare, sina expansionsplaner.
            Det gjorde man helt enkelt för att elsystemet i Skåne inte räcker
            till.
          </note>
          <note>
            I går lämnade regeringen sitt budgetförslag för 2020. Jag läste
            energi ­ avsnittet och kan konstatera att det där inte finns några
            politiska förslag som skulle kunna lösa elproblemen i vare sig
            Skåne eller andra delar av Sverige. Framför oss har vi dessutom
            vad jag skulle säga är en önskad elektrifiering av både transportsektor
            och industri, men det är en utveck ­ ling som potentiellt kan
            hotas om elproblemen inte blir lösta. Med an ­ ledning av detta,
            fru talman, vill jag fråga statsrådet Eneroth: På vilket sätt
            tänker regeringen lösa de ökande elproblem vi nu ser i Skåne och
            andra delar av landet?
          </note>
          <note type="speaker">
            Anf. 17 Infrastrukturminister TOMAS ENEROTH (S):
          </note>
          <note>
            Fru talman! Tack för frågan, Lars Hjälmered!
          </note>
          <note>
            Det är sant att det kommer att vara en utmaning när vi framöver
            elektrifierar transportsektorn. Det är alldeles riktigt. Vi behöver
            göra detta för att vi ska kunna nå klimatmålen, stå upp för våra
            åtaganden enligt Parisavtalet och reducera utsläppen ordentligt.
            Men det tål ju att påminnas om att vi i dag exporterar ungefär
            lika mycket el som skulle krävas för att ställa om hela den svenska
            transportsektorn. Det är alltså inte så att vi är i någon allvarlig
            eller alarmistisk situation i Sverige; vi har god tillgång till
            inte minst förnybar el.
          </note>
          <note>
            Sedan måste vi naturligtvis se till att bygga ut kapaciteten
            i näten, och just nu tiodubblas investeringarna. Det innebär alltså
            en kraftig kapacitetsökning. Det är dock sant att vi på lång sikt
            måste se över och skaffa oss en förberedelse för den utmaning
            som det kommer att innebära att elektrifiera hela transportsektorn.
          </note>
          <note type="speaker">
            Anf. 18 LARS HJÄLMERED (M):
          </note>
          <note>
            Fru talman! Energiministern sa i går att vi behöver mer lokal
            elproduk ­ tion för att möta de problem vi ser i Malmö och på
            andra ställen. Jag kan konstatera att regeringen har höjt skatten
            på kraftvärme, vilket har stängt lokal produktion. Många experter
            har dömt ut detta som dåligt i det kapacitetsläge vi har. Det
            slår framför allt mot Malmö och Stockholm. Det finns miljöfördelar
            med det, men det finns kapacitetsproblem. Senast i går kom ett
            nytt exempel på ett företag som inte kan investera i Skåne, och
            därför undrar jag: Vad tänker regeringen göra konkret för att
            lösa elproblemen i Skåne och på andra ställen?
          </note>
          <note type="speaker">
            Anf. 19 Infrastrukturminister TOMAS ENEROTH (S):
          </note>
          <note>
            Fru talman! Det är inte så att vi står inför några allvarliga
            elproblem – inte ens i Skåne. Dessutom håller vi rent konkret
            på att ställa om. Jag vill minnas att Lars Hjälmered inte riktigt
            trodde på den kraftiga utbyggnad av vind-el vi nu ser, men den
            tillför ganska väsentliga delar till svensk energikapacitet i
            dag. På samma sätt ser vi med solcellsstöd faktiskt till att få
            en ny, lokal energiproduktion. Vi ställer alltså om, och vi gör
            det handgripligen och påtagligt – inte bara i Skåne utan i hela
            Sverige. Vi gör det för klimatets skull men också för konkurrenskraftens
            skull.
          </note>
          <note>
            Kommunernas ekonomiska situation och värnskatten
          </note>
          <note type="speaker">
            Anf. 20 DENNIS DIOUKAREV (SD):
          </note>
          <note>
            Fru talman! Det är kris i landets kommuner. Över en tredjedel
            av dem räknar med att gå med förlust. Skulderna ökar och skatterna
            höjs i slutet av en högkonjunktur. I Filipstad pratar man i termer
            av ”katastrof” – bland utomeuropeiska invandrare är arbetslösheten
            80 procent. Ytterligare 10 procent befinner sig i subventionerade
            program, och bidragsberoendet är skyhögt. Så ser det ut runt om
            i landet, och jag är säker på att civilministern är bekant med
            situationen.
          </note>
          <note>
            Sverigedemokraterna har varnat för just detta medan politiker
            i denna kammare har suttit med armarna i kors. Enligt SKL krävs
            det nu 33 miljarder kronor för att hålla kommunerna vid liv, och
            enligt regeringens egna prognoser krävs det 90 miljarder kronor
            fram till 2026. Varenda krona och vartenda öre behövs. Socialdemokraterna
            är därför svaret skyldiga: Varför läggs en enda krona på att avskaffa
            värnskatten när vi har ett krisläge i landets kommuner?
          </note>
          <note type="speaker">
            Anf. 21 Statsrådet ARDALAN SHEKARABI (S):
          </note>
          <note>
            Fru talman! Tack för frågan, Dennis Dioukarev!
          </note>
          <note>
            Den här regeringen kommer alltid att prioritera välfärden, och
            därför tillför vi nu kommunsektorn 5 ytterligare miljarder i generella
            statsbidrag. Samtidigt går vi fram med förslag om att förstärka
            den kommunala kostnadsutjämningen så att vi ser till att beakta
            de villkor som glesbygdskommuner har. För den här regeringen kommer
            glesbygden först. Vi måste se till att kommunerna i glesbygden
            får en större del av kakan.
          </note>
          <note>
            Frågan går därför snarare till Sverigedemokraterna: Vad tycker
            Sverigedemokraterna om utjämningssystemet? Är Sverigedemokraterna
            för att införa en förstärkt utjämning så att vi faktiskt omfördelar
            resurser från rika kommuner i storstadsregioner till de av landets
            kommuner som har det glesaste befolkningsunderlaget?
          </note>
          <note type="speaker">
            Anf. 22 DENNIS DIOUKAREV (SD):
          </note>
          <note>
            Fru talman! Att tvinga kommuner att ödelägga sin ekonomi tycker
            jag inte är att ta ansvar. Det är det vi har kunnat se nu, och
            det är det som är konsekvensen av regeringens politik.
          </note>
          <note>
            Faktum är att de 5 miljarder kronorna i generella statsbidrag
            är 1 miljard mindre än vad regeringen lägger på att avskaffa värnskatten.
            I klartext kommer detta att innebära nedskärningar i skola, vård
            och omsorg. Det är en chockerande prioritering. Varför går inte
            välfärden före att avskaffa värnskatten för samma politiker i
            samma kammare som försatt kommunerna i den situation de nu befinner
            sig i?
          </note>
          <note type="speaker">
            Anf. 23 Statsrådet ARDALAN SHEKARABI (S):
          </note>
          <note>
            Fru talman! Välfärden kommer först, och det är därför vi har
            tydligt aviserat att de generella statsbidragen ska öka i jämn
            takt under hela mandatperioden. Det som har hänt och som påverkar
            kommunerna negativt är att den här kammaren, tack vare Sverigedemokraterna,
            Moderaterna och Kristdemokraterna, röstade igenom en budget för
            2019 som innebar stora besparingar i arbetsmarknadspolitiken.
            Det är Filipstad och andra kommuner som tar notan för den nedskärningen.
          </note>
          <note>
            Tvångs- och barnäktenskap
          </note>
          <note type="speaker">
            Anf. 24 SOFIA NILSSON (C):
          </note>
          <note>
            Fru talman! Min fråga till statsrådet Åsa Lindhagen handlar om
            arbetet mot tvångs- och barnäktenskap.
          </note>
          <note>
            H ittills i år har minst 44 barn förts ut ur Sverige mot sin
            vilja, enligt nya siffror. De har förts ut ur landet för att giftas
            bort med någon de aldrig tidigare har träffat. Siffrorna bygger
            på antalet ärenden till det nationella kompetensteamets stödtelefon,
            som sköts av Länsstyrelsen i Östergötlands län. Det är fruktansvärda
            siffror, men mörkertalet är sannolikt ännu större. Bakom varje
            siffra finns ett barn som har berövats rätten till sin barndom.
            Detta är fullkomligt oacceptabelt.
          </note>
          <note>
            Vi vet att det på kommunal nivå är stora skillnader mellan vilka
            insatser som görs i skolor och socialtjänst när det gäller att
            ingripa och förebygga fall av bortförande av barn. Det saknas
            en sammanhållen politik. Min fråga till statsrådet är därför:
            Vilka åtgärder avser regeringen att vidta för att skydda de barn
            som riskerar att föras bort, och vad avser man att göra för att
            vända utvecklingen?
          </note>
          <note type="speaker">
            Anf. 25 Statsrådet ÅSA LINDHAGEN (MP):
          </note>
          <note>
            Fru talman! Tack för den här väldigt viktiga frågan, Sofia Nilsson!
            Precis som Sofia Nilsson lyfter är detta en stor problematik.
            Varje enskilt fall där vi har misslyckats med att hindra att ett
            barn förs utanför Sveriges gränser är en tragedi och ett stort
            misslyckande.
          </note>
          <note>
            Det vi har gjort hittills är bland annat att stärka den konsulära
            verksamheten inom Utrikesdepartementet för att se hur vi kan jobba
            för att människor som har förts utanför landets gränser ska komma
            tillbaka hem till Sverige.
          </note>
          <note>
            Men det absolut viktigaste är att vi förhindrar att barn och
            unga människor över huvud taget förs ut ur landet, för det är
            mycket svårare att jobba när vi inte längre har rådighet inom
            våra egna gränser.
          </note>
          <note>
            Det är otroligt viktigt att jobba med bland annat kunskapshöjande
            insatser. Vilka tecken finns det på att barn lever under hedersförtryck
            och på att det finns risk för att de kommer att föras ut ur landet?
            Där behöver socialtjänsten komma in. Vi behöver också starkare
            åtgärder för att förhindra att barn och unga förs ut ur landet.
          </note>
          <note type="speaker">
            Anf. 26 SOFIA NILSSON (C):
          </note>
          <note>
            Fru talman! Tack, Åsa, för svaret!
          </note>
          <note>
            Jag är jätteglad att statsrådet delar min oro när det gäller
            denna problematik, så att vi fortast möjligt kan mobilisera för
            att arbeta med frågor som rör hedersrelaterat våld och förtryck.
          </note>
          <note>
            Vi har med detta som en punkt i januariavtalet, och vi väntar
            på en utredning. Men trots det – i väntan på en utredning – är
            detta någonting som pågår här och nu. Jag anser att regeringen
            bör agera på ett mer kraftfullt sätt så att vi får stopp på denna
            utveckling.
          </note>
          <note type="speaker">
            Anf. 27 Statsrådet ÅSA LINDHAGEN (MP):
          </note>
          <note>
            Fru talman! Jag instämmer helt i detta. Vi behöver öka möjligheterna
            för myndigheterna att ingripa om det finns en oro för att barn
            ska föras ut ur landet. Det är ett ansvar för oss i politiken
            att se till att myndigheterna får dessa möjligheter.
          </note>
          <note>
            Det är också tydligt i januariavtalet att vi ska se till att
            öka möjligheterna för socialtjänsten att göra insatser även när
            föräldrar motsätter sig det. Detta är också ett väldigt viktigt
            steg framåt. Barnens rätt till skydd och trygghet måste gå före
            föräldrarnas rättigheter. Barnet måste komma först.
          </note>
          <note>
            Avskaffande av skattebefrielsen för flyget
          </note>
          <note type="speaker">
            Anf. 28 JENS HOLM (V):
          </note>
          <note>
            Fru talman! Utsläppen från världens flygande har mer än fördubblats
            de senaste 20 åren. Detta är helt ohållbart, och det strider mot
            de klimatmål som vi har satt.
          </note>
          <note>
            Ett skäl till denna snabba ökning är att flyget inte betalar
            någon som helst skatt på det bränsle som man använder. Utöver
            att detta driver på utsläppsökningen innebär det en subvention
            med hundratals miljarder kronor. Denna skattebefrielse finns fastslagen
            i något som heter Chicagokonventionen.
          </note>
          <note>
            Nästa vecka, tror jag, reser infrastrukturminister Tomas Eneroth
            till det internationella luftfartsorganet ICAO:s toppmöte i Montreal
            i Kanada. Här finns chansen att verka för att flygets skattebefrielse
            ska tas bort. Det är nu det gäller.
          </note>
          <note>
            Jag vill fråga infrastrukturministern om han tänker verka för
            att flygets skattebefrielse avskaffas vid ICAO:s toppmöte, som
            inleds nästa vecka.
          </note>
          <note type="speaker">
            Anf. 29 Infrastrukturminister TOMAS ENEROTH (S):
          </note>
          <note>
            Fru talman! Jag uppskattar verkligen engagemanget när det gäller
            signalen om att flyget måste ta sitt klimatansvar. Ska vi kunna
            klara den utmaning vi har måste alla transportslag ta sitt ansvar.
            För sjöfarten och inte minst för fordonsflottan har vi både skatter
            och andra incitament som styrmedel. Vi jobbar med biodrivmedel
            och elektrifiering, och så måste vi göra också med flyget. Det
            handlar om en övergång till och introducering av biodrivmedel,
            enligt Wetterstrands utredning. Vi har dessutom spännande forskning
            om elflyg.
          </note>
          <note>
            Vi ska också internationellt verka för att ändra regelverket
            och möjliggöra beskattning av fossilt flygbränsle. Det ligger
            i januariavtalet, så det är naturligt att jag i internationella
            forum – såväl i Europeiska unionen som på ICAO:s årsmöte – kommer
            att föra fram synpunkter som handlar om att flyget ska ställa
            om.
          </note>
          <note type="speaker">
            Anf. 30 JENS HOLM (V):
          </note>
          <note>
            Fru talman! Jag välkomnar detta, men jag undrar om infrastrukturministern
            skulle kunna vara lite mer specifik kring strategin att avskaffa
            flygets skattebefrielse.
          </note>
          <note>
            Infrastrukturministern säger att han ska ta upp det på ICAO:s
            toppmöte. Det är väldigt bra. Har infrastrukturministern också
            byggt upp ett stöd, till exempel inom Europeiska unionen, så att
            det är fler länder som verkar för att flygets skattebefrielse
            ska avskaffas? Det är ju så vi kan få igenom detta.
          </note>
          <note type="speaker">
            Anf. 31 Infrastrukturminister TOMAS ENEROTH (S):
          </note>
          <note>
            Fru talman! Jag tror att Jens Holm mycket väl vet att detta är
            en komplicerad fråga. Det finns internationella konventioner som
            man inte lätt ändrar på.
          </note>
          <note>
            Det jag tänker tala om – och det gör jag både med europeiska
            kollegor och på internationella möten – är vikten av att flyget
            ställer om. Jag märker ett ökande intresse i hela Europeiska unionen.
            Det finns flera länder där mina kollegor nu tar liknande initiativ
            som vi tar i Sverige vad gäller flygskatt, introducering av biodrivmedel
            och krav på smartare landningsvägar för att minimera bränsleåtgången.
            Det finns faktiskt möjligheter att förändra flyget.
          </note>
          <note>
            Integrationen av utrikes födda kvinnor
          </note>
          <note type="speaker">
            Anf. 32 GULAN AVCI (L):
          </note>
          <note>
            Fru talman! Det sägs att svensk jämställdhet ska gälla alla.
            Trots det har utrikes födda kvinnor alltför länge varit förbisedda
            i integrationspolitiken. Avsaknaden av ett tydligt jämställdhetsperspektiv
            har lett till att samhället inte har haft samma krav och förväntningar
            på att nyanlända kvinnor ska etablera sig. Detta problem belyser
            även Riksrevisionen i sin rapport om jämställdhetsintegrering
            av integrationspolitiken.
          </note>
          <note>
            Med anledning av detta lade vi liberaler i våras fram ett förslag
            om att ett nytt delmål för jämställdhetspolitiken ska införas
            för att stärka utrikes födda kvinnor i den svenska integrationsprocessen.
            En majoritet av riksdagens ledamöter röstade för vårt förslag,
            vilket ledde till ett tillkännagivande till regeringen. Jag är
            givetvis mycket glad över detta.
          </note>
          <note>
            Därför är min fråga till jämställdhetsministern hur arbetet går
            med att införa detta nya delmål i regeringens arbete.
          </note>
          <note type="speaker">
            Anf. 33 Statsrådet ÅSA LINDHAGEN (MP):
          </note>
          <note>
            Fru talman! Jag tackar Gulan Avci för frågan och för att hon
            ständigt lyfter upp dessa frågor på olika sätt.
          </note>
          <note>
            Jag delar helt uppfattningen att vi behöver ha ett starkt jämställdhetsperspektiv,
            inte minst när det gäller arbetsmarknadspolitiken och hur vi välkomnar
            människor på ett så bra sätt som möjligt till Sverige. Där har
            vi ett viktigt jobb att göra.
          </note>
          <note>
            Genom regleringsbrevet till Arbetsförmedlingen fattade vi nyligen
            beslut om att 300 miljoner kronor ska få användas till fler insatser,
            inte minst för utrikes födda kvinnor. Detta är ett exempel på
            att vi har fokus på dessa frågor, men vi behöver göra mycket mer.
          </note>
          <note>
            Jag känner givetvis till riksdagens tillkännagivande, som kom
            in i juni. Det är ju ett väldigt nytt tillkännagivande, och det
            är något som vi kommer att hantera framöver i Regeringskansliet.
          </note>
          <note type="speaker">
            Anf. 34 GULAN AVCI (L):
          </note>
          <note>
            Fru talman! Jag tackar statsrådet för att hon delar uppfattningen
            att det är viktigt att man har tydliga insatser för att just utrikes
            födda och inte minst nyanlända kvinnor som kommer till Sverige
            ska ges förutsättningar till etablering och så småningom komma
            i arbete och få tjäna sina egna pengar. Det är inte minst viktigt
            för den ekonomiska friheten.
          </note>
          <note>
            Jag välkomnar också alla de satsningar som nu görs för att stärka
            kvinnors position på arbetsmarknaden. Jag hörde dock inte ministern
            säga tydligt var i processen man ligger för att detta delmål ska
            implementeras, så jag upprepar min fråga.
          </note>
          <note type="speaker">
            Anf. 35 Statsrådet ÅSA LINDHAGEN (MP):
          </note>
          <note>
            Fru talman! Svaret är att tillkännagivandet har kommit in och
            att vi kommer att behöva titta på det och bereda det. Det är där
            vi befinner oss i processen. Vi kommer att få återkomma längre
            fram, men jag har inte en tidsplan för det och kan inte säga exakt
            när och hur.
          </note>
          <note>
            Däremot är det ju så att riksdagens tillkännagivanden är något
            som vi har att hantera. Detta är förstås ett tillkännagivande
            som jag känner till och som ligger på mitt bord. Vi kommer att
            få återkomma.
          </note>
          <note>
            Kostnadsutjämningssystemet och förhållandet stad – land
          </note>
          <note type="speaker">
            Anf. 36 EVA LINDH (S):
          </note>
          <note>
            Fru talman! Jag vill ställa min fråga till statsrådet Ardalan
            Shekarabi.
          </note>
          <note>
            Det är nu aktuellt med ett förslag på ett förändrat kostnadsutjämningssystem
            för kommuner och landsting. Lite förenklat kan man säga att kostnadsutjämningen
            handlar om att fördela resurser för att kommuner och landsting
            ska kunna ge likvärdig service oberoende av förhållanden som är
            svåra för kommuner och landsting att påverka.
          </note>
          <note>
            Det har kommit kritik från flera storstadsregioner, framför allt
            från sådana som förlorar på kostnadsutjämningsförslaget. Flera
            menar att förslaget ställer stad mot land.
          </note>
          <note>
            Jag undrar därför vad statsrådet har för svar på denna kritik.
            Ställer detta förslag stad mot land?
          </note>
          <note type="speaker">
            Anf. 37 Statsrådet ARDALAN SHEKARABI (S):
          </note>
          <note>
            Fru talman! Tack, Eva Lindh, för frågan!
          </note>
          <note>
            Nej, kostnadsutjämningen ställer inte stad mot land. Den ställer
            inte Stockholm mot resten av landet. Stockholm är beroende av
            att resten av landet har en likvärdig välfärd. Stockholm är beroende
            av att resten av Sverige har en hållbar tillväxt.
          </note>
          <note>
            Det är regering och riksdag som har till uppgift att säkerställa
            att vi omfördelar resurserna till den offentliga välfärden så
            att vi kan säkerställa en likvärdig välfärd i hela Sverige. Gör
            vi inte det kommer klyftorna mellan land och stad att öka, och
            i slutändan kommer också Stockholm att vara en stor förlorare
            på detta.
          </note>
          <note>
            Därför har det varit väldigt viktigt att se till att det förslag
            som reger ­ ingen snart kommer att lägga på riksdagens bord beaktar
            de förutsättningar som bland annat Stockholmsregionen har. Vi
            har sänkt taket för hur stor förändringen får bli, så att Stockholm
            får möjlighet att anpassa verksamheten till det nya regelverket
            och så att det nya regelverket införs i takt med att statsbidragen
            ökar genom regeringens satsningar.
          </note>
          <note type="speaker">
            Anf. 38 EVA LINDH (S):
          </note>
          <note>
            Fru talman! Räcker det här förslaget för de ekonomiskt väldigt
            utsatta kommunerna, som nu kommer att få lite mer i det här systemet?
            Eller kommer det att behövas mer insatser för att de kommuner
            och regioner som nu har problem med ekonomin och med att ge den
            här servicen till medborgarna verkligen ska få chansen att ge
            den?
          </note>
          <note type="speaker">
            Anf. 39 Statsrådet ARDALAN SHEKARABI (S):
          </note>
          <note>
            Fru talman! Det korta svaret är: Nej, det räcker inte.
          </note>
          <note>
            Det är nödvändigt att vi uppdaterar och förstärker utjämningen,
            det är ingen tvekan om det. Men resurserna till kommunerna måste
            öka. Det är därför regeringen har aviserat att de generella statsbidragen
            ska öka under hela mandatperioden. Men det är helt nödvändigt
            att vi förstärker utjämningen och säkerställer att de glesbygdskommuner
            som har de svåraste utmaningarna får en större del av kakan. Det
            är först då vi kan säga att vi menar allvar med att hela landet
            ska leva.
          </note>
          <note>
            Regeringens hbtq-politik
          </note>
          <note type="speaker">
            Anf. 40 PERNILLA STÅLHAMMAR (MP):
          </note>
          <note>
            Fru talman! I år firar demokratin 100 år. Men demokrati är inte
            någonting som man har. Det är någonting som man måste jobba med
            varje dag, varje timme. Och jag menar att den är under attack
            i dag, både internatio ­ nellt och i Sverige, att det finns krafter
            som försöker inskränka yttrandefriheten i vårt samhälle.
          </note>
          <note>
            Den viktigaste konvention som vi har anser jag är konventionen
            om de mänskliga rättigheterna, som antogs av FN 1948. I den står
            det att alla människor har lika rätt. När SD, Sverigedemokraterna,
            beslutade att prideflaggan inte längre ska få hissas i Sölvesborg
            lever man inte upp till konventionen om de mänskliga rättigheterna.
            Då är vi utsatta för en attack.
          </note>
          <note>
            Med anledning av detta vill jag ställa en fråga till statsrådet
            Åsa Lindhagen om vad vi gör på hbtq-området.
          </note>
          <note type="speaker">
            Anf. 41 Statsrådet ÅSA LINDHAGEN (MP):
          </note>
          <note>
            Fru talman! Prideflaggan står för ett öppet och fritt samhälle
            där människor kan få vara den de är och leva i frihet och trygghet.
          </note>
          <note>
            När vi börjar vackla i frågan om alla människors lika värde är
            vi farligt ute. För mig är det skrämmande hur Moderaterna och
            Kristdemokraterna på lokal nivå kan acceptera att flaggan halas.
          </note>
          <note>
            Det här är inte en isolerad händelse. Det går hand i hand med
            angrepp mot utsatta människor som tigger på våra gator, mot människor
            som flytt för sina liv och tagit sig ända hit till Sverige, som
            man vill bosätta i husvagnar eller inte bosätta över huvud taget,
            och mot människor som ägnar sig åt att be på sin arbetsrast.
          </note>
          <note>
            Det har inte på väldigt länge varit så viktigt att stå upp för
            alla människors lika värde som det är i dag, för det är allvar
            nu.
          </note>
          <note type="speaker">
            Anf. 42 PERNILLA STÅLHAMMAR (MP):
          </note>
          <note>
            Fru talman! Ja, det är allvar. Därför skulle jag vilja att vår
            jämställdhets- och hbtq-minister Åsa Lindhagen berättade lite
            inför församlingen här vad regeringen gör på hbtq-området och
            kanske lite vad ni gör för ungdomar som är i läget att komma ut
            som hbtq.
          </note>
          <note type="speaker">
            Anf. 43 Statsrådet ÅSA LINDHAGEN (MP):
          </note>
          <note>
            Fru talman! Jag tänker att det är skillnad beroende på vilka
            som styr. När Sverigedemokraterna styr halar man prideflaggan.
            När vi styr gör vi en historisk satsning på hbtq-personers rättigheter.
          </note>
          <note>
            Det ingår i budgetförslaget att vi framöver ska ta fram en handlingsplan
            som handlar om att konkretisera åtgärder för hbtq-personer, inte
            minst unga hbtq-personer där vi ser att det finns en stor psykisk
            ohälsa, en större utsatthet för hot- och hatbrott och för trakasserier
            i skolan. Vi behöver bland annat jobba med trygga mötesplatser.
          </note>
          <note>
            Vi har väldigt mycket att göra och kommer att ta tag i det jobbet.
          </note>
          <note>
            Klimatklivets effektivitet
          </note>
          <note type="speaker">
            Anf. 44 LOUISE MEIJER (M):
          </note>
          <note>
            Fru talman! Utsläppen i Sverige ökar. Miljöpartiet säger att
            klimatet inte kan vänta. Ändå väljer regeringen att gå fram med
            en fördubbling av Klimatklivet, som gång på gång dömts ut som
            ineffektivt och dyrt av experter.
          </note>
          <note>
            Våra gemensamma resurser är begränsade, och tiden är knapp om
            vi ska hinna minska utsläppen tillräckligt mycket för att hålla
            uppvärmningen under två grader i enlighet med Parisavtalet. Moderaternas
            utgångspunkt är därför att klimatpolitiken ska se till att utsläppen
            minskar så mycket som möjligt per satsad krona. Sveriges budget
            är inte oändlig. Därför är varje krona en prioritering. Precis
            som andra politikområden måste klimatpolitiken vara effektiv och
            ge resultat.
          </note>
          <note>
            Min fråga till miljö- och klimatministern är därför om hon anser
            att Sverige har råd att slösa miljarder på ineffektiva projekt
            och varför hon vill fördubbla kostnaden för Klimatklivet.
          </note>
          <note type="speaker">
            Anf. 45 Miljö- och klimatminister ISABELLA LÖVIN (MP):
          </note>
          <note>
            Fru talman! Tack, Louise Meijer, för frågan om kostnadseffektivitet!
          </note>
          <note>
            Jag vill börja med att ställa frågan vilka experter som gång
            på gång dömt ut Klimatklivet. Vi gör en kontinuerlig utvärdering
            av Klimatklivet. Enligt Naturvårdsverket, vår ansvariga myndighet,
            kommer alla de tusentals insatser som görs över hela Sverige att
            leda till väsentliga utsläppsminskningar.
          </note>
          <note>
            När det handlar om effektivitet är alla experter eniga om en
            sak: att koldioxidskatten är det mest effektiva instrument som
            finns i klimatpolitiken, det vill säga bensinskatten.
          </note>
          <note>
            I dag annonserade ni moderater att ni vill sänka bensinskatten
            med en krona per liter från och med nästa år. Då vill jag fråga
            Louise Meijer: Hur stor är den satsningen i miljarder i nästa
            års budget? Är det effektiv klimatpolitik?
          </note>
          <note type="speaker">
            Anf. 46 LOUISE MEIJER (M):
          </note>
          <note>
            Fru talman! Frågestunden är ett demokratiskt instrument för att
            vi ska kunna ställa frågor till ministrarna. Men jag upplevde
            inte riktigt att jag fick svar från miljö- och klimatminister
            Isabella Lövin. Hon frågar mig vilka det är som har dömt ut Klimatklivet.
            Det är bland annat Riksrevi ­ sionen och Konjunkturinstitutet,
            så jag antar att miljö- och klimatministern har koll på detta.
          </note>
          <note>
            Jag måste ändå ställa frågan: Har vi råd att lägga 2 miljarder
            på en ineffektiv reform?
          </note>
          <note type="speaker">
            Anf. 47 Miljö- och klimatminister ISABELLA LÖVIN (MP):
          </note>
          <note>
            Fru talman! Vi måste ställa om hela samhället. Då handlar det
            om att göra stora, grundläggande investeringar i att styra om
            till elektrifiering, satsa på att göra biogas av avfall, effektivisera
            industrier och låta bostadsrättsföreningarna vara med i omställningen.
            Det är precis det här som pengarna till Klimatklivet går till.
          </note>
          <note>
            Den mest effektiva åtgärden, återigen, om man vill minska utsläppen
            på kort sikt är att höja koldioxidskatten. Det är alla våra experter
            överens om.
          </note>
          <note>
            Anslaget till Sveriges Domstolar
          </note>
          <note type="speaker">
            Anf. 48 KATJA NYBERG (SD):
          </note>
          <note>
            Fru talman! Min fråga går till statsrådet Eneroth.
          </note>
          <note>
            För att brottsbekämpningen ska ge det resultat som medborgarna
            förväntar sig räcker det inte att stärka vissa delar inom rättsväsendet.
            Samtliga delar behöver stärkas för att undvika flaskhalsar. Fler
            poliser behöver kompletteras med fler åklagare och bättre förutsättningar
            för domstolarna att hantera fler brottmål.
          </note>
          <note>
            Sveriges Domstolar har i sitt yrkande efterfrågat en budgetökning
            med 550 miljoner kronor för att hantera de förväntade målökningarna.
            Detta säger regeringen nej till, vilket innebär att anslaget blir
            en kvarts miljard lägre än vad domstolarna efterfrågar. Regeringen
            väljer i stället att lägga pengar på bland annat friår, ingångsavdrag
            och extra familjevecka.
          </note>
          <note>
            Ser statsrådet Eneroth några problem med underfinansieringen
            av Sveriges Domstolar, eller gör regeringen en annan bedömning
            av vilka resurstillskott som är nödvändiga för att hantera den
            förväntade målökningen?
          </note>
          <note type="speaker">
            Anf. 49 Infrastrukturminister TOMAS ENEROTH (S):
          </note>
          <note>
            Fru talman! Tack, Katja Nyberg, för frågan!
          </note>
          <note>
            Vi gör nu de historiskt största ökningarna på polisen och på
            rättsväsendet. Vi har vänt en utveckling med neddragningar på
            polisutbildningar under föregående mandatperioder. Vi har tillfört
            resurser och fått fler som utbildar sig, och nu kommer poliserna
            ut i tjänst i Sverige. Den ökningen följs också av tydliga anslagsökningar
            till rättsväsendet, till åklagare och till Kriminalvården för
            att man ska kunna följa upp och lagföra dem som begår brott i
            Sverige.
          </note>
          <note>
            Vi tillför också resurser till välfärden för att motverka att
            människor hamnar i kriminalitet.
          </note>
          <note>
            Här står Sverigedemokraterna svarslösa. Ni prioriterar helt andra
            saker. Ni lade 20 miljarder på jobbskatteavdrag, och ni drog ned
            på klimatambi ­ tionerna. Ni har varken ivrat för att ge resurser
            till rättsväsendet eller till välfärden, så ni är svaret skyldiga
            om vi ska få ordning och reda i Sverige.
          </note>
          <note type="speaker">
            Anf. 50 KATJA NYBERG (SD):
          </note>
          <note>
            Fru talman! Sverigedemokraterna klarar av att göra både och.
            Vi klarar av att både sänka skatterna och ge mer pengar till hela
            rättsväsendet.
          </note>
          <note>
            I dag har vi en kris i samhället med utbredd gängkriminalitet,
            ouppklarade brott, överbelagda anstalter och så vidare. Det säger
            sig självt att en satsning på polisen även kräver en satsning
            på hela rättskedjan. Om det inte finns tillräckligt med resurser
            för att döma kriminella kommer man inte heller att kunna låsa
            in dem.
          </note>
          <note>
            Hur kan regeringen då prioritera friår och familjevecka?
          </note>
          <note type="speaker">
            Anf. 51 Infrastrukturminister TOMAS ENEROTH (S):
          </note>
          <note>
            Fru talman! I budgeten prioriterar vi pengar till välfärden men
            också till polis och övrigt rättsväsen: domstolar, åklagare och
            kriminalvård. Det är viktiga insatser.
          </note>
          <note>
            Vi gör också insatser som ska stärka människors deltagande på
            arbetsmarknaden, till exempel ett utvecklingsår.
          </note>
          <note>
            Jag vet vad Sverigedemokraterna prioriterar, och det har inte
            varit välfärden. Det har varit tydliga skattesänkningar tillsammans
            med Moderaterna och Kristdemokraterna. Det är där ni har lagt
            ert stora reformutrymme tidigare. Så agerade ni då, och så kommer
            ni att fortsätta att agera.
          </note>
          <note>
            Översyn av trafikskolornas förarutbildning
          </note>
          <note type="speaker">
            Anf. 52 MIKAEL LARSSON (C):
          </note>
          <note>
            Fru talman! Illegala körskolor har varit ett problem i Sverige
            under lång tid. Under våren riktade riksdagen ett tillkännagivande
            till regeringen om att illegala trafikskolor måste stoppas och
            att en generell översyn av förarutbildningen bör ske.
          </note>
          <note>
            Regeringen har nu gett Transportstyrelsen i uppdrag att bland
            annat titta på åtgärder för att förhindra illegala trafikskolor
            och att se över begränsningen av antalet handledartillstånd en
            person kan ha.
          </note>
          <note>
            Dessa frågor är lågt hängande frukter, och det är mycket bra
            att reger ­ ingen har tagit tag i dem.
          </note>
          <note>
            I fredags besökte jag Kinna Trafikskola hemma i Marks kommun
            och pratade bland annat om dessa frågor.
          </note>
          <note>
            Min fråga till infrastrukturminister Tomas Eneroth är: Hur går
            arbetet med att få till en djupare och mer långsiktig genomlysning
            av förarutbildningen med sikte på framtiden?
          </note>
          <note type="speaker">
            Anf. 53 Infrastrukturminister TOMAS ENEROTH (S):
          </note>
          <note>
            Fru talman! Tack, Mikael Larsson, för berömmet! Visst är det
            bra att vi ger Transportstyrelsen detta uppdrag för att komma
            till rätta med svarta körskolor. Många människor luras ju in i
            en förarutbildning som inte har rätt kvalitet. Dessutom är det
            osjyst konkurrens mot etablerade förarutbildare, oftast organiserade
            i STR. I förlängningen är det också ett hot mot trafiksäkerheten
            eftersom dåligt utbildade förare riskerar våra liv ute på vägarna.
            Därför är det otroligt viktigt att komma till rätta med den utveck
            ­ ling vi sett med svarta körskolor.
          </note>
          <note>
            Givetvis behöver vi också reformera hela förarutbildningen, och
            här har Trafikverket ihop med Transportstyrelsen tagit fram ett
            förslag som många aktörer har varit med om att utforma. Nu bereder
            vi det och tittar på vilka lagändringar som behövs för att göra
            detta möjligt. Vi lyssnar också in STR och andra branschers synpunkter
            på förarutbildningen.
          </note>
          <note type="speaker">
            Anf. 54 MIKAEL LARSSON (C):
          </note>
          <note>
            Fru talman! Jag tackar Tomas Eneroth för svaret. Det gläder mig
            att regeringen prioriterar denna fråga högt.
          </note>
          <note>
            Det som Transportstyrelsen ska titta på är lågt hängande och
            lätt att åtgärda i närtid. Men det behöver verkligen jobbas aktivt
            med det vi kan göra på lång sikt och med sikte på framtiden. Jag
            väntar med spänning på att ta del av det som kommer fram för att
            se hur vi kan ta det vidare och få till en mycket bättre förarutbildning.
          </note>
          <note type="speaker">
            Anf. 55 Infrastrukturminister TOMAS ENEROTH (S):
          </note>
          <note>
            Fru talman! Jag tror att vi delar denna uppfattning. Det finns
            sådant vi kan göra i relativ närtid som ändå innebär att vi moderniserar
            förarutbildningen. Samtidigt finns en del spännande utmaningar
            med självkörande fordon och en digitalisering och elektrifiering
            av transportsektorn.
          </note>
          <note>
            Låt oss dock inte låta de långsiktiga behoven vara ett hinder
            för att nu vidta åtgärder mot svarta körskolor och för att begränsa
            handledartillstånden och få ett digitaliserat utbildningsprotokoll
            inom förarutbildningen.
          </note>
          <note>
            Här är vi säkert helt överens.
          </note>
          <note>
            Produkters hållbarhet och ett förbättrat konsumentskydd
          </note>
          <note type="speaker">
            Anf. 56 OLA MÖLLER (S):
          </note>
          <note>
            Fru talman! Min fråga går till statsrådet Shekarabi.
          </note>
          <note>
            Sveriges Radios Vetenskapsradion rapporterade i förra veckan
            att allt fler produkter håller allt kortare tid. De är helt enkelt
            konstruerade för att slitas ut i förtid och gå sönder. Vänners
            kylskåp har gått sönder efter några år medan mina morföräldrars
            kylskåp från 80-talet stod kvar när de flytta ­ de ut ur lägenheten.
          </note>
          <note>
            Jag lyfte upp denna fråga i vintras kopplat till den omvända
            bevisbörda som gäller vid reklamation. Efter ett halvår ska konsumenten
            bevisa att produkten har fallerat. Jag anser att det är helt orimligt
            att konsumenter ska bevisa att företag har brustit när det är
            helt uppenbart att produkter är konstruerade för att gå sönder,
            vilket systematiskt utnyttjas av företag i vinstsyfte.
          </note>
          <note>
            Vad avser statsrådet att göra åt att företag lurar oss konsumenter
            med dåligt konstruerade produkter?
          </note>
          <note type="speaker">
            Anf. 57 Statsrådet ARDALAN SHEKARABI (S):
          </note>
          <note>
            Fru talman! Jag tackar Ola Möller för en viktig fråga.
          </note>
          <note>
            Ska vi få en mer hållbar produktion och konsumtion måste vi stärka
            konsumenters rättigheter. Det är vi konsumenter som kan ställa
            krav, och vi ska ställa krav.
          </note>
          <note>
            Därför jobbar regeringen nu med att införa det regelverk som
            EU beslutat om och som handlar om att förlänga den omvända bevisbördan.
            Det innebär att konsumenternas skydd förlängs från dagens sex
            månader upp till två år i framtiden, vilket ställer mycket hårdare
            krav på producenterna.
          </note>
          <note>
            Det är rimligt att göra detta. Det är rimligt att säkerställa
            att vi har rättsregler, inte minst på det civilrättsliga området,
            som stimulerar en mer hållbar produktion. Då är den centrala frågan
            konsumenters rättigheter. Därför är det bra att vi inom ramen
            för EU-samarbetet har fått igenom detta, och nu ska vi implementera
            det i svensk rätt.
          </note>
          <note type="speaker">
            Anf. 58 OLA MÖLLER (S):
          </note>
          <note>
            Fru talman! Jag tackar statsrådet Shekarabi för ett bra svar
            och för att han lyfter upp hur viktigt internationellt samarbete
            är för att komma till rätta med dessa frågor i en globaliserad
            tid.
          </note>
          <note>
            Jag undrar vidare: Hur vill statsrådet i övrigt främja en hållbar
            konsumtion?
          </note>
          <note type="speaker">
            Anf. 59 Statsrådet ARDALAN SHEKARABI (S):
          </note>
          <note>
            Fru talman! För regeringen handlar det om att fortsätta att skapa
            förutsättningar för att Konsumentverket ska kunna arbeta med de
            frågor som handlar om stöd till konsumenter att göra aktiva val.
            Vi jobbar med frågor som gäller ursprungsmärkning, vilket är en
            central fråga, inte minst vad gäller livsmedelskonsumtion. Vi
            jobbar med att över huvud taget vara en aktiv aktör vad gäller
            märkningar, och vi har ett statligt åtagande att underlätta märkningar
            som handlar om miljöbeaktande i samband med konsumtion. Det är
            viktiga frågor för hållbar konsumtion.
          </note>
          <note>
            Arbetsmiljön för poliser och sjukvårdspersonal
          </note>
          <note type="speaker">
            Anf. 60 LOTTA OLSSON (M):
          </note>
          <note>
            Fru talman! Min fråga går till minister Tomas Eneroth.
          </note>
          <note>
            Vi behöver diskutera samhällskontraktet mer, det vill säga varför
            vi som medborgare betalar skatt och hur dessa skatter ska användas.
            Vad gör att medborgarna känner att skatt är nödvändigt?
          </note>
          <note>
            I går lade regeringen fram sin budget i riksdagen. Polisen får
            120 miljoner till förstärkningar medan det anslås 200 miljoner
            till friårsreformen. Som jag ser det är det en stor felprioritering.
          </note>
          <note>
            Ett ökat antal skjutningar och alla de offer detta skördar är
            ett hot mot samhället. Polis och sjukvård arbetar dagligen utifrån
            den lagstiftning som finns och de resurser som är avsatta för
            att offer för kriminalitet och övriga medborgare ska få bästa
            vård och omsorg.
          </note>
          <note>
            Hur avser regeringen att göra den allt tuffare arbetsmiljö som
            poliser och sjukvårdspersonal arbetar i säker? Varför prioriteras
            inte dessa samhällets stöttepelare framför friåret?
          </note>
          <note type="speaker">
            Anf. 61 Infrastrukturminister TOMAS ENEROTH (S):
          </note>
          <note>
            Fru talman! Jag tackar Lotta Olsson.
          </note>
          <note>
            Jag blir förvånad över frågan, för regeringen ger inte polisen
            120 miljoner utan 2,4 miljarder. Vi ger faktiskt mer resurser
            till polisen än vad Polismyndigheten själv begärde av regeringen.
            Vi tillför resurser för att det behövs.
          </note>
          <note>
            Samtidigt har vi, efter år av misslyckad ekonomisk politik när
            Moderaterna styrde, skapat oss ett utrymme för att också kunna
            lägga resurser på välfärden, alltså det som förebygger brottslighet,
            för det är nog så viktigt.
          </note>
          <note>
            Jag är mer förvånad över att Moderaterna väljer att prioritera
            att lägga åtskilliga miljarder på att sänka bensinskatten med
            en krona i ett läge där klimatvarningssignalerna står som spön
            i backen och alla säger att vi måste reducera utsläppen för att
            kunna ha en värld att leva i framöver.
          </note>
          <note>
            Hur är det egentligen med prioriteringen från Moderaternas sida?
          </note>
          <note type="speaker">
            Anf. 62 LOTTA OLSSON (M):
          </note>
          <note>
            Fru talman! Nu är det regeringens politik som vi ska diskutera.
            Ett statsråd sa här tidigare att vi ska prioritera välfärden och
            att det är det absolut viktigaste. Det rimmar väldigt illa för
            mig med att ett friår prioriteras. Läget är att det handlar om
            200 miljoner när vi vet hur det ser ut. Jag har själv jobbat i
            sjukvården, och vi hade inte skottskada på 1970- och 1980-talen.
            Men i dag är detta någonting som vi kan läsa om i pressen varje
            vecka. Jag kan ändå inte förstå detta.
          </note>
          <note type="speaker">
            Anf. 63 Infrastrukturminister TOMAS ENEROTH (S):
          </note>
          <note>
            Fru talman! En utvecklingstid som innebär att man kan gå från
            sitt arbete för att utveckla sig själv när någon annan tar ens
            arbete kan faktiskt vara en bra insats för att öka omsättningen
            och förnyelsen på arbetsmarknaden, och det kan kanske se till
            att man kan förlänga sin tid på arbetsmarknaden.
          </note>
          <note>
            Sedan förstår jag att det kan vara jobbigt för Moderaterna att
            tala om och stå för sin klimatpolitik – eller rättare sagt brist
            på klimatpolitik. Den prioritering som de väljer att göra i budgeten
            är ändå mycket förvånande i och med dagens besked om bensinskatten;
            det måste jag verkligen säga.
          </note>
          <note>
            Skärpta globala regler för kemikalier
          </note>
          <note type="speaker">
            Anf. 64 MARLENE BURWICK (S):
          </note>
          <note>
            Fru talman! Min fråga går till miljö- och klimatminister Isabella
            Lövin.
          </note>
          <note>
            En förgrundsgestalt för den moderna miljörörelsen var biologen
            och författaren Rachel Carson. Hon tog i sin bok Tyst vår , som
            gavs ut i början av 1960-talet, upp kemikalien DDT. DDT leder
            bland annat till att havsörnarnas ägg får skal som är så tunna
            att de torkar ut eller brister innan embryot är färdigutvecklat.
            Fåglarna försvinner, och vi får en tyst vår.
          </note>
          <note>
            Väldigt mycket har hänt sedan 1960-talet, men mycket finns fortfarande
            kvar att göra. Vi påverkas hela tiden av kemikalier. De kan vara
            akut toxiska, de kan störa våra hormoner och de kan vara förödande
            för fosterutvecklingen.
          </note>
          <note>
            Min fråga till statsrådet är hur vi kan driva på internationellt
            för att skärpa de globala reglerna kring kemikalier.
          </note>
          <note type="speaker">
            Anf. 65 Miljö- och klimatminister ISABELLA LÖVIN (MP):
          </note>
          <note>
            Fru talman! Jag tackar Marlene Burwick för en mycket viktig fråga.
            Det finns miljoner kemikalier i vår vardag, och det handlas med
            kemikalier globalt. Inte minst ser vi nu en ökad global handel
            i och med näthandeln, där man har svårt att övervaka vad olika
            produkter innehåller och varifrån de kommer.
          </note>
          <note>
            Sverige driver nu tillsammans med Uruguay en allians för att
            samla länder för att vi ska ha ett globalt ramverk för att kunna
            reglera och hantera kemikalier och avfall. Det är ett ramverk
            likt Parisavtalet. Alliansen består i dagsläget av arton länder,
            åtta FN-organ och myndigheter samt fem andra aktörer inklusive
            privata aktörer. Det är ett mycket aktivt arbete som vi bedriver
            för att se till att vi ska kunna reglera export och import av
            kemikalier och avfall över hela världen.
          </note>
          <note type="speaker">
            Anf. 66 MARLENE BURWICK (S):
          </note>
          <note>
            Fru talman! Jag tackar för svaret. Det ta låter mycket spännande
            . Statsrådet nämner just Parisavtalet. En viktig del när vi arbetar
            med kemikalier är att öka kunskapen. Skulle en del i detta arbete
            också kunna vara att upprätta en global expertpanel likt den som
            jobbar med klimatfrågor, IPCC, för att man gemensamt ska hjälpas
            åt för att lyfta kunskapsläget i hela världen?
          </note>
          <note type="speaker">
            Anf. 67 Miljö- och klimatminister ISABELLA LÖVIN (MP):
          </note>
          <note>
            Fru talman! Vi i Sverige ser att vi kan behöva ge stöd till ytterligare
            samordning av den vetenskapliga forskningen, och inte minst utvärderingen,
            kring alla dessa ämnen och det farliga avfall som finns runt om
            i världen. Vi behöver också stödja inte minst utvecklingsländer
            för att även de ska kunna vara delaktiga i denna process. Detta
            är alltså någonting som vi absolut kommer att kunna stödja, och
            vi ser behoven på många områden.
          </note>
          <note>
            Regeringens migrationspolitik och kommunernas ekonomi
          </note>
          <note type="speaker">
            Anf. 68 ANN-SOFIE ALM (M):
          </note>
          <note>
            Fru talman! Två kommuner, Bengtsfors i Dalsland och Munkedal
            i Bohuslän, som är grannar har liknande förutsättningar men värderas
            helt olika i regeringens budget. En får skattesänkningar och en
            blir utan.
          </note>
          <note>
            Allt fler kommuner larmar om att regeringen har tappat kontrollen
            över invandringen. Många kommuner går nu på knäna, eftersom etableringstiden
            har gått ut och regeringen har tagit sin hand från kommunerna.
            I detta läge har regeringen valt att gå fram med en mer omfattande
            anhöriginvandring och ytterligare grund för asyl. Detta står helt
            i kontrast till vad Socialdemokraterna har sagt och lovat före
            valet.
          </note>
          <note>
            Men detta står också i kontrast till vad Ardalan Shekarabi har
            sagt flera gånger. Jag har tjuvkikat lite grann. Häromdagen sa
            han att mot bakgrund av det vi nu har ska vi fortsätta ha en restriktiv
            migrationspolitik som gör att vi klarar detta.
          </note>
          <note>
            Fru talman! Därför undrar jag vems ord det är som gäller, är
            det Shekarabis eller Johanssons?
          </note>
          <note type="speaker">
            Anf. 69 Statsrådet ARDALAN SHEKARABI (S):
          </note>
          <note>
            Fru talman! Jag tackar Ann-Sofie Alm för frågan. Jag välkomnar
            också debatten om kommunernas ekonomi. Det är glädjande att moderata
            företrädare lyfter fram frågan om kommunernas ekonomi med tanke
            på att denna aspekt var helt borta när beslutet om budgeten för
            2019 fattades i denna kammare.
          </note>
          <note>
            Den mer restriktiva migrationspolitik som det fattades beslut
            om i och med den tillfälliga lagen ligger fast. Det är regeringens
            vilja att säkerställa att det är ordning och reda i migrationspolitiken.
            Det framgår också av överenskommelsen mellan de fyra partierna
            i januariavtalet. Däremot finns det också en överenskommelse om
            anhöriginvandring, som är en hu ­ manitär fråga, som regeringen
            står upp för. Men vi ska klara av integra ­ tionen. Då är det
            viktigt att våra kommuner har bra förutsättningar. Och en viktig
            insats där är att vi säkerställer en ökad kostnadsutjämning, så
            att kommuner, inte minst i glesbygden, som har tagit ett stort
            ansvar får eko ­ nomiska förutsättningar att säkra välfärden eftersom
            välfärden och inte ­ grationen måste komma först.
          </note>
          <note type="speaker">
            Anf. 70 ANN-SOFIE ALM (M):
          </note>
          <note>
            Fru talman! Ja, välfärden måste komma först. Men etableringstiden
            har gått ut, och regeringen har tagit sin hand från kommunerna
            som nu står med hela betalningsansvaret. Detta är en jättejobbig
            situation för de små kommunerna.
          </note>
          <note>
            Det är inte bara moderatledda kommuner som klagar över detta
            utan även socialdemokratiskt ledda kommuner.
          </note>
          <note>
            Vad har Socialdemokraterna egentligen för besked till kommunalråden
            i Eskilstuna och i Norrköping? Ska man ha en restriktiv invandring,
            som Ardalan Shekarabi faktiskt påstår när jag tjuvkikar, eller
            ska det vara enligt regeringen?
          </note>
          <note type="speaker">
            Anf. 71 Statsrådet ARDALAN SHEKARABI (S):
          </note>
          <note>
            Fru talman! Kommunerna behöver resurser. Det som regeringen nu
            meddelat är att kommunerna ska få mer resurser i generella statsbidrag
            som möjliggör för kommunerna att avgöra var satsningar ska göras.
            Parallellt med det måste omfördelningen mellan kommunerna förstärkas.
            Det är av yttersta vikt om vi vill ge rätt förutsättningar till
            kommuner som Bengtsfors och Filipstad. Regeringens vilja är alltså
            att denna kammare fattar beslut om att förstärka utjämningen och
            därmed skapar förutsättningar för bra välfärd och integration
            i hela Sverige.
          </note>
          <note>
            Arlandarådets slutrapport och Arlandas framtid
          </note>
          <note type="speaker">
            Anf. 72 ÅSA COENRAADS (M):
          </note>
          <note>
            Fru talman! Arlanda flygplats är Sveriges största flygplats och
            används dagligen av affärsresenärer och privatpersoner. Arlanda
            är, precis som Bromma flygplats, ett nav för infrastrukturen i
            Sverige. Arlanda börjar dock nå bristningsgränsen för vad som
            är funktionellt, eftersom flygplat ­ sen är för liten. Frågan
            om Arlanda kommer också att påverka framtiden för Bromma flygplats,
            vilket påverkar hela Sveriges tillgång till vår huvud ­ stad.
          </note>
          <note>
            År 2017 tillsatte regeringen Arlandarådet för att ta fram långsiktiga
            lösningar för luftfarten. Rådet skulle slutrapportera i december
            2018 men fick ett förlängt uppdrag till i mars i år. Dock har
            ingen ännu sett slutrapporten, trots påpekanden i ett antal skriftliga
            frågor till regeringen.
          </note>
          <note>
            Min fråga till infrastrukturministern är därför: Vad kommer att
            hända med Arlandarådets slutrapport, och hur ser Arlandas framtid
            ut?
          </note>
          <note type="speaker">
            Anf. 73 Infrastrukturminister TOMAS ENEROTH (S):
          </note>
          <note>
            Fru talman! Jag tackar Åsa Coenraads för frågan. Det är fascinerande
            att Åsa Coenraads tycks veta mer om Arlandarådets arbete än jag
            som faktiskt ledde Arlandarådets arbete. Det är inte så att det
            finns en färdig slutrapport, utan Arlandarådet skapades för att
            ge råd till regeringen om hur en färdplan ska kunna utvecklas
            för Arlandas fortsatta utveckling.
          </note>
          <note>
            Det är klart att det är sant att Arlanda behöver utvecklas. Det
            är en flygplats som i dag inte klarar sitt uppdrag väl utan måste
            renoveras för att kunna klara bagagehantering och få bättre lösningar
            mellan utrikes och inrikes och clearingen däremellan. Det finns
            många utmaningar. Det ansvaret har Swedavia, det statliga bolag
            som faktiskt har att förvalta Arlanda.
          </note>
          <note>
            Det vi arbetar med i färdplanen och det regeringen har att ta
            ställning till framöver är bland annat frågan om Brommas framtid.
            Jag vet att det nu finns en uppslutning i Stockholmsregionen om
            att faktiskt avveckla Bromma, vilket nog vore bra för att på så
            vis kunna säkerställa att man i stället samordnar en del flyg
            på Arlanda, inte minst inrikesflyget.
          </note>
          <note type="speaker">
            Anf. 74 ÅSA COENRAADS (M):
          </note>
          <note>
            Fru talman! Tack, ministern, för svaret ! Jag blir tyvärr inte
            så mycket klokare.
          </note>
          <note>
            Vi väntar och väntar på Arlandarådets slutrapport, och under
            tiden riskerar vi att tappa jobb och företagande i Sverige. Vi
            har redan nu sett att två viktiga flyglinjer har slutat gå till
            Sverige.
          </note>
          <note>
            Vad är det som gör att det tar sådan tid för regeringen att sätta
            ned foten? Även om Swedavia har ett ansvar är det ändå regeringen
            som pekar ut riktlinjen för Arlandas framtid.
          </note>
          <note>
            Hur ser ministern på Arlandas framtid?
          </note>
          <note type="speaker">
            Anf. 75 Infrastrukturminister TOMAS ENEROTH (S):
          </note>
          <note>
            Fru talman! Tack för frågan, Åsa Coenraads!
          </note>
          <note>
            Det pågår i dag ett utvecklingsarbete på Arlanda som Swedavia
            är ansvarigt för. Det är sant att vi har ett ansvar för hur hela
            flyget ska utvecklas, och då vill jag nog säga att det viktigaste
            för flyget framöver, i Sverige och i världen, är att möta klimatutmaningen.
            Den minskning vi har sett i flygandet hänger tydligt samman med
            att människor och företag vill göra mindre klimatavtryck. Därför
            måste vi arbeta med biobränsledrivmedel och elektrifiering av
            flyget så att det, precis som alla andra transportslag, tar sitt
            klimatansvar.
          </note>
          <note>
            En oberoende institution för mänskliga rättigheter
          </note>
          <note type="speaker">
            Anf. 76 THOMAS HAMMARBERG (S):
          </note>
          <note>
            Fru talman! Jag har en fråga till statsrådet Åsa Lindhagen om
            mänskliga rättigheter.
          </note>
          <note>
            I regeringsdeklarationen sägs det tydligt att en oberoende institution
            för mänskliga rättigheter ska bli av. Det här är ett löfte som
            är intressant därför att det har ställts många gånger förut. Frågan
            har dragits lite i långbänk, och jag hoppas att det nu verkligen
            blir dags att försöka komma till något beslut.
          </note>
          <note>
            Det finns vissa brister i hur vi tar till vara de råd och instruktioner
            som vi får från internationella organisationer när det gäller
            mänskliga rättigheter och att övervaka att vi verkligen respekterar
            rättigheterna. Här finns det en brist, och det är dags att vi
            nu kommer igång med arbetet. Det var väldigt lite, om ens något,
            om detta i budgetpropositionen, så jag hoppas att förberedelserna
            nu kommer igång.
          </note>
          <note type="speaker">
            Anf. 77 Statsrådet ÅSA LINDHAGEN (MP):
          </note>
          <note>
            Fru talman! Tack till Thomas Hammarberg som lyfter upp de här
            frågorna och hela tiden trycker på när det gäller mänskliga rättigheter!
          </note>
          <note>
            Som vi pratat om tidigare tänker jag att vi lever i tider när
            vi mer än på väldigt länge behöver stå upp för mänskliga rättigheter
            och vikten av att inrätta en oberoende institution som kan bevaka
            och ge stöd och hjälp när det gäller hur vi hela tiden kan stärka
            vårt arbete för mänskliga rättigheter och alla människors lika
            värde, vilket är grunden i vår demokrati – möjligheten för människor
            att leva ett fritt liv i en vital och stark demokrati.
          </note>
          <note>
            Vi har varit tydliga. I regeringsförklaringen nu i september
            lyfte statsministern att vi ska inrätta en oberoende institution
            för mänskliga rättigheter. Det är en fråga som har behövt stötas
            och blötas under en längre tid, men vi har nu fått in remissvar
            på det förslag som finns på bordet. De remissvaren håller på att
            beredas, så vi kommer att återkomma i den här frågan.
          </note>
          <note type="speaker">
            Anf. 78 THOMAS HAMMARBERG (S):
          </note>
          <note>
            Fru talman! Det är möjligt att jag själv också kommer att återkomma
            när det gäller detta.
          </note>
          <note>
            För att understryka att det börjar bli lite bråttom kan nämnas
            att vi har tänkt oss att granskningen av hur vi genomför den mycket
            viktiga konventionen om rättigheter för personer med funktionshinder
            ska ligga på den här institutionen. Det finns en oro och en känsla
            av att det inte händer någonting inom funkisrörel sen. Det understryker
            ytterligare hur viktigt det är att vi faktiskt börjar komma till
            skott i den här frågan nu.
          </note>
          <note>
            Tack för svaret!
          </note>
          <note type="speaker">
            Anf. 79 Statsrådet ÅSA LINDHAGEN (MP):
          </note>
          <note>
            Fru talman! Det är oerhört viktigt att den här institutionen
            etableras på ett bra sätt och att vi värnar institutionens oberoende.
            Jag delar helt uppfattningen att det är väldigt viktigt att vi
            nu kommer framåt och får institu ­ tionen på plats. Den har en
            viktig roll att spela, även utifrån det perspektiv som du, Thomas
            Hammarberg, lyfter fram när det gäller personer med funktionsnedsättningar
            och deras rättigheter och också mänskliga rättigheter överlag.
          </note>
          <note>
            Återkom väldigt gärna, för det här är en viktig fråga!
          </note>
          <note>
            K örkort för tunga fordon och k rav på medicinsk lämplighet
          </note>
          <note type="speaker">
            Anf. 80 ALEXANDRA ANSTRELL (M):
          </note>
          <note>
            Fru talman! För att få lov att ta och behålla körkort i Sverige
            måste den enskilde uppfylla krav om medicinsk lämplighet. Det
            är bra, för trafiksäkerhet är viktigt. Vad gäller körkort för
            tunga fordon finns det regler i EU-direktiv. De nya implementerade
            Transportstyrelsen 2017 om jag har förstått det rätt.
          </note>
          <note>
            Om man har till exempel epilepsi innebär det att man numera måste
            vara både anfallsfri och medicinfri i tio år för att få behålla
            sitt körkort. Tidigare var det anfallsfri i fem år som gällde.
            Det här resulterar i att yrkeschaufförer runt om i Sverige blir
            av med sina körkort och sin försörjning. Tycker inte infrastrukturministern
            att det borde finnas övergångsregler som gör det möjligt för dessa
            chaufförer att kunna följa regelverket inom rimlig tid?
          </note>
          <note type="speaker">
            Anf. 81 Infrastrukturminister TOMAS ENEROTH (S):
          </note>
          <note>
            Fru talman! Tack för frågan, Alexandra Anstrell!
          </note>
          <note>
            Det är sant att det är viktigt att vi vid förändringar då vi
            ställer ökade medicinska krav gärna vill se till att man har en
            möjlighet till omställning. I det här fallet är det ett EU-direktiv
            som är styrande. Vi har att följa det, och Transportstyrelsen
            som svensk myndighet har att implementera det. Bakgrunden till
            att man från EU:s sida har valt att ha ganska strikta regleringar
            är krav från medicinsk expertis på att man måste beakta den risk
            som det innebär i trafiken och särskilt i yrkestrafiken. Vi talar
            om chaufförer som kör fordon på kanske 60–70 ton och den risk
            det skulle innebära om man mitt i framfarten med ett sådant fordon
            skulle drabbas av ett allvarligt medicinskt tillstånd.
          </note>
          <note>
            Vi måste ha respekt för det som ligger till grund för den lagstiftning
            som nu implementeras i alla europeiska länder. Men jag kommer
            naturligtvis också att följa utvecklingen och inte minst de medicinska
            bedömningarna och om det där finns skäl att göra förändringar.
          </note>
          <note type="speaker">
            Anf. 82 ALEXANDRA ANSTRELL (M):
          </note>
          <note>
            Fru talman! Tack, statsrådet, för svaret!
          </note>
          <note>
            Vi talar om chaufförer som drabbas, exempelvis en åkare i Åre
            kommun. Han hade tre epilepsianfall i sömnen i tonåren på 90-talet.
            Sedan dess har han varit medicinerad för säkerhets skull. Han
            har kört tung trafik i över 20 år. Nu dras körkortet och därmed
            hans försörjning in utan att hans sjukdomsprognos har förändrats.
          </note>
          <note>
            Är ministern beredd att ta initiativ till att ändra regelverket
            så att individuell prövning alltid görs för den som har en sjukdomshistorik?
          </note>
          <note type="speaker">
            Anf. 83 Infrastrukturminister TOMAS ENEROTH (S):
          </note>
          <note>
            Fru talman! Jag tror att både ledamoten och jag ska vara försiktiga
            när det gäller att uttala oss om enskilda fall eller göra bedömningar
            av i vilket läge personer ska behålla möjligheten att ha körkort
            beroende på sjukdomstillstånd. Det måste vi kunna överlåta till
            läkarvetenskapen. Sedan ska det naturligtvis vara en individuell
            prövning, och individuella tester och prövningar genomförs nu.
          </note>
          <note>
            Jag kommer noga att följa den fortsatta utvecklingen både i detta
            fall och i en del andra fall men inte – jag vill vara noga med
            detta – tumma på trafiksäkerheten.
          </note>
          <note>
            Effektivare kontroller av yrkestrafiken
          </note>
          <note type="speaker">
            Anf. 84 ELIN GUSTAFSSON (S):
          </note>
          <note>
            Fru talman! Min fråga går till infrastrukturminister Tomas Eneroth.
          </note>
          <note>
            Jag träffar ofta åkerier och lastbilschaufförer runt om i Sverige.
            Signalerna är tydliga från dem alla. Alla efterfrågar det som
            vi socialdemokrater länge kämpat för, nämligen sjysta villkor
            och ordning och reda på våra vägar.
          </note>
          <note>
            I våras hade jag äran att vara med en trafikpolis utanför Helsingborg
            hemma i Skåne på jobbet en dag för att se vad vårt arbete för
            ordning och reda ger för effekt i praktiken. Det är tydligt att
            det arbete som regeringen gjorde och de beslut som regeringen
            tog under förra mandatperioden har gett mycket bättre verktyg
            för att förbättra situationen på våra vägar.
          </note>
          <note>
            Men man kan från polisen inte göra allt kontrollarbete på våra
            vägar helt själv. Samtidigt har vi fortfarande en verklighet där
            lastbilschaufförer lever i sina lastbilar med usla villkor. De
            får inte sin dygnsvila, de kör trafikosäkra fordon med överlast
            och de har beställare som inte tar sitt ansvar.
          </note>
          <note>
            Min fråga till statsrådet är: Vad kan vi göra här och nu på hemmaplan
            för att komma vidare med den här frågan?
          </note>
          <note type="speaker">
            Anf. 85 Infrastrukturminister TOMAS ENEROTH (S):
          </note>
          <note>
            Fru talman! Tack, Elin Gustafsson, för engagemanget! Det här
            är en jätteviktig fråga.
          </note>
          <note>
            Före 2014 fanns det inga insatser eller regleringar för att stoppa
            den kraftiga ökningen av illegal cabotagetrafik. Man dumpar löner
            och arbetsvillkor och kör dessutom ibland med lastbilar som inte
            följer rätt trafikregler. Därför har vi infört klampning, sanktionsavgifter
            och beställaransvar. Den som beställer transporter har numera
            ett ansvar för att se till att det ska vara lagligt. Vi utbildar
            också 400 poliser i kontroll av detta.
          </note>
          <note>
            Vi behöver dock gå vidare. Därför har vi nu aviserat en utredning
            om effektivare kontroller, det som ibland kallas yrkestrafikinspektion.
            Det betyder att vi ger både trafikpolisen och Transportstyrelsen
            samlat bättre förutsättningar för att kunna övervaka digitalt
            men också på plats ute på väg ­ arna. Vi gör det för svensk åkerinärings
            skull, för klimatets skull och faktiskt för vår trafiksäkerhets
            skull.
          </note>
          <note type="speaker">
            Anf. 86 ELIN GUSTAFSSON (S):
          </note>
          <note>
            Fru talman! Tack, infrastrukturministern, för svaret!
          </note>
          <note>
            Det är bra och viktigt att vi fortsätter gå i täten för att leverera
            mer åtgärder för att få ordning och reda på vägar här i Sverige
            och i Europa. Men trots de framsteg som gjordes i Europaparlamentet
            under våren, vilket inte minst ministern själv var delaktig och
            engagerad i, ser vi att det runt om i Europa fortfarande finns
            ett starkt hot mot detta arbete.
          </note>
          <note>
            Jag undrar hur infrastrukturministern ser på det internationella
            arbete som också behöver göras vidare på detta område.
          </note>
          <note type="speaker">
            Anf. 87 Infrastrukturminister TOMAS ENEROTH (S):
          </note>
          <note>
            Fru talman! Tack, Elin Gustafsson!
          </note>
          <note>
            Det är helt rätt att det inte räcker att bara göra saker på hemmaplan,
            även om vi skärper kontrollerna. Allt är också beroende av ett
            europeiskt regelverk.
          </note>
          <note>
            Vi nådde i december en viktig förhandlingsframgång med ett mobilitetspaket.
            Nu står det och väger i det nya parlamentet. Högerkrafter där
            vill riva ned en del av det som vi förhandlade fram.
          </note>
          <note>
            Mitt svar är tydligt: Vi måste värna överenskommelsen. Om den
            skulle falla kommer varje land för sig att behöva utveckla helt
            andra typer av kontroller. Det befrämjar inte Europas utveckling
            eller rörligheten.
          </note>
          <note>
            Tidsplanen för Förbifart Stockholm
          </note>
          <note type="speaker">
            Anf. 88 JESSIKA ROSWALL (M):
          </note>
          <note>
            Fru talman! Jag har en fråga till infrastrukturminister Tomas
            Eneroth.
          </note>
          <note>
            Förbifart Stockholm är ett infrastrukturprojekt som är av stor
            vikt för hela landet. Projektet kommer att avlasta Essingeleden
            som i dag är hårt trafikerad och bidra till att öka tillgängligheten
            och förkorta restiderna i hela Stockholmsregionen. Förbifarten
            skapar nya möjligheter för kollektivtrafiken med snabba bussförbindelser
            mellan Stockholms södra och norra delar.
          </note>
          <note>
            Projektet har kantats av många problem. Bland annat stoppade
            reger ­ ingen, som ni minns, projektet under 2014. Det kostade
            skattebetalarna 200 miljoner kronor, till ingen nytta. I mars
            månad fick vi besked om att Trafikverket hade sagt upp en av entreprenörerna,
            vilket ger ytterligare förseningar och fördyringar. Och i somras
            kunde vi läsa om nya förseningar.
          </note>
          <note>
            Min fråga till statsrådet gäller om han tror att projektet Förbifart
            Stockholm kommer att vara färdigt 2026 som planerat.
          </note>
          <note type="speaker">
            Anf. 89 Infrastrukturminister TOMAS ENEROTH (S):
          </note>
          <note>
            Fru talman! Tack, Jessika Roswall!
          </note>
          <note>
            Jag vill inte uttala mig om vad jag tror. Jag vill helst veta.
            Det är grunden till att jag förväntar mig att Trafikverket återkommer
            med en rapportering om vilka konsekvenser avbrottet har fått för
            planeringen och genomförandet av Förbifart Stockholm.
          </note>
          <note>
            Vi ska dock komma ihåg varför det avbröts. Det handlade om allvarliga
            arbetsmiljöbrott. Det var allvarliga brister hos entreprenörerna.
            Jag är glad att Trafikverket inte lät detta fortgå utan agerade
            och stoppade det som annars skulle innebära stora risker för dem
            som jobbar där men också för omkringliggande aktörer.
          </note>
          <note>
            Det får naturligtvis konsekvenser när man tvingas avbryta viktiga
            infrastrukturinvesteringar. Men samtidigt måste vi veta att de
            som jobbar där arbetar tryggt och säkert, så att vi inte får ett
            fortsatt ökat antal döda i arbetslivet.
          </note>
          <note>
            Jag förväntar mig en rapport från Trafikverket om konsekvenserna
            av det avbrutna arbetet. Men jag är naturligtvis, precis som Jessika
            Roswall, jätteangelägen om att Förbifarten ska vara på plats så
            snart som möjligt och enligt plan. Det är en viktig investering
            som vi nu gör i Sverige.
          </note>
          <note>
            Vättern som riksintresse och dricksvattentäkt
          </note>
          <note type="speaker">
            Anf. 90 JOHAN ANDERSSON (S):
          </note>
          <note>
            Fru talman! Min fråga går till miljöminister Isabella Lövin.
            Det handlar om Vättern.
          </note>
          <note>
            Vättern är i dag utpekad som riksintresse när det gäller turism
            och friluftsliv, natur- och kulturvärden, naturvård, yrkesfiske,
            totalförsvar med mera.
          </note>
          <note>
            Vättern är en stor dricksvattentäkt med i dag 250 000 abonnenter.
            Man räknar med en utökning på 100 000 till framöver. När det gäller
            dricksvattnet finns en stor oro för framtiden.
          </note>
          <note>
            Min fråga till miljöministern gäller framför allt de olika riksintressena
            och hur man balanserar dessa.
          </note>
          <note type="speaker">
            Anf. 91 Miljö- och klimatminister ISABELLA LÖVIN (MP):
          </note>
          <note>
            Fru talman! Tack, Johan Andersson, för att du lyfter upp en viktig
            fråga!
          </note>
          <note>
            Dricksvattenförsörjningen är av absolut största vikt för våra
            invånare. Vi har dessvärre fått uppleva flera somrar nu med brist
            på nederbörd och väldigt låga grundvattennivåer i många kommuner
            där vi normalt har god tillgång till grundvatten.
          </note>
          <note>
            Vättern är en viktig dricksvattentäkt. Det finns också andra
            viktiga intressen, inte minst försvarsintressen och försvarets
            behov av att öva i området. Det är förstås något som debatteras
            lokalt.
          </note>
          <note>
            En sak som regeringen har tittat på alldeles nyligen är bankantsdräneringen
            av Karlsborgs flygplats. Vi ser att det finns en risk att farliga
            ämnen kommer att komma ut i vattnet. För att säkerställa att inga
            gifter läcker ut har regeringen därför inhiberat det tillståndet.
          </note>
          <note>
            Frågestunden var härmed avslutad.
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2018/19:138 Straffet för mord
          </note>
          <note>
            2019/20:30 av Linda Westerlund Snecker m.fl. (V)
          </note>
          <note>
            2019/20:49 av Adam Marttinen m.fl. (SD)
          </note>
          <note>
            2019/20:50 av Johan Forssell m.fl. (M)
          </note>
          <note>
            2019/20:51 av Andreas Carlson m.fl. (KD)
          </note>
          <note>
            med anledning av skr. 2018/19:129 Riksrevisionens rapport om
            säkerhetsarbetet i de statliga centralmuseernas samlingsförvaltning
          </note>
          <note>
            2019/20:57 av Aron Emilsson m.fl. (SD)
          </note>
          <note>
            med anledning av skr. 2018/19:144 Riksrevisionens rapport om
            Skolinspektionens uppföljningar av brister i skolor
          </note>
          <note>
            2019/20:10 av Roger Haddad m.fl. (L)
          </note>
          <note>
            2019/20:52 av Kristina Axén Olin m.fl. (M)
          </note>
          <note>
            2019/20:59 av Patrick Reslow m.fl. (SD)
          </note>
          <note>
            2019/20:62 av Gudrun Brunegård m.fl. (KD)
          </note>
          <note>
            med anledning av skr. 2018/19:153 Första kontrollstationen för
            energiöverenskommelsen
          </note>
          <note>
            2019/20:43 av Mattias Bäckström Johansson m.fl. (SD)
          </note>
          <note>
            § 7 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 18 september
          </note>
          <note>
            2019/20:7 Försäkringskassans arbete med assistansersättningen
          </note>
          <note>
            av Bengt Eliasson (L)
          </note>
          <note>
            till socialminister Lena Hallengren (S)
          </note>
          <note>
            § 8 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 18 september
          </note>
          <note>
            2019/20:23 Takten i utbyggnaden av bredband
          </note>
          <note>
            av Erik Ottoson (M)
          </note>
          <note>
            till statsrådet Anders Ygeman (S)
          </note>
          <note>
            2019/20:24 Kulturskolan
          </note>
          <note>
            av Per Lodenius (C)
          </note>
          <note>
            till utbildningsminister Anna Ekström (S)
          </note>
          <note>
            2019/20:25 Kulturskolan
          </note>
          <note>
            av Per Lodenius (C)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 9 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 18 september
          </note>
          <note>
            2018/19:944 Korruption inom biståndet
          </note>
          <note>
            av Magdalena Schröder (M)
          </note>
          <note>
            till statsrådet Peter Eriksson (MP)
          </note>
          <note>
            2018/19:957 Turkiets hot mot Rojava
          </note>
          <note>
            av Håkan Svenneling (V)
          </note>
          <note>
            till utrikesminister Margot Wallström (S)
          </note>
          <note>
            2018/19:958 Åtgärder för att skydda skog från granbarkborren
          </note>
          <note>
            av Åsa Eriksson (S)
          </note>
          <note>
            till statsrådet Jennie Nilsson (S)
          </note>
          <note>
            2018/19:960 Dubbla tull- och momsavgifter
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            2019/20:2 Stöd till Hongkongs demokratirörelse
          </note>
          <note>
            av Ludvig Aspling (SD)
          </note>
          <note>
            till utrikesminister Ann Linde (S)
          </note>
          <note>
            2019/20:3 Dubbelbeskattningsavtal med Hongkong
          </note>
          <note>
            av Joar Forssell (L)
          </note>
          <note>
            till finansminister Magdalena Andersson (S)
          </note>
          <note>
            2019/20:5 Havsplanering
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            § 10 Kammaren åtskildes kl. 15 . 07 .
          </note>
          <note>
            Sammanträdet leddes
          </note>
          <note>
            av talmannen från dess början till ajourneringen kl. 12.43 och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Ärenden för hänvisning till utskott
          </note>
          <note>
            § 3 Svar på interpellation 2018/19:305 om markering av Irans
            övergrepp mot hbtq-personer
          </note>
          <note>
            Anf. 1 Utrikesminister ANN LINDE (S)
          </note>
          <note>
            Anf. 2 FREDRIK MALM (L)
          </note>
          <note>
            Anf. 3 Utrikesminister ANN LINDE (S)
          </note>
          <note>
            Anf. 4 FREDRIK MALM (L)
          </note>
          <note>
            Anf. 5 Utrikesminister ANN LINDE (S)
          </note>
          <note>
            Anf. 6 FREDRIK MALM (L)
          </note>
          <note>
            Anf. 7 Utrikesminister ANN LINDE (S)
          </note>
          <note>
            § 4 Svar på interpellation 2018/19:315 om hjälpmedel till elever
            som skriver nationella prov
          </note>
          <note>
            Anf. 8 Utbildningsminister ANNA EKSTRÖM (S)
          </note>
          <note>
            Anf. 9 ROGER HADDAD (L)
          </note>
          <note>
            Anf. 10 Utbildningsminister ANNA EKSTRÖM (S)
          </note>
          <note>
            Anf. 11 ROGER HADDAD (L)
          </note>
          <note>
            Anf. 12 Utbildningsminister ANNA EKSTRÖM (S)
          </note>
          <note>
            Anf. 13 ROGER HADDAD (L)
          </note>
          <note>
            Anf. 14 Utbildningsminister ANNA EKSTRÖM (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 5 Frågestund
          </note>
          <note>
            Anf. 15 ANDRE VICE TALMANNEN
          </note>
          <note>
            Elkapaciteten i storstäderna
          </note>
          <note>
            Anf. 16 LARS HJÄLMERED (M)
          </note>
          <note>
            Anf. 17 Infrastrukturminister TOMAS ENEROTH (S)
          </note>
          <note>
            Anf. 18 LARS HJÄLMERED (M)
          </note>
          <note>
            Anf. 19 Infrastrukturminister TOMAS ENEROTH (S)
          </note>
          <note>
            Kommunernas ekonomiska situation och värnskatten
          </note>
          <note>
            Anf. 20 DENNIS DIOUKAREV (SD)
          </note>
          <note>
            Anf. 21 Statsrådet ARDALAN SHEKARABI (S)
          </note>
          <note>
            Anf. 22 DENNIS DIOUKAREV (SD)
          </note>
          <note>
            Anf. 23 Statsrådet ARDALAN SHEKARABI (S)
          </note>
          <note>
            Tvångs- och barnäktenskap
          </note>
          <note>
            Anf. 24 SOFIA NILSSON (C)
          </note>
          <note>
            Anf. 25 Statsrådet ÅSA LINDHAGEN (MP)
          </note>
          <note>
            Anf. 26 SOFIA NILSSON (C)
          </note>
          <note>
            Anf. 27 Statsrådet ÅSA LINDHAGEN (MP)
          </note>
          <note>
            Avskaffande av skattebefrielsen för flyget
          </note>
          <note>
            Anf. 28 JENS HOLM (V)
          </note>
          <note>
            Anf. 29 Infrastrukturminister TOMAS ENEROTH (S)
          </note>
          <note>
            Anf. 30 JENS HOLM (V)
          </note>
          <note>
            Anf. 31 Infrastrukturminister TOMAS ENEROTH (S)
          </note>
          <note>
            Integrationen av utrikes födda kvinnor
          </note>
          <note>
            Anf. 32 GULAN AVCI (L)
          </note>
          <note>
            Anf. 33 Statsrådet ÅSA LINDHAGEN (MP)
          </note>
          <note>
            Anf. 34 GULAN AVCI (L)
          </note>
          <note>
            Anf. 35 Statsrådet ÅSA LINDHAGEN (MP)
          </note>
          <note>
            Kostnadsutjämningssystemet och förhållandet stad–land
          </note>
          <note>
            Anf. 36 EVA LINDH (S)
          </note>
          <note>
            Anf. 37 Statsrådet ARDALAN SHEKARABI (S)
          </note>
          <note>
            Anf. 38 EVA LINDH (S)
          </note>
          <note>
            Anf. 39 Statsrådet ARDALAN SHEKARABI (S)
          </note>
          <note>
            Regeringens hbtq-politik
          </note>
          <note>
            Anf. 40 PERNILLA STÅLHAMMAR (MP)
          </note>
          <note>
            Anf. 41 Statsrådet ÅSA LINDHAGEN (MP)
          </note>
          <note>
            Anf. 42 PERNILLA STÅLHAMMAR (MP)
          </note>
          <note>
            Anf. 43 Statsrådet ÅSA LINDHAGEN (MP)
          </note>
          <note>
            Klimatklivets effektivitet
          </note>
          <note>
            Anf. 44 LOUISE MEIJER (M)
          </note>
          <note>
            Anf. 45 Miljö- och klimatminister ISABELLA LÖVIN (MP)
          </note>
          <note>
            Anf. 46 LOUISE MEIJER (M)
          </note>
          <note>
            Anf. 47 Miljö- och klimatminister ISABELLA LÖVIN (MP)
          </note>
          <note>
            Anslaget till Sveriges Domstolar
          </note>
          <note>
            Anf. 48 KATJA NYBERG (SD)
          </note>
          <note>
            Anf. 49 Infrastrukturminister TOMAS ENEROTH (S)
          </note>
          <note>
            Anf. 50 KATJA NYBERG (SD)
          </note>
          <note>
            Anf. 51 Infrastrukturminister TOMAS ENEROTH (S)
          </note>
          <note>
            Översyn av trafikskolornas förarutbildning
          </note>
          <note>
            Anf. 52 MIKAEL LARSSON (C)
          </note>
          <note>
            Anf. 53 Infrastrukturminister TOMAS ENEROTH (S)
          </note>
          <note>
            Anf. 54 MIKAEL LARSSON (C)
          </note>
          <note>
            Anf. 55 Infrastrukturminister TOMAS ENEROTH (S)
          </note>
          <note>
            Produkters hållbarhet och ett förbättrat konsumentskydd
          </note>
          <note>
            Anf. 56 OLA MÖLLER (S)
          </note>
          <note>
            Anf. 57 Statsrådet ARDALAN SHEKARABI (S)
          </note>
          <note>
            Anf. 58 OLA MÖLLER (S)
          </note>
          <note>
            Anf. 59 Statsrådet ARDALAN SHEKARABI (S)
          </note>
          <note>
            Arbetsmiljön för poliser och sjukvårdspersonal
          </note>
          <note>
            Anf. 60 LOTTA OLSSON (M)
          </note>
          <note>
            Anf. 61 Infrastrukturminister TOMAS ENEROTH (S)
          </note>
          <note>
            Anf. 62 LOTTA OLSSON (M)
          </note>
          <note>
            Anf. 63 Infrastrukturminister TOMAS ENEROTH (S)
          </note>
          <note>
            Skärpta globala regler för kemikalier
          </note>
          <note>
            Anf. 64 MARLENE BURWICK (S)
          </note>
          <note>
            Anf. 65 Miljö- och klimatminister ISABELLA LÖVIN (MP)
          </note>
          <note>
            Anf. 66 MARLENE BURWICK (S)
          </note>
          <note>
            Anf. 67 Miljö- och klimatminister ISABELLA LÖVIN (MP)
          </note>
          <note>
            Regeringens migrationspolitik och kommunernas ekonomi
          </note>
          <note>
            Anf. 68 ANN-SOFIE ALM (M)
          </note>
          <note>
            Anf. 69 Statsrådet ARDALAN SHEKARABI (S)
          </note>
          <note>
            Anf. 70 ANN-SOFIE ALM (M)
          </note>
          <note>
            Anf. 71 Statsrådet ARDALAN SHEKARABI (S)
          </note>
          <note>
            Arlandarådets slutrapport och Arlandas framtid
          </note>
          <note>
            Anf. 72 ÅSA COENRAADS (M)
          </note>
          <note>
            Anf. 73 Infrastrukturminister TOMAS ENEROTH (S)
          </note>
          <note>
            Anf. 74 ÅSA COENRAADS (M)
          </note>
          <note>
            Anf. 75 Infrastrukturminister TOMAS ENEROTH (S)
          </note>
          <note>
            En oberoende institution för mänskliga rättigheter
          </note>
          <note>
            Anf. 76 THOMAS HAMMARBERG (S)
          </note>
          <note>
            Anf. 77 Statsrådet ÅSA LINDHAGEN (MP)
          </note>
          <note>
            Anf. 78 THOMAS HAMMARBERG (S)
          </note>
          <note>
            Anf. 79 Statsrådet ÅSA LINDHAGEN (MP)
          </note>
          <note>
            Körkort för tunga fordon och krav på medicinsk lämplighet
          </note>
          <note>
            Anf. 80 ALEXANDRA ANSTRELL (M)
          </note>
          <note>
            Anf. 81 Infrastrukturminister TOMAS ENEROTH (S)
          </note>
          <note>
            Anf. 82 ALEXANDRA ANSTRELL (M)
          </note>
          <note>
            Anf. 83 Infrastrukturminister TOMAS ENEROTH (S)
          </note>
          <note>
            Effektivare kontroller av yrkestrafiken
          </note>
          <note>
            Anf. 84 ELIN GUSTAFSSON (S)
          </note>
          <note>
            Anf. 85 Infrastrukturminister TOMAS ENEROTH (S)
          </note>
          <note>
            Anf. 86 ELIN GUSTAFSSON (S)
          </note>
          <note>
            Anf. 87 Infrastrukturminister TOMAS ENEROTH (S)
          </note>
          <note>
            Tidsplanen för Förbifart Stockholm
          </note>
          <note>
            Anf. 88 JESSIKA ROSWALL (M)
          </note>
          <note>
            Anf. 89 Infrastrukturminister TOMAS ENEROTH (S)
          </note>
          <note>
            Vättern som riksintresse och dricksvattentäkt
          </note>
          <note>
            Anf. 90 JOHAN ANDERSSON (S)
          </note>
          <note>
            Anf. 91 Miljö- och klimatminister ISABELLA LÖVIN (MP)
          </note>
          <note>
            § 6 Bordläggning
          </note>
          <note>
            § 7 Anmälan om interpellation
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Anmälan om skriftliga svar på frågor
          </note>
          <note>
            § 10 Kammaren åtskildes kl. 15.07.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
