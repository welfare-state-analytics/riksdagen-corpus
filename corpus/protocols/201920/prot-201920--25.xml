<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--25</head>
          <docDate when="2019-10-24 00:00:00">2019-10-24 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 3 och 4 oktober justerades.
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20:60
          </note>
          <note>
            Till riksdagen
          </note>
          <note>
            Interpellation 2019/20:60 Infrastruktur i hela landet
          </note>
          <note>
            av Elisabeth Björnsdotter Rahm (M)
          </note>
          <note>
            Interpellationen kommer att besvaras fredagen den 8 november
            2019.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 22 oktober 2019
          </note>
          <note>
            Infrastruktur departementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2019/20:31 till civilutskottet
          </note>
          <note>
            § 4 Svar på interpellation 2019/20:31 om prioritering av brottsoffer
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Mikael Strandman har frågat mig varför regleringen
            som skyddar visst skadestånd mot utmätning fortfarande är oförändrad,
            med tanke på de utfästelser jag gjorde för två och ett halvt år
            sedan.
          </note>
          <note>
            Att stärka brottsoffers ställning är en viktig och prioriterad
            fråga för regeringen . R egeringen har bland annat sett till att
            brottsofferstödjande organisationer nu har mer resurser än någonsin.
            Det brottsförebyggande arbetet och regeringens aktiva arbete med
            att utforma en straffrättslig lagstiftning som står i samklang
            med vår tids värderingar och behov är också ett viktigt led i
            sammanhanget. S ådana åtgärder kan förhoppningsvis leda till att
            det blir färre brottsoffer .
          </note>
          <note>
            Att det finns ändamålsenliga regler om ersättning till brottsoffer
            är naturligtvis också av betydelse för att stärka brottsoffers
            ställning. Reger ­ ingen avser att se över nivån på kränkningsersättning
            till brottsoffer. Det kan vara lämpligt att i det sammanhanget
            även titta på den reglering som skyddar visst skadestånd mot utmätning,
            eftersom frågorna ingår i ett komplext system och har samband
            med varandra.
          </note>
          <note>
            Jag kommer därför att återkomma i frågan om brottsoffers möjlighet
            att få utmätning av skadestånd som någon har fått från staten
            på grund av att han eller hon har varit frihetsberövad.
          </note>
          <note type="speaker">
            Anf. 2 MIKAEL STRANDMAN (SD):
          </note>
          <note>
            Fru talman! Jag tackar statsrådet för hans svar. Jag är dock
            inte helt tillfreds med svaren.
          </note>
          <note>
            Framför mig här har jag debattartiklar ända tillbaka till 2007
            där denna fråga har tagits upp. Flera instanser – höga polischefer,
            Brottsofferjouren, jurister – har uttalat kritik mot denna lag.
            Anledningen till detta är att denna lag är djupt stötande.
          </note>
          <note>
            Det är nämligen så att de flesta som får dessa höga ersättningar
            för att ha suttit frihetsberövade är personer som ingår i kriminell
            verksamhet på olika sätt. Deras häktningar har inte på något vis
            varit oskäliga. Men i Sverige är man oskyldig om man är frisläppt
            eller friad i domstol.
          </note>
          <note>
            Det kan också vara så att personen i fråga är oskyldig. Jag kan
            förstå intentionen med lagen, alltså att staten måste ge ett skadestånd
            – ett plåster på såren. Denna person har inte heller kunnat arbeta
            under denna tid och kommit efter med räkningar och så vidare.
            I denna del kan jag förstå att detta skadestånd ska vara skyddat
            för utmätning till civilrättsliga skulder.
          </note>
          <note>
            Jag kan däremot inte förstå varför man inte har gjort ett undantag
            i utsökningsbalken och i detta undantag stadgat att om det finns
            skulder till tidigare brottsoffer borde skadeståndet inte vara
            skyddat från utmätning.
          </note>
          <note>
            Om man väljer att göra på detta sätt och skydda hela beloppet
            betyder det faktiskt att man prioriterar de kriminella eller före
            detta kriminella framför de brottsoffer som har fått lida för
            vad dessa människor har gjort.
          </note>
          <note>
            Av denna anledning skulle jag vilja fråga vad det är som får
            regeringen att dröja med att införa denna ändring och göra ett
            undantag i utsökningsbalken.
          </note>
          <note>
            Jag har även en fråga om det som justitie- och migrationsministern
            säger i slutet av interpellationssvaret: ”Regeringen avser att
            se över nivån på kränkningsersättning till brottsoffer. Det kan
            vara lämpligt att i det sammanhanget även titta på den reglering
            som skyddar visst skadestånd mot utmätning, eftersom frågorna
            ingår i ett komplext system och har samband med varandra.”
          </note>
          <note>
            Jag anser inte att de har något samband med varandra. Det är
            två helt olika lagar. Kränkningsersättningen stadgas av brottsskadelagen,
            medan skyddandet mot utmätning stadgas i utsökningsbalken. Ingen
            av dem är grundlagar. Det hade varit hur lätt som helst för er
            att redan för 10–15 år sedan – eller för dem som då var ansvariga
            – ändra på detta och ta bort denna lag som är stötande för det
            allmänna rättsmedvetandet, alltså att skydda hela det skadeståndsbelopp
            som den som har suttit häktad får och göra ett undantag som innebär
            att om det finns tidigare skulder till brottsoffer ska de naturligtvis
            först regleras.
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! Mikael Strandman hänvisar till debattartiklar så
            långt tillbaka som 2007. Denna fråga har diskuterats under lång
            tid. Jag kan inte svara för det som hände under 2007–2008 då vi
            hade en annan regering.
          </note>
          <note>
            Men jag kan försäkra Mikael Strandman om att detta är en fråga
            som handlar om något som jag länge har velat ändra, som jag vill
            ändra och som vi nu kommer att kunna ändra.
          </note>
          <note>
            Jag vill först säga att det finns ett drag i denna interpellation
            som handlar om varför regeringen inte har gjort mer och varför
            regeringen inte har gjort detta tidigare. Jag vill bara påminna
            om att vi har haft en mycket hög reformtakt på det rättspolitiska
            området under dessa år. I dag underteckna ­ de jag den 205:e propositionen
            som Justitiedepartementet har överlämnat till riksdagen – 205
            propositioner och lagförslag under dessa fem år. Det handlar om
            ett trettiotal straffskärpningar, en kraftig utökning av polisutbildningen
            och investeringar i kameraövervakning på brottsutsatta platser.
            På brottsoffersidan nämner jag i mitt interpellationssvar att
            Brottsofferjouren nu har mer pengar att röra sig med än någonsin
            tidigare. Kvinnojourerna har vi förstärkt med 400 procent under
            dessa år. Vi börjar också se effekter när det gäller rättsväsendet
            i övrigt. Detta gjorde vi under den förra perioden.
          </note>
          <note>
            Nu ligger det en ny period framför oss, och vi planerar för den
            perio ­ den. Det som kommer att vara det viktigaste under denna
            mandatperiod är att genomföra 34-punktsprogrammet, det vill säga
            de riktade åtgärderna mot gängkriminalitet. Denna punkt finns
            inte med i 34-punktsprogrammet, men vi kommer att kunna genomföra
            den ändå.
          </note>
          <note>
            Min uppfattning är att det i grunden är stötande att dessa tillgångar
            inte kan utmätas. Jag ska göra det tydligare vad det egentligen
            handlar om. Vi kan ha en situation då en gängkriminell person
            har dömts för ett antal brott och blivit dömd att betala skadestånd
            till exempelvis brottsoffren. Men det finns inte några utmätningsbara
            tillgångar på hans konto, och därmed kan han inte betala någonting.
            Efter en tid blir han misstänkt för nya brott, häktas för dem
            och sitter i häkte ett tag. Om dessa brott inte går till åtal
            får han skadestånd eller ersättning för den tid som han har suttit
            häktad. Det kan vara ganska stora belopp. För den första månaden
            är det kanske 30 000 kronor och för den andra månaden 20 000 kronor.
            Sitter man sex månader i häkte och sedan släpps kan den samlade
            summan vara upp till 130 000 kronor skattefritt. Man betalar alltså
            ingen skatt på dessa pengar. Då är ordningen den att även om han
            står i skuld till brottsoffer sedan tidigare kan inte dessa pengar
            utmätas. Det tycker jag, som sagt, är stötande.
          </note>
          <note>
            Därför kan jag glädja Mikael Strandman med att vi nu har fått
            pengar i utredningsbudgeten – Regeringskansliet har en budget
            för utredningar – så att vi kommer att kunna göra en översyn av
            detta regelverk. Vi kommer även att titta på lite andra frågor,
            som jag nämner i interpellationssvaret. Detta kommer vi att kunna
            ändra på under denna mandatperiod. Jag har bett mina tjänstemän
            att skriva direktiv till denna utredning, och vi kommer att återkomma
            så fort vi är färdiga med dessa direktiv så att Mikael Strandman
            kan se vilken typ av ändringar det är som vi vill göra. Men detta
            är en reform som jag verkligen vill genomföra.
          </note>
          <note type="speaker">
            Anf. 4 MIKAEL STRANDMAN (SD):
          </note>
          <note>
            Fru talman! Tack för svaren, statsrådet! Det låter glädjande
            att ni nu är på banan för att göra detta. Dock är jag fortfarande
            lite fundersam.
          </note>
          <note>
            Jag har här en artikel från Sveriges Radio för två och ett halvt
            år sedan där du lovade att skyndsamt titta på detta och återkomma.
            Ni har ju ändå resurser, och just den här lagstiftningen är inte
            så komplicerad. Det hade alltså gått ganska enkelt att komma in
            med en proposition till riksdagen och få den bifallen. Detta är
            nämligen ingen höger–vänsterfråga; jag tror att de flesta ser
            det moraliskt felaktiga i den här lagen, som innebär att hela
            skadeståndsbeloppet är skyddat från utmätning och att det inte
            finns undantag för skadestånd till tidigare brottsoffer.
          </note>
          <note>
            Jag undrar därför fortfarande varför det har dröjt så länge.
            Är det kan ­ ske så att statsrådet ändå inte tycker att frågan
            att prioritera brottsoffer framför de kriminella är särskilt viktig?
            Hade statsrådet tyckt att det var en viktig fråga tror jag nämligen
            att detta hade kunnat gå snabbare.
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Det är också så att man inte kan göra allt samtidigt.
            Det är inte bara den här frågan som är viktig för brottsoffer;
            ofta får de ersättning från Brottsoffermyndigheten i stället,
            om den person det handlar om inte kan betala. I stor utsträckning
            får de alltså sina pengar ändå.
          </note>
          <note>
            Jag tror att det är viktigare för brottsoffer att veta att gärningsmannen
            tas, att brottet klaras upp och att det blir en dom. Det är viktigare
            att veta att det finns tillräckligt stora polisiära resurser och
            att det finns strafflagstiftning som är tillräckligt stark för
            att brotten ska kunna klaras upp. Det tror jag är det allra viktigaste
            för brottsoffren. Det behöver också finnas goda resurser till
            brottsofferjourer och kvinnojourer, vilket vi nu som sagt har
            ökat. Det finns mer pengar än någonsin i de systemen.
          </note>
          <note>
            Det är därför vi har prioriterat just detta. Vi utbildar tre
            gånger så många poliser nu som vi gjorde för fem år sedan, och
            vi har startat två nya polisutbildningar i Malmö och Borås. Vi
            har skärpt straffen i ett trettiotal fall, bland annat för de
            brott som de grovt gängkriminella begår – till exempel grovt vapenbrott.
            De gäller även de flesta grova våldsbrott, de allvarligaste narkotikabrotten
            och ett stort antal andra brott. Jag tror som sagt inte att det
            går att hitta någon period i svensk historia då man har haft en
            lika hög reformtakt på det rättspolitiska området som den vi har
            haft under de senaste fem åren.
          </note>
          <note>
            När man påbörjar en ny period tittar man på vad man ytterligare
            ska göra. Vilka grejer måste vi rätta till? Då har jag sett att
            detta är en sådan fråga som vi bör gå på. Därför har vi nu utredningspengar
            även till den här frågan, och utredningen kommer inte att behandla
            enbart den frågan – även om jag vill att den ska prioriteras,
            så att den snabbt kommer till riksdagen – utan utredningen kommer
            också att titta på exempelvis en höjning av kränkningsersättningen
            generellt sett. Det gäller även ersättning till anhöriga, där
            det i dag är för dåligt stöd, och ett antal sådana frågor.
          </note>
          <note>
            Det handlar om att generellt sett ge brottsoffer en stärkt rätt
            till skadestånd, och det blir en stor reform som kommer att ligga
            framför oss under den här mandatperioden.
          </note>
          <note type="speaker">
            Anf. 6 MIKAEL STRANDMAN (SD):
          </note>
          <note>
            Fru talman! Det jag kan säga är att det är glädjande att ni har
            satt igång med dessa förbättringar på området, statsrådet. Men
            jag tycker ändå att det är skrämmande att det ska behövas näst
            intill systemhotande brottslighet för att ni ska komma till skott.
          </note>
          <note>
            Du säger att det för brottsoffret bara är viktigt att få pengar,
            och det tror jag inte riktigt på. Jag tror att det även är viktigt
            för brottsoffret att se att den som har skadat en faktiskt får
            ett straff och inte en massa pengar. Hade jag själv varit brottsoffer
            hade jag tyckt det var mycket stötande om den kriminelle fick
            behålla pengarna och inte var tvungen att betala en del av dem
            till mig i och med den skuld han hade till mig som brottsoffer.
            Jag tror alltså att det är viktigt av den anledningen – att ge
            en upprättelse till brottsoffret, som då kan se att den kriminelle
            inte får behålla de här pengarna utan att de i stället går till
            att reglera skulder till tidigare brottsoffer. Det är en moralisk
            fråga.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Nja, vad jag sa är att det viktigaste för ett brottsoffer
            kanske är att se att brottet klaras upp – att en person blir dömd
            för det. Sedan har vi ett system där man också kan få ersättning
            för den skada man lidit.
          </note>
          <note>
            Det är klart att det är viktigt att vi ser till att ändra regelverket
            även i denna fråga, men man måste som sagt ta en sak i taget.
            Detta är inte heller en fråga som Sverigedemokraterna har drivit
            särskilt hårt, Mikael Strandman; ni har inte motionerat i denna
            fråga under den här mandatperioden. Det är dock en fråga jag gärna
            vill ta i och som vi vill ändra på, och jag har som sagt bett
            mina tjänstemän att börja skriva utredningsdirektiv så att vi
            under den här perioden ska kunna genomföra en riktigt bra reform
            för brottsoffer, där detta är en del.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2019/20:37 om folkomröstning om invandringspolitiken
          </note>
          <note type="speaker">
            Anf. 8 Justitie- och migrationsminister MORGAN JOHANSSON (S):
          </note>
          <note>
            Fru talman! Richard Jomshof har frågat kultur- och demokratiminis
            ­ tern samt ministern med ansvar för idrottsfrågorna Amanda Lind
            om hon kan tänka sig att verka för att en folkomröstning om invandringspolitiken
            hålls i Sverige.
          </note>
          <note>
            Interpellationen har överlämnats till mig.
          </note>
          <note>
            Den 14 juni 2019 beslutade regeringen att tillsätta en parlamentariskt
            sammansatt kommitté som ska ta ställning till den framtida svenska
            migrationspolitiken. I kommittén deltar samtliga åtta riksdagspartier,
            däribland Sverigedemokraterna.
          </note>
          <note>
            Jag konstaterar att migrationspolitiken är föremål för en omfattande
            debatt och behandlas ingående inom ramen för de beslutsförfaranden
            som den representativa demokratin tillhandahåller.
          </note>
          <note>
            Jag avser därför inte att verka för en sådan folkomröstning som
            Richard Jomshof efterfrågar.
          </note>
          <note type="speaker">
            Anf. 9 RICHARD JOMSHOF (SD):
          </note>
          <note>
            Fru talman! Svensk invandringspolitik har under lång tid varit
            väldigt extrem. Det spelar ingen roll om vi gör en jämförelse
            med våra nordiska grannländer eller om vi gör en jämförelse med
            övriga Europa. Det svenska asylmottagandet är till och med större
            än våra nordiska grannländers sammanlagda mottagande, och till
            detta kommer det jag anser vara en massiv och oansvarig anhöriginvandring.
          </note>
          <note>
            Resultatet är tydligt: Sverige var en gång ett tryggt, stabilt
            och homo ­ gent land men kännetecknas i dag i stället alltmer
            av splittring, segrega ­ tion, ett ökat utanförskap och en ökad
            otrygghet. Stenkastningar, bilbränd ­ er, överfall, misshandel,
            personrån, sexuella övergrepp, överfalls- och gruppvåldtäkter
            har kommit att bli allt vanligare – inte bara i våra in ­ vand
            ­ rartäta förorter utan även i den svenska stads- och gatubilden
            rent all ­ mänt. Till detta kommer en accelererande islamisering,
            en importerad anti ­ semi ­ tism och en importerad grov, gängrelaterad
            kriminalitet med återkom ­ man ­ de uppgörelser, skjutningar och
            sprängningar.
          </note>
          <note>
            Samtidigt kan vi se hur den svenska välfärden inte räcker till
            utan håller på att raseras, detta som en direkt följd av just
            denna politik. Det har gått så långt att svensk invandringspolitik
            till och med ifrågasätts i våra nordiska grannländer. Man förlöjligar
            Sverige för vår politiska inriktning och för det man anser vara
            ett dysfunktionellt ledarskap, och jag håller ju med. Det görs
            med rätta.
          </note>
          <note>
            Allt fler människor och familjer försöker förtvivlat flytta från
            dessa områden – från otrygghet och våld, totalhavererade skolor
            och så vidare – men problemet är att det snart inte finns någonstans
            att flytta. Det finns snart ingen kommun eller landsända som är
            förskonad från problemen från det jag anser vara massinvandringens
            skadeverkningar. Detta socialliberalernas mångkulturalismexperiment
            håller på att rasera precis allt.
          </note>
          <note>
            Fru talman! Jag tackar naturligtvis justitie- och migrationsministern
            för svaret på min interpellation. Jag anser dock att det är otillräckligt,
            och jag anser att det är felaktigt.
          </note>
          <note>
            Det stämmer inte att migrationspolitiken är föremål för omfattande
            debatt – i alla fall inte om man med det menar att den skulle
            vara objektiv, saklig eller korrekt. Den som har vågat säga ifrån
            eller ifrågasätta det jag många gånger anser vara ett totalt vansinne
            har förlöjligats och smutskastats. Ibland har människor hotats
            och misshandlats. Vissa har blivit utslängda av sina fackförbund,
            och andra har blivit av med sina arbeten. Samtidigt har socialister
            och liberaler, många gånger med hjälp av medier ­ na, spridit
            alltifrån skönmålningar och halvsanningar till rena lögner om
            invandringspolitik.
          </note>
          <note>
            Det är anmärkningsvärt att det svenska folket aldrig har tillfrågats
            om detta – om det vill ha den här massinvandringen, om det vill
            ha det här samhället och om det vill vara en del av det jag anser
            vara ett mångkultura ­ lismexperiment. Svenska folket har aldrig
            tillfrågats om detta. En rad undersökningar som har gjorts sedan
            90-talets början visar i själva verket att det är en liten minoritet
            som har drivit på den här politiken. Man har aldrig haft det svenska
            folkets stöd i frågan.
          </note>
          <note>
            Därför är det märkligt att man inte har tillfrågat svenska folket
            om de vill ha detta. Man har satt sig på någon sorts höga hästar
            och drivit igenom något som det svenska folket inte vill ha.
          </note>
          <note>
            Sverige håller på att slitas sönder. Vi är på väg in i en situation
            där svenska folket är på väg att bli en minoritet i sitt eget
            land. För mig är det självklart, fru talman, att man då är öppen
            och tydlig med vad som håller på att hända och att man frågar
            det svenska folket om de vill ha den destruktiva politik som till
            exempel Socialdemokraterna förespråkar eller en mer ansvarsfull
            politik, som Sverigedemokraterna förespråkar.
          </note>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <note>
            Fru talman! Vi har ingen massinvandring till Sverige. Sanningen
            är att antalet asylsökande är det lägsta på 13 år, och av dem
            som kommer till Sverige och söker asyl är bifallsandelen 27 procent.
            Det är alltså mer än två tredjedelar av dem som ansöker om asyl
            som faktiskt inte får asyl och som därmed får lämna Sverige.
          </note>
          <note>
            Richard Jomshof målar upp en mörk bild av brottsutvecklingen.
            Det är korrekt att vi har problem med gängkriminalitet och med
            skjutningar och sprängningar. Där har vi ett stort åtgärdsprogram
            som vi började att dra igång redan förra mandatperioden med fler
            poliser, höjda straff, ökad kameraövervakning och bättre verktyg
            för poliserna. Vi måste helt enkelt stampa ut gängkriminaliteten
            ur de utsatta områdena; det är en av våra allra viktigaste frågor.
          </note>
          <note>
            Men man måste också ha lite sans och balans i retoriken. Jag
            påstår – och det är så – att det är lägre risk att dödas i Sverige
            i dag än vad det var för 30 år sedan. Detta beror på att det dödliga
            våldet per capita har minskat. Vi har ungefär ett hundratal fall
            av dödligt våld per år, och det har vi haft under ganska lång
            tid. Samtidigt har befolkningen ökat. Detta rimmar dåligt, skulle
            jag vilja säga, med den mycket mörka katastrofbild som Richard
            Jomshof så gärna vill måla upp.
          </note>
          <note>
            Massinvandring har vi inte, utan vi är tillbaka i en situation
            då vi har kontroll på dem som kommer till Sverige. Denna kontroll
            ska vi behålla. Vi behöver långsiktighet i migrationspolitiken.
            Det var därför vi tillsatte den parlamentariska kommittén, och
            där sitter ju Sverigedemokraterna. Richard Jomshofs egen partiordförande
            Jimmie Åkesson sitter i denna kommitté för att diskutera bland
            annat hur vi ska göra efter att den tillfälliga lagen löper ut.
          </note>
          <note>
            Vi stramade ju åt lagstiftningen så att den nu är nere på EU:s
            miniminivå. Frågan är hur regelverket ska se ut när lagstiftningen
            löper ut om två år. Jag kan garantera alla som lyssnar på denna
            debatt att jag inte tänker medverka till att vi återigen tappar
            kontrollen på det sätt vi gjorde 2015. Dit ska vi inte igen.
          </note>
          <note>
            Richard Jomshof vill ha en folkomröstning. Hur skulle alternativen
            i den folkomröstningen se ut? Frågan man Sverigedemokraterna skulle
            väl alternativen vara att vi antingen ska ta emot invandrare eller
            att vi inte ska ta emot några invandrare.
          </note>
          <note>
            Man ska veta att det andra alternativet, att inte ta emot några
            invandrare, i praktiken skulle innebära att Sverige får mäla sig
            ut ur en lång rad internationella sammanhang. EU kan vi ju inte
            vara kvar i, och samma sak gäller för de internationella konventioner
            som FN har satt upp . Europarådet kan vi knappast heller vara
            kvar i. Detta skulle bli konsekvenserna om vi, likt Nordkorea,
            skulle dra ned rullgardinen, stänga gränserna och säga att ingen
            människa får lov att komma till Sverige.
          </note>
          <note>
            Det är därför dessa frågor lämpar sig för en parlamentarisk kommitté.
            Jag tror inte att Richard Jomshof kan producera ett alternativ
            i en folkomröstning som skulle kunna ta in dessa nyanser.
          </note>
          <note>
            Vi har 60 miljoner flyktingar i världen – män, kvinnor och barn
            som kan gå under om de inte får möjlighet att få en tillflyktsort.
            Erfarenheterna av andra världskriget var just att alla länder
            i sådana lägen ska ställa upp för att hjälpa dem som flyr från
            tortyr, krig eller andra umbäranden. Det är detta som är asylrätten
            – rätten att söka asyl och att få skydd om man riskerar förföljelse
            eller död. Den asylrätten tänker jag värna.
          </note>
          <note type="speaker">
            Anf. 11 RICHARD JOMSHOF (SD):
          </note>
          <note>
            Fru talman! Såväl antalet som andelen av dem som är utrikes födda
            i Sverige har ökat kraftigt. År 2000 utgjorde andelen utrikes
            födda drygt 10 procent av befolkningen. I dag är det närmare 20
            procent, och då är asylsökande och illegala invandrare inte inräknade.
            Det är alltså en fördubbling på 20 år, och då talar vi endast
            om dem som är utrikes födda.
          </note>
          <note>
            Att det tidigare har funnits en ganska stor andel utrikes födda
            i Sverige från grannländer som Finland, Polen eller Norge är inte
            konstigt, för de är just grannländer och länder som vi har en
            gemensam historia med. Inte minst gäller detta Finland, som vi
            har en 600-årig historia med. Som vi vet finns det ju även en
            svensk minoritet i Finland. Det finns mycket som förenar oss och
            våra grannländer.
          </note>
          <note>
            Men det vanligaste landet bland dem som är utrikes födda i Sverige
            är inte längre Finland, utan Syrien och Irak har gått om Finland.
            Då talar vi inte om en förändring på hundratals år, som den vi
            har haft med Finland, utan vi talar om några tiotal år eller endast
            några år. Resultatet är tydligt; vi ser det i förorter och i kommuner
            i form av utanförskap, segregation, splittring, havererad välfärd,
            våld och islamisering.
          </note>
          <note>
            Fru talman! Det har naturligtvis alltid funnits invandring till
            Sverige, och det är klart att det ska finnas invandring till Sverige
            även fortsättningsvis. Man kan ta upp 50- och 60-talen som ett
            tydligt exempel på när det kom människor från Europa till Sverige
            för att arbeta i svensk industri. Den invandringen var ju någonting
            vi behövde – den var fördelaktig, till skillnad från den invandring
            vi ser nu, som är tärande. Det är raka motsatsen, därav de problem
            vi i dag ser.
          </note>
          <note>
            Det är tydligt att migrationsministern inte förstår problemet
            med den politik man faktiskt driver. Socialdemokraterna är de
            facto ansvariga för de problem vi i dag ser. Varje gång en ung
            pojke misshandlas eller rånas och varje gång en ung flicka utsätts
            för övergrepp eller i värsta fall kanske till och med gruppvåldtas
            är det en följd av denna politik, och då bär Socialdemokraterna
            ett indirekt ansvar för händelsen.
          </note>
          <note>
            I ett nummer av Dagens Samhälle från år 2012 kan man läsa artikeln
            ”Framtidens Sverige finns i Botkyrka”. I artikeln uttalar sig
            såväl Stefan Löfven som kommunstyrelsens ordförande om den socialdemokratiskt
            styrda kommunen.
          </note>
          <note>
            Vad är det då som gör kommunen så speciell? Vad är det som har
            skett i Botkyrka som gör att man vill att det som sker där i dag
            ska ske i Sverige i morgon? Vad är det som har hänt? Vad är det
            som gör det så speciellt?
          </note>
          <note>
            Om man läser artikeln ser man att det är Sveriges mest internationella
            kommun, att svenskarna är i minoritet och att etnisk mångfald
            är en tillväxtfaktor. Man kan också läsa att lintottarna aldrig
            kommer tillbaka och att befolkningens nya sammansättning här ses
            som något önskvärt och framtidsinriktat. Det är alltså önskvärt
            och framtidsinriktat att svenskarna blir en minoritet i sitt eget
            land. Där har vi, om jag tolkar artikeln rätt, framtidens Sverige
            om Socialdemokraterna får bestämma.
          </note>
          <note>
            Plötsligt börjar jag förstå varför vi har drygt 2 miljoner utrikes
            födda människor i Sverige. Det är framtidens Sverige man bygger.
            När situatio ­ nen dessutom är sådan att Socialdemokraterna tappar
            väljare är man tvung ­ en att fylla på med nya lydiga socialister
            som är villiga att rösta på Socialdemokraterna.
          </note>
          <note>
            Jag kan ha full respekt för att man tycker så. Det är helt okej;
            man får tycka så. Jag gör det dock inte, utan jag tycker att det
            är jättemärkligt.
          </note>
          <note>
            Det vore ändå klädsamt att fråga det svenska folket om man ställer
            upp på denna politik eller inte och om det svenska folket är villigt
            att ge bort sitt eget land, för det är precis det som det handlar
            om. Jag anser att det är djupt odemokratiskt och djupt föraktfullt
            mot det svenska folket att inte göra så.
          </note>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <note>
            Fru talman! Så har vi då hört denna retorik ett varv till. Det
            är inte första gången som det talas på detta sätt.
          </note>
          <note>
            Jag verkar i en tradition som bygger på solidaritet, medmänsklighet,
            internationell samverkan och allas lika värde. Det är detta som
            i grunden styr det socialdemokratiska partiet.
          </note>
          <note>
            Richard Jomshof verkar i en annan tradition. Den traditionen
            bygger på att odla hat, att odla misstro mellan etniska grupper,
            att hetsa mot invandrare, att skylla alla samhällsproblem som
            över huvud taget går att finna på någon annan och på att peka
            ut den gruppen samt på att framställa människor som har en annan
            etnisk bakgrund som obegåvade, som korkade, som mindre värda och
            som farliga. Detta är genomgående i Sverigedemokraternas retorik
            så gott som alltid. Det är detta den går ut på – syndabockstänkandet.
            Alla problem ska skyllas på invandrarna.
          </note>
          <note>
            Richard Jomshof glömmer att av de människor vi pratar om är det
            i dag över 1 miljon löntagare på svensk arbetsmarknad som är födda
            i andra länder. Richard Jomshof talar om tärande. Alltså , vi
            talar om industriarbetare, undersköterskor, lärare, läkare och
            butiksanställda – hundratusentals människor som är födda utomlands
            men som varenda dag går till jobbet för att arbeta för det land
            som är vårt gemensamma hem – Sverige. De arbetar för dig, Jomshof,
            de arbetar för mig, de arbetar för oss, de arbetar för våra barn
            och de kommer att arbeta för oss när vi blir äldre och en dag
            ska in i äldreomsorgen.
          </note>
          <note>
            Då säger Jomshof att nu ska vi folkomrösta om invandring och
            bedriva kampanjer för eller emot invandring. Det har bedrivits
            sådana kampanjer förr i Sverige.
          </note>
          <note>
            Jag lade precis ifrån mig Ola Larsmos bok Djävulssonaten , som
            handlar om retoriken på 30-talet och hur man drev kampanjer just
            mot exempelvis att Sverige under den tiden skulle ta emot judar.
            Det mest kända mötet var i Uppsala studentkår 1939, Bollhusmötet.
            Då handlade det om ifall Sverige skulle ta emot en grupp judiska
            läkare från Tyskland. Då, fru talman, gick den tidens Jomshofar
            upp i talarstolen och sa precis det som Jomshof säger i dag. De
            varnade för allt hemskt som skulle inträffa om Sverige skulle
            göra detta.
          </note>
          <note>
            Främmande folkelement kallade man det på den tiden. Jomshof använder
            andra ord, men han menar exakt samma sak. Stoppa judeimporten,
            sa de. Jomshof använder andra ord, men han menar exakt samma sak.
          </note>
          <note>
            Fru talman! Den tidens socialdemokrater stod på andra sidan.
            De sa: Vi måste visa medmänsklighet och humanism i den värld som
            vi lever i.
          </note>
          <note>
            Fru talman! Det här är varken första eller sista gången som vi
            har den här debatten; den kommer att fortleva.
          </note>
          <note>
            Vad tror ni hände efter kriget? Jo, alla den tidens Jomshofar
            sprang och gömde sig i skogen när det gick upp för dem vad den
            här typen av retorik hade inneburit på riktigt.
          </note>
          <note>
            Fru talman! Min åsikt är att Sverige ska ta ett ansvar för flyende
            människor, men inte mer än vi klarar av, inte tillbaka till 2015,
            inte på ett oreglerat och kaosartat sätt utan med ordning och
            reda men med bevarad medmänsklighet och humanism.
          </note>
          <note type="speaker">
            Anf. 13 RICHARD JOMSHOF (SD):
          </note>
          <note>
            Fru talman! Det finns väldigt mycket att säga om det senaste
            inlägget från statsrådet. Det är anmärkningsvärt. Men jag är inte
            förvånad för det är så det brukar låta från statsrådet, en i grund
            och botten ganska otrevlig och oförskämd människa som har svårt
            att hålla sig till saklig och korrekt retorik.
          </note>
          <note>
            Nåväl, nytt dystert rekord: 45 sköts ihjäl 2018, kvinna i 30-årsåldern
            död efter skottlossning i Malmö, pojke i 13–14-årsåldern skjuten
            i Huskvarna, facket sätter stopp och inga väktare jobbar i Rinkeby,
            112 barn har rånats i Göteborg bara i år, 50 ungdomar håller Växjö
            city som gisslan, misstänkt gruppvåldtäkt i Stockholm.
          </note>
          <note>
            Den här listan, fru talman, kan göras enormt lång. Det här är
            bara ett litet urval efter några enkla sökningar som jag gjorde
            i går kväll. Det är ett litet urval som tydligt visar vad den
            politik som Morgan Johansson före ­ träder har lett till. Det
            är väldigt tydligt vilket enormt misslyckande det mångkulturella
            samhället de facto är. Det ökande utanförskapet, den ökade splittringen,
            den ökade segregationen och det allt våldsammare och otryg ­ gare
            samhället hänger ihop med den politik som Socialdemokraterna och
            Morgan Johansson företräder.
          </note>
          <note>
            Jag beklagar att justitie- och migrationsministern inte verkar
            förstå det här. Jag beklagar också den väldigt låga nivån på retoriken,
            för skulle man prata om vad som egentligen hände på 30-talet skulle
            det inte alls vara den skönmålning som statsrådet gör. Tvärtom
            var Socialdemokraterna ett parti som kröp ganska lydigt efter
            de tyska nazisterna.
          </note>
          <note>
            En sista kommentar när det gäller huruvida invandringen minskar
            eller inte: I år kan vi kanske räkna med 100 000 människor till
            Sverige, alltså 1 procent av Sveriges befolkning på ett år. Det
            är som en stad av Helsingborgs storlek till Sverige på ett år.
          </note>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <note>
            Fru talman! Jag kan nog leva med att Richard Jomshof tycker att
            jag är otrevlig och oförskämd. Så fort man ger lite mothugg till
            Sverigedemokraterna får man höra det där. Men det börjar kanske
            bli dags att sätta ned foten mot er på ett lite tydligare sätt,
            så att ni får känna på vad det handlar om när man verkligen sätter
            sig emot er argumentation.
          </note>
          <note>
            Richard Jomshof, åk till koncentrationslägren i Tyskland och
            läs listorna över döda socialdemokrater och fackföreningsmän som
            hamnade där när nazisterna tog över! Sedan kan vi tala om historien.
            Stå inte här och försök göra någon historieförfalskning, historierevision,
            för den debatten kommer du att förlora.
          </note>
          <note>
            Fru talman! För mig spelar det ingen roll om man är svart eller
            vit. Begår du brott ska du buras in. Det måste vara samma regler
            som gäller rakt av. Här skiljer vi oss åt, för Sverigedemokraterna
            bryr sig i praktiken inte om brott som svenskar begår. Jag ser
            aldrig sverigedemokrater reagera när det är en etnisk svensk som
            har begått ett brott, utan ni använder kriminalpolitiken för att
            driva fram frågor i er invandringspolitik. Det är inte brotten
            ni är emot, utan det är invandringen. Det är det som skiljer oss
            åt.
          </note>
          <note>
            Det arbete som vi nu har börjat sätta i sjön när det gäller att
            bekämpa gängkriminaliteten kommer vi att fortsätta med. Jag är
            övertygad om att med rätt resurser, fler verktyg för polisen och
            hårdare straff kommer vi att kunna stampa ut också den allra mest
            allvarliga gängkriminaliteten. Men blanda inte ihop det här med
            någon allmän invandringsdebatt! Det ställer jag inte upp på.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 12.36 på förslag av andre vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 6 Statsministerns frågestund
          </note>
          <note>
            Effekterna av gymnasielagen
          </note>
          <note type="speaker">
            Anf. 15 ULF KRISTERSSON (M):
          </note>
          <note>
            Fru talman! 7 250 var antalet vuxna utan asylskäl som regeringen
            gav uppehållstillstånd förra året med den så kallade gymnasielagen.
            Lagen fick hård kritik av Advokatsamfundet, SKL, Unicef och polisen.
            Upprördast av dem alla var Lagrådet. Det sa att gränsen har nåtts
            för vad som är acceptabelt i fråga om hur lagstiftning kan utformas.
            Men ni lät er inte stoppas. Ni baxade lagen genom riksdagen. Moderaterna,
            Kristdemokraterna, Liberalerna och Sverigedemokraterna röstade
            nej.
          </note>
          <note>
            Nu har verkligheten kommit i kapp. Socialstyrelsen larmar om
            hemlöshet och prostitution. Sveriges Kommuner och Landsting slog
            förra veckan fast att dagens situation är ohållbar, som de skriver.
            De varnar för utbredd psykisk ohälsa och växan ­ de parallellsamhällen.
          </note>
          <note>
            Vad gör då regeringen? Justitieministerns enda svar på kritiken
            är att, som han säger: Lagen gäller. Det är inte aktuellt med
            en översyn.
          </note>
          <note>
            Alla tar nu skada av politiken. Decennier av ogenomtänkt ryckighet
            måste få ett slut. I Sverige måste den enkla principen råda: Ett
            ja ska vara ett ja, och ett nej ett nej. Den som kommer hit ska
            veta att man förväntas och välkomnas att bli en del av det svenska
            samhället. Den som får avslag måste lämna landet , inte fastna
            i hemlöshet eller parallella samhällen.
          </note>
          <note>
            Min fråga till statsministern är mot denna bakgrund: Vad svarar
            statsministern, nu och i denna kammare , på Sveriges Kommuner
            och Landstings nödrop?
          </note>
          <note>
            (Applåder)
          </note>
          <note type="speaker">
            Anf. 16 Statsminister STEFAN LÖFVEN (S):
          </note>
          <note>
            Fru talman! Det är regeringen med Socialdemokraterna och Miljöpartiet
            som har lagt om migrationspolitiken. Den som gällde före, och
            också under den förra regeringen som Ulf Kristersson ingick i,
            var inte hållbar. Vi fick en situation 2015 som vi var tvungna
            att hantera. Därför har vi lagt om migrationspolitiken. Det är
            därför den är mer restriktiv nu. Det är också därför vi ser att
            antalet människor som söker asyl i Sverige har sjunkit betydligt
            från den tiden.
          </note>
          <note>
            Samtidigt har ungdomar en möjlighet att få en utbildning när
            de är här. Vi tyckte att det var ett ganska humant skäl. Att ge
            ungdomar utbildning gör inte ont. Jag tycker att det är att föra
            det för långt att säga att ökning av hemlöshet och prostitution
            har direkt med en lagstiftning att göra. Det är att ta det väl
            långt.
          </note>
          <note>
            Nu ligger migrationspolitiken fast. Det ska den göra. Under tiden
            som vi har lagstiftningen, och vi har förlängt den tillfälliga,
            ska en parlamentarisk kommitté arbeta fram den nya, långsiktigt
            hållbara migrationspolitiken. I den ingår åtta av riksdagens åtta
            partier.
          </note>
          <note>
            Jag hoppas att vi kan samarbeta i den. Jag hoppas att alla partier
            kommer att lägga fram sina förslag i kommittéarbetet, och så får
            vi ta fram en långsiktigt hållbar migrationspolitik. Jag hoppas
            att Moderaterna orkar vara med hela vägen i det arbetet så att
            vi kan slutföra en bred överenskommelse om en långsiktigt hållbar
            migrationspolitik.
          </note>
          <note type="speaker">
            Anf. 17 ULF KRISTERSSON (M):
          </note>
          <note>
            Fru talman! Jag uppfattade inte det glasklara svaret på frågan:
            Vad gör statsministern nu åt SKL:s nödrop?
          </note>
          <note>
            Gymnasielagen borde aldrig ha införts. Det absolut sämsta som
            reger ­ ingen nu skulle kunna göra är att övergå till regelrätt
            amnesti. Det vore principiellt farligt och fel. Det skulle sända
            ett budskap till omvärlden att Sverige är ett land som emellanåt
            beviljar amnestier och göra Sverige ännu mer intressant och attraktivt
            för asylsökande utan asylskäl.
          </note>
          <note>
            Min andra fråga till statsministern, med förhoppning om bättre
            tur den här gången, är: Kan statsministern här och nu garantera
            att amnesti inte är aktuell för den grupp vi nu pratar om?
          </note>
          <note>
            (Applåder)
          </note>
          <note type="speaker">
            Anf. 18 Statsminister STEFAN LÖFVEN (S):
          </note>
          <note>
            Fru talman! Jag har precis förklarat. Nu har vi en politik som
            gäller. Vi har förlängt den tillfälliga lagen i två år. Den parlamentariska
            kommittén är tillsatt. Åtta partier möts för att diskutera hur
            en långsiktigt hållbar politik ska se ut. Det är vad som gäller.
            Då hoppas jag att Moderaterna till skillnad från i andra diskussioner
            orkar hålla distansen ut så att vi kan få en bred överenskommelse.
          </note>
          <note>
            (Applåder)
          </note>
          <note>
            Regeringens syn på invandringen
          </note>
          <note type="speaker">
            Anf. 19 JIMMIE ÅKESSON (SD):
          </note>
          <note>
            Fru talman! Jag vill hävda att migrationspolitiken är vår tids
            stora ödesfråga med tanke på vad den har betytt för alla delar
            av samhället. Det är gigantiska kostnader som går ut över välfärden
            men också sociala problem i form av segregation, utanförskap,
            splittring i samhället och så vidare.
          </note>
          <note>
            Nu har vi, som vi hörde under den förra frågan här, fått en lite
            ny situa ­ tion i vårt land där man till slut från regeringspartierna
            kände sig tvingade att göra någonting därför att situationen blev
            ohållbar. Det är något som jag tror att alla välkomnar. Vi har
            en tillfällig lagstiftning. Vi har en kom ­ mitté som ska titta
            på den mer långsiktiga migrationspolitiken. Det är gott så.
          </note>
          <note>
            Nu har frågan ställts till statsministern ett antal gånger under
            de senaste veckorna. Statsministern ger uttryck för att vi bör
            ha en mindre invandring än vad vi har i dag. Vice statsministern
            har å andra sidan kontrat detta med att vi bör ha en större invandring
            än vad vi har i dag.
          </note>
          <note>
            Fru talman! Den enkla frågan till statsministern, som jag känner
            att ingen har fått något riktigt svar på än, är: Vilken är regeringens
            hållning? Ska vi ha en större invandring, eller ska vi ha en mindre
            invandring?
          </note>
          <note type="speaker">
            Anf. 20 Statsminister STEFAN LÖFVEN (S):
          </note>
          <note>
            Fru talman! Vi tar det igen. Vi har lagt om migrationspolitiken.
            Den är mer restriktiv nu. Den måste vara långsiktigt hållbar.
            Vi har förlängt den tillfälliga lagen i två år. Under de två åren
            ska vi arbeta fram en bred överenskommelse om en långsiktigt hållbar
            migrationspolitik. Där deltar åtta partier.
          </note>
          <note>
            I regeringsförklaringen, som jag läste upp för ett tag sedan
            i riksdagen, står så här: ”I samarbete med andra medlemsstater
            arbetar Sverige för ett gemensamt asylsystem i EU där medlemsstaterna
            solidariskt delar på ansvaret för människor på flykt.
          </note>
          <note>
            Den svenska migrationspolitiken ska vara rättssäker, effektiv
            och human. Politiken måste vara brett förankrad. En parlamentarisk
            kommitté har fått regeringens uppdrag att lämna förslag om en
            långsiktigt hållbar migrationspolitik. Asylrätten ska värnas.”
          </note>
          <note>
            Det är regeringens politik. Det är våra två partier som har lagt
            om migrationspolitiken. Det är våra två partier som lade fram
            den tillfälliga lagen. Det är våra två partier som har lagt fram
            förslag om att den tillfälliga lagen förlängs och likaså tillsatt
            den kommitté som nu ska arbeta. Det är regeringens formella politik
            på migrationsområdet.
          </note>
          <note>
            Låt oss nu arbeta för att se till att få en långsiktigt hållbar
            och bred överenskommelse om migrationspolitiken. Det måste nu
            vara vår uppgift.
          </note>
          <note type="speaker">
            Anf. 21 JIMMIE ÅKESSON (SD):
          </note>
          <note>
            Fru talman! Jag håller med om att det måste vara vår uppgift.
            Det var inte det jag frågade efter. Min fråga gällde att oavsett
            vad statsministern förde fram i regeringsförklaringen är det uppenbart
            att den har tolkats på olika sätt av våra två regeringspartier,
            där den ena parten hävdar att invandringen ska bli mindre och
            den andra parten, det vill säga Miljöpartiet, tycker att invandringen
            ska bli större.
          </note>
          <note>
            Svaret här är inte tyvärr inte glasklart. Därför måste jag ställa
            frågan igen: Vilken är regeringens uppfattning? Ska invandringen
            vara mindre än den är i dag, eller ska den vara större än vad
            den är i dag?
          </note>
          <note>
            Det kan inte vara jättesvårt att svara på den frågan. Den är
            väldigt konkret.
          </note>
          <note type="speaker">
            Anf. 22 Statsminister STEFAN LÖFVEN (S):
          </note>
          <note>
            Fru talman! Regeringens politik är precis den som jag läste upp.
            Så har vi åtta partier som sitter i en parlamentarisk kommitté,
            och jag utgår från att åtta partier också ger uttryck för hur
            man vill att framtidens politik ska se ut. Det kommer slutligen
            att avgöras i kommittén – hoppas jag. Jag hoppas att kommittén
            kan komma fram till en bred överenskommelse, och då utgår jag
            från att alla de åtta partierna ger sin syn på hur det ska se
            ut i framtiden.
          </note>
          <note>
            Vad som gäller här och nu är regeringens politik. Den politiken
            har jag redogjort för i mitt första inlägg, och det är den som
            gäller. Punkt.
          </note>
          <note>
            (Applåder)
          </note>
          <note>
            Lagförslag om tillträdesförbud
          </note>
          <note type="speaker">
            Anf. 23 ANNIE LÖÖF (C):
          </note>
          <note>
            Fru talman! Vi har tyvärr alldeles för länge sett hur snattare
            gång på gång stjäl från butiker, hur ungdomsgäng trakasserar och
            stör på bibliotek runt om i Sverige och hur kvinnor och flickor
            utsätts för kränkningar och sexuella trakasserier i badhus. Tyvärr
            kan vi också konstatera att det inte sällan är samma förövare
            som begår brott, som stör verksamheter och som också kan återkomma
            till samma plats och göra om precis samma sak igen. Det är helt
            ohållbart.
          </note>
          <note>
            Centerpartiet lade redan 2017 en motion i riksdagen om att införa
            ett tillträdesförbud i butiker så att den som har dömts för att
            ha stulit eller misskött sig i en butik kan nekas att gå dit igen
            – portas, helt enkelt. Vi har också föreslagit tillträdesförbud
            till simhallar för personer som på mycket goda grunder kan misstänkas
            ha misskött sig.
          </note>
          <note>
            Nu har även regeringen utrett frågan om tillträdesförbud. Utredningens
            förslag välkomnas av bland annat Svensk Handel, Sveriges Kommuner
            och Landsting och Polismyndigheten. Min fråga till statsministern
            är: När får vi se ett skarpt lagförslag från regeringen om att
            verkligen införa detta så att vi kan ta ytterligare välbehövliga
            steg på vägen mot att skapa och bygga en ny trygghet för alla?
          </note>
          <note>
            (Applåder)
          </note>
          <note type="speaker">
            Anf. 24 Statsminister STEFAN LÖFVEN (S):
          </note>
          <note>
            Fru talman! Jag är helt överens med Annie Lööf om den beskrivningen
            av verkligheten. Vi måste göra någonting åt detta, och det var
            av det skälet utredningen tillsattes.
          </note>
          <note>
            Sedan måste regeringen naturligtvis bereda utifrån utredningssvaret.
            Vad finns det för för- och nackdelar med olika lösningar? Där
            finns inte bara svart och vitt, utan det finns olika syn på effektiviteten
            i olika förslag.
          </note>
          <note>
            Vi kommer alltså att bereda detta, men vi har ingen annan ambition
            än den som Annie Lööf ger uttryck för: Sköter man sig inte på
            allmän plats måste det synas. Vi accepterar inte vilket beteende
            som helst på allmän plats.
          </note>
          <note>
            Vi måste få bereda detta i vanlig ordning, så därför kan jag
            tyvärr inte ge något datum för när ett sådant förslag kommer.
            Men vi arbetar på det.
          </note>
          <note type="speaker">
            Anf. 25 ANNIE LÖÖF (C):
          </note>
          <note>
            Fru talman! Tack, statsministern, för svaret! Självklart är det
            så att lagstiftning måste vara noggrant analyserad och rättssäker.
            Men det här är samtidigt en fråga som har uppmärksammats i många
            år. Motioner har lagts här i riksdagen, och det har debatterats.
            Svensk Handel, till exempel, har efterlyst detta i ett flertal
            år. Polismyndigheten är positiv till förslaget.
          </note>
          <note>
            Det utredningen föreslår är just att beslut om ett eventuellt
            tillträdesförbud ska fattas av åklagare för att motverka godtycklighet
            och för att värna rättssäkerheten. Sett till att väldigt många
            genom åren har påtalat problem med trakasserier, upprepad brottslighet
            och ordningsstörningar måste vi kunna ta steg framåt här.
          </note>
          <note>
            Jag hör vad statsministern säger och vill än en gång bara understryka
            frågans vikt. Kan statsministern ge ett löfte om att ett lagförslag
            på detta område är en prioriterad fråga för regeringen och någonting
            som kan läggas fram i riksdagen så skyndsamt som möjligt?
          </note>
          <note type="speaker">
            Anf. 26 Statsminister STEFAN LÖFVEN (S):
          </note>
          <note>
            Fru talman! Eftersom det är den här regeringen som nu tar tag
            i frågan måste vi samtidigt få arbeta så som grundlagen säger
            att vi ska arbeta, det vill säga strukturerat och systematiskt
            så att vi har ett beredningsunderlag när vi väl går till beslut
            med ett förslag till proposition.
          </note>
          <note>
            Jag kan alltså inte ge någon tidtabell. Arbetet pågår, och det
            är klart att vi vill ha fram all den lagstiftning som vi arbetar
            med så snabbt som möjligt. Jag konstaterade vid dagens regeringssammanträde
            att vi beslutade om proposition 205, tror jag att det var, från
            Justitiedepartementet sedan vi tillträdde – proposition 205! Vi
            arbetar alltså med ett antal, och vi arbetar så snabbt vi någonsin
            kan.
          </note>
          <note>
            (Applåder)
          </note>
          <note>
            Satsningar på välfärden
          </note>
          <note type="speaker">
            Anf. 27 MIA SYDOW MÖLLEBY (V):
          </note>
          <note>
            Fru talman! Nästa år försvinner värnskatten, och det är framför
            allt rika män i Danderyd och Djursholm som blir de tydliga vinnarna
            på regeringens budget. De kan köpa sig ytterligare en SUV och
            glatt korka upp och skåla i champagnen.
          </note>
          <note>
            Samtidigt får vi hela tiden rapporter från kommun efter kommun
            om stora neddragningar. I äldreomsorgen dras det ned på personal.
            De gamla får tillbringa allt fler timmar ensamma. Avgifterna för
            maten höjs. Möjligheterna till utevistelse dras in. Man har till
            och med diskuterat att sänka inomhustemperaturen på äldreboenden.
          </note>
          <note>
            Men det är inte bara äldreomsorgen som drabbas. Barnen och skolan
            drabbas också. I Nordmaling läggs den öppna förskolan ned. I Stockholm
            drabbas också förskolor. I Göteborg blir det färre specialpedagoger
            på gymnasiet, och på vissa håll dras läxhjälpen in helt och hållet.
            På Tjörn, en kommun där elevantalet ökar, ska samtidigt 45 tjänster
            bort inom skolans område. Det här är några av väldigt många exempel.
          </note>
          <note>
            I våras stod statsministern här på frågestunden och pratade om
            att regeringen gör satsningar på välfärden – speciella satsningar
            på sjukvården och skolan och generella satsningar på kommunerna
            i stort. Men utveck ­ lingen går ju åt helt fel håll. Slopad värnskatt
            ger 6 miljarder mindre i statskassan. I fyra av fem kommuner görs
            nedskärningar i verksamheterna nästa år.
          </note>
          <note>
            Min fråga till statsministern är: När kommer de rejäla satsningarna
            på välfärden som statsministern pratade om på frågestunden i våras?
          </note>
          <note type="speaker">
            Anf. 28 Statsminister STEFAN LÖFVEN (S):
          </note>
          <note>
            Fru talman! En viktig satsning påbörjades redan den förra mandatperioden.
            Då gjordes en satsning på 35 miljarder kronor till svensk välfärd.
            Vi har nu 100 000 fler anställda i den svenska välfärden jämfört
            med när regeringen tillträdde. Vi måste fortsätta med detta, och
            därför tillkommer det ytterligare generella 20 miljarder under
            den här mandatperioden. Som jag sa tidigare görs det flera satsningar
            speciellt på skolan, sjukvården, äldreomsorgen och så vidare.
          </note>
          <note>
            Vad gäller värnskatten är det viktigt att hålla i minnet att
            oavsett vilket av de två regeringsalternativen som var på tal
            i januari hade värnskatten tagits bort. Det var tre högerkonservativa
            partier som var överens om att värnskatten skulle bort vid det
            tillfället, och vi fick det som ett inslag i den januariöverenskommelse
            som slöts.
          </note>
          <note>
            Man ska också komma ihåg att en stor omfördelning i vårt samhälle
            sker i välfärdssystemet. Det är det som gör det möjligt för vanligt
            folk att faktiskt få vård när de vill ha det, skola och äldreomsorg
            när föräldrarna blir gamla och så vidare.
          </note>
          <note>
            Välfärdssystemet i sig är alltså omfördelande, och då fanns det
            två val i Sveriges riksdag i vintras: ett alternativ där värnskatten
            tas bort och man inte gör de här satsningarna på välfärden och
            ett annat där värnskatten ock ­ så tas bort men där satsningar
            på välfärden finns som en väldigt stark pelare.
          </note>
          <note>
            Det tänker vi fortsätta med under hela denna mandatperiod. Vi
            vet att vi kommer att behöva göra mer, och det återkommer vi till.
            Men det handlar om 20 miljarder i generellt stöd till kommunerna
            och därutöver speciella satsningar på respektive välfärdssektor.
          </note>
          <note type="speaker">
            Anf. 29 MIA SYDOW MÖLLEBY (V):
          </note>
          <note>
            Fru talman! Det stämmer att jämlikheten ökade med budgetarna
            under den förra mandatperioden. Det stämmer också att 6 miljarder
            mindre i statskassan på grund av slopad värnskatt var med i det
            här alternativet och kanske i ett annat alternativ.
          </note>
          <note>
            Statsministern har pratat om att öka den generella välfärden.
            Ändå är det 6 miljarder i minskade intäkter som värnar dem som
            har det mest och 5 miljarder i generella satsningar på välfärden.
          </note>
          <note>
            Det här drabbar även S-styrda kommuner. Ludvika kommun drar ned
            på äldreomsorgen. Där är det fråga om 12 miljoner på ett år. Det
            är mycket i en liten kommun. Ytterligare neddragningar blir det
            2020. En annan kommun där S styr är Hudiksvall, och där ska man
            minska med 60–70 miljoner de kommande åren.
          </note>
          <note>
            Fortfarande satsar man mer på de rika i Danderyd och Djursholm
            än på välfärden. När kommer satsningarna, statsministern?
          </note>
          <note type="speaker">
            Anf. 30 Statsminister STEFAN LÖFVEN (S):
          </note>
          <note>
            Fru talman! Satsningarna påbörjades förra mandatperioden, och
            de fortsätter. Lägg bara ihop det som görs på sänkningar av pensionärsskatten,
            höjningar av pensionerna och höjningar av taken på bostadstillägg.
            De motsvarar ungefär det som görs. Lägg därtill det som görs för
            de generella bidragen till kommuner och landsting, och lägg därtill
            det som görs för skolan, sjukvården och så vidare, så blir det
            helt andra tal när man jämför med värnskatten.
          </note>
          <note>
            Det är fortfarande det generella välfärdssystemet som är garanten
            för omfördelningen i samhället, och det är därför som regeringen
            i samarbete med Centern och Liberalerna har ett program för dessa
            satsningar hela mandatperioden, inte bara i år utan även nästa
            år och nästa år.
          </note>
          <note>
            Tidsplan för lagförslag om tillträdesförbud
          </note>
          <note type="speaker">
            Anf. 31 EBBA BUSCH THOR (KD):
          </note>
          <note>
            Fru talman! I veckan talade jag med Mikael Ovrell, som driver
            en närbutik i Kortedala. Han är handlare, precis som sin far och
            farfar före honom. Familjen har drivit butiken sedan 1952. Men
            Mikael har funderat över att lägga ned. På bara några år har brotten
            fullkomligt exploderat i omfattning. När det var som mest kunde
            det vara sex till sju incidenter om dagen i hans butik.
          </note>
          <note>
            Mikael har blivit hotad och trakasserad, och hans personal har
            blivit hotad och attackerad. Personalen har trakasserats. För
            vad? För att de säljer potatis, falukorv och närproducerade tomater
            till dem som bor i närområdet.
          </note>
          <note>
            En man som Mikael känner igen väl är dömd sex gånger för stölder
            enbart i just den butiken. Efter den senaste domen tog det bara
            tolv timmar innan han var på plats i butiken igen.
          </note>
          <note>
            Med ett tillträdesförbud skulle handlaren kunna ringa polisen
            direkt när en känd kriminell går in genom butiksdörren. Ett lagförslag
            finns färdigt. Det var remitterat och klart i mars. Även om frågan
            redan har ställts tidigare, vill jag ändå ställa frågan igen.
            Vad är det som gör att ett sådant förslag om tillträdesförbud
            inte kan presenteras före jul?
          </note>
          <note>
            En del av invändningarna har handlat om rörelsefriheten och den
            fria rörligheten, men vad händer när man värnar den fria rörligheten
            för kriminella mer än hederligas äganderätt och rätt till fri
            rörlighet? Vad är det som gör att det är omöjligt för regeringen
            att presentera ett skarpt förslag till riksdagen före jul?
          </note>
          <note type="speaker">
            Anf. 32 Statsminister STEFAN LÖFVEN (S):
          </note>
          <note>
            Fru talman! Det må bli tråkigt, men jag får lämna samma svar
            som till Annie Lööf. Det är klart att vi har samma uppfattning
            om hur man ska sköta sig på allmän plats, i offentligheten och
            gentemot andra människor, att visa respekt och inte bära sig åt
            hur som helst. Det är därför som lagförslaget arbetas fram successivt.
          </note>
          <note>
            Men grundlagen ålägger regeringen att göra den beredning som
            ska göras. Det är ansvarigt statsråd som vet tidsplanen. Jag kan
            inte tidsplanen. Det är ett antal propositioner som ska behandlas
            i Regeringskansliet, och jag har inte den tidsplanen. Men vi arbetar
            så snabbt som det någonsin går.
          </note>
          <note>
            205 propositioner har Justitiedepartementet arbetat fram och
            reger ­ ingen sedan fattat beslut om sedan vi tillträdde. Det
            får nog anses vara rejält bra arbetat eftersom det är mycket som
            ska göras.
          </note>
          <note>
            Vi är helt överens om att brottsligheten måste bekämpas. Det
            är därför som vi har höjt straffen för ett trettiotal brott, och
            det är därför som vi för till så mycket resurser till polisen.
            Det ska bli fler poliser så att det går snabbare för dem att komma
            dit när Mikael ringer.
          </note>
          <note>
            Det är minst en fördubbling av antalet poliser som utbildas nu
            jämfört med tidigare. Snart är det en tredubbling. Nu kommer 500–700
            poliser varje halvår. Senast i våras anställdes omkring 560 poliser.
          </note>
          <note>
            Det är så vi måste ta oss an denna fråga, och lagstiftning arbetar
            vi med så snabbt det någonsin går. Men det finns ett beredningskrav
            enligt grundlagen, och därför kan jag inte ge ett exakt datum.
          </note>
          <note type="speaker">
            Anf. 33 EBBA BUSCH THOR (KD):
          </note>
          <note>
            Fru talman! Inte i dag, inte i morgon, men en dag. Så låter det.
          </note>
          <note>
            Det är samma ord som den 21-åriga flickan som jobbade i butiken
            i Kortedala fick höra av de kriminella som höll fast henne och
            sa: Inte i dag, inte i morgon, men en dag när du går hem kommer
            vi att våldta dig. Det är samma män som dyker upp i butiken varje
            vecka.
          </note>
          <note>
            Förslaget om tillträdesförbud ligger i en byrålåda på Justitiedepartementet,
            färdigt, utrett. Förslaget är remitterat och klart, och det har
            varit så i närmare ett halvår. Återigen får vi svart på vitt,
            rätt ifrån statsministern, fru talman, att när regeringen vill
            få något gjort, då kan man göra det. Vi har sett det med amnestilagen,
            som Ulf Kristersson debatterade tidigare, och vi har sett det
            i fråga om värnskatten, men för att säkerställa en grundläggande
            trygghet och att man inte ska bli utsatt för den typen av trakasserier
            bara för att man driver hederlig handel händer inget.
          </note>
          <note type="speaker">
            Anf. 34 Statsminister STEFAN LÖFVEN (S):
          </note>
          <note>
            Fru talman! Det sista var ingen fråga utan väl inövad retorik.
            Det må vara hänt om Ebba Busch Thor vill ge sig hän åt det.
          </note>
          <note>
            Jag har samma svar som förut, nämligen att vi arbetar så snabbt
            som det någonsin går. Inget ligger till sig i byrålådan. Men det
            är rätt många lagstiftningar som ska gå igenom.
          </note>
          <note>
            Vi delar uppfattningen om problemet, och så snabbt som det någonsin
            går ska lagstiftningen tas fram. Något annat svar kan jag inte
            ge.
          </note>
          <note>
            Myndighetssamverkan mot grov brottslighet
          </note>
          <note type="speaker">
            Anf. 35 JOHAN PEHRSON (L):
          </note>
          <note>
            Fru talman! För oss liberaler är det lätt att stämma in i frågorna
            om utsatta platser. Det handlar om människor som bedriver handel,
            våra badhus samt våra offentliga och gemensamma bibliotek som
            är till för kunskap, inte att vara värmestuga åt grovt kriminella.
          </note>
          <note>
            Min fråga från Liberalernas sida handlar mer om de omfattande
            omvärldsförändringar vi ser när det gäller den grövre kriminaliteten.
            Vi ser hur globalisering och digitalisering påverkar så att allt
            blir så otroligt mycket mer komplext. Trots enorma satsningar
            med 10 000 fler polisanställda, vässade verktyg för polis och
            åklagare så att de kan gå vidare i enskilda utredningar krävs
            ändå mer av samverkan.
          </note>
          <note>
            Nyligen presenterade, under polisens ledning, flera brottsbekämpande
            myndigheter en gemensam lägesbild där man pekade på att de kriminella
            nätverken är alltmer gränsöverskridande. De använder sig av alltmer
            avancerade digitala verktyg. Inte minst våra digitala legitimationer
            är ett brottsverktyg för dem som vill komma åt enskilda personers
            pengar.
          </note>
          <note>
            Detta gäller också våra välfärdssystem, vår arbetsmarknad samt
            narkotika- och våldsbrottslighet. Den breda ansatsen är tydlig.
          </note>
          <note>
            I samband med att brottsbekämpande myndigheter samverkar och
            lägger fram sina förslag är en viktig önskan att alla myndigheter
            inom välfärdsområdet ska ha – förutom att utföra sitt huvuduppdrag,
            rätt försäkringar, rätt a-kassa, rätt service – ett medskick att
            de också ska agera brottsförebyggande och brottsbekämpande.
          </note>
          <note type="speaker">
            Anf. 36 Statsminister STEFAN LÖFVEN (S):
          </note>
          <note>
            Fru talman! Jag är glad att denna fråga har tagits upp eftersom
            den ingår i kampen mot den organiserade brottsligheten. Vi är
            fast beslutna att knäcka gängen, och då krävs att hela samhället,
            inklusive myndigheterna, ägnar sig åt brottsbekämpande verksamhet.
            Till exempel Skatteverket, Försäkringskassan och livsmedelsinspektörer
            i kommunerna måste sam ­ arbeta fullt ut med poliser och andra
            myndigheter. Det är precis vad polisen själv säger.
          </note>
          <note>
            Nu sker en myndighetssamverkan mellan tolv myndigheter i och
            utanför rättsväsendet. År 2015 beslutade regeringen att inrikta
            myndighetssam ­ verkan lokalt, och det har burit framgång på sina
            ställen i just utsatta områden.
          </note>
          <note>
            Detta ska fortsätta. Precis som Johan Pehrson sa finns en gemensam
            lägesbild. De arbetar med den, och de sitter tillsammans i polisens
            egna lokaler och delar underrättelseinformation om individer och
            annat. Det är totalt 200 polisanställda som ingår i jobbet.
          </note>
          <note>
            I det 34-punktsprogram mot brottsligheten som nu tagits fram
            är punkt 8 just arbete med att förstärka det myndighetsgemensamma
            arbetet mot grov organiserad brottslighet. Styrningen är en del
            av detta, och den ska utvecklas så att allt fler myndigheter får
            precis det dubbla uppdrag som nämndes här – sitt eget grunduppdrag
            men också samverkan. Det ska också genomföras pilotprojekt i ett
            antal utsatta områden för att utarbeta ännu bättre strategier
            i detta arbete.
          </note>
          <note type="speaker">
            Anf. 37 JOHAN PEHRSON (L):
          </note>
          <note>
            Fru talman! Jag tackar statsministern för svaret. Vi får se till
            att vi verkligen angriper den grova brottsligheten, som håller
            på att äta sig in i själva samhällskroppen.
          </note>
          <note>
            Det är omfattande bedrägerier som vi kan ta del av i rapporter,
            både de som går att läsa på myndigheternas webbplatser och de
            som vi kan ta till oss i rollen som statsminister eller ledamot
            i justitieutskottet. Det handlar om CSN, LSS, a-kassan och andra
            ersättningar från Försäkringskassan och nystartsjobb. Det är en
            mängd områden där vi måste se till att uppdraget hos de beviljande
            myndigheterna också handlar om att förebygga och, som en underuppgift,
            bekämpa brotten mer operativt. Annars kommer det att sluta med
            förskräckelse.
          </note>
          <note>
            Jag hoppas att statsministern återkommer med ett förslag där
            alla berörda myndigheter får i tydligt angivet uppdrag att samarbeta
            för att förebygga och även bekämpa brott.
          </note>
          <note type="speaker">
            Anf. 38 Statsminister STEFAN LÖFVEN (S):
          </note>
          <note>
            Fru talman! Vi är helt överens om vilket bekymmer detta är, och
            vi ska inte låta det gå över styr.
          </note>
          <note>
            Det är samhällets uppgift att visa medborgarna att samhället
            är starkare än dessa gäng. Det är därför brottsligheten måste
            bekämpas på flera olika sätt. Det gäller inte minst den ekonomiska
            brottsligheten, för den är ett sätt för kriminella att livnära
            sig och i några fall tyvärr leva väldigt gott på denna typ av
            verksamhet.
          </note>
          <note>
            Det här är skattebetalarnas pengar. De ska gå till välfärd. Om
            det är studiestöd eller arbetslöshetsförsäkring spelar mindre
            roll; de ska gå till medborgarna i Sverige som betalar skatt.
            De ska inte gå till organiserad brottslighet.
          </note>
          <note>
            Det är därför styrningen nu utvecklas vartefter så att fler myndigheter
            får samma uppdrag att naturligtvis sköta sitt fögderi men också
            ingå i samverkan med polisen och de andra myndigheterna. Vi ska
            knäcka den här brottsligheten.
          </note>
          <note>
            (Applåder)
          </note>
          <note>
            Åtgärder mot dödliga arbetsplatsolyckor
          </note>
          <note type="speaker">
            Anf. 39 JOHANNA HARALDSSON (S):
          </note>
          <note>
            Fru talman! Till och med den sista september har i år 32 personer
            omkommit på sin arbetsplats i Sverige. Det är mammor och pappor,
            människor som någon älskar, som på grund av brister i skydd och
            säkerhet aldrig kommer att komma hem igen. Det är 32 personer
            för mycket. Och i veckan kunde vi läsa om ytterligare en man som
            omkommit på en byggarbetsplats i Vallentuna.
          </note>
          <note>
            Vi socialdemokrater uppmärksammade tidigt behovet av att jobba
            för att minska antalet dödsolyckor i arbetslivet. Förra mandatperioden
            tog regeringen fram en första nollvision som en del i en bred
            arbetsmiljöstrategi. Tyvärr har dessa åtgärder inte varit tillräckliga.
          </note>
          <note>
            Vad avser statsministern att göra vidare i frågan för att minska
            antalet dödsfall i arbetslivet?
          </note>
          <note type="speaker">
            Anf. 40 Statsminister STEFAN LÖFVEN (S):
          </note>
          <note>
            Fru talman! Nollvisionen är oerhört viktig att hålla i. Ingen
            ska behöva dö på sitt arbete.
          </note>
          <note>
            Det var därför vi startade förra mandatperioden med att ge ett
            rejält tillskott till Arbetsmiljöverket så att det tillkom 150
            inspektörer. Vi höjer nu beloppet så att vi kan fortsätta anställa
            fler inspektörer. Arbetslivsforskningen startades upp igen efter
            att ha tagits bort av den förra regeringen. Vi ger också inte
            minst polisen bättre möjligheter att inspektera arbetsplatser
            där man misstänker att här går det helt enkelt inte rätt till.
          </note>
          <note>
            Vi har nu överlämnat en proposition till riksdagen med ett förslag
            om att maxbeloppet för företagsbot ska höjas från 10 miljoner
            till 500 miljoner kronor för allvarliga brott som begås av större
            företag. Vi föreslår att detta träder i kraft redan den 1 januari
            2020.
          </note>
          <note>
            Vi måste fortsätta se till att människor kan vara säkra på sina
            arbeten.
          </note>
          <note>
            Sveriges agerande för fred i Syrien
          </note>
          <note type="speaker">
            Anf. 41 JONAS ERIKSSON (MP):
          </note>
          <note>
            Fru talman och s tatsministern! Hundratusentals människor är
            på flykt efter Turkiets invasion av norra Syrien och offensiv
            mot den kurdiska befolkningen med bomber, granater och marktrupper.
            Det har rapporterats över 100 döda människor, även civila.
          </note>
          <note>
            Erdoğan vill upprätta en så kallad säkerhetszon i Syrien, dit
            han vill flytta upp till 2 miljoner av de 3,6 miljoner syriska
            flyktingar som finns i Turkiet. Kurderna befarar att syftet är
            etnisk rensning, och det är inte svårt att dela den oron eller
            instämma i den beskrivningen av vad som faktiskt händer.
          </note>
          <note>
            Det är bra att Sverige har markerat mot Erdoğan tillsammans med
            EU. Det är bra att vi slutar exportera vapen till Turkiet och
            att biståndet ökar med 100 miljoner. Men vad händer nu, och på
            vilket sätt kommer Sverige att verka för fred i regionen och stödja
            civilbefolkningen?
          </note>
          <note type="speaker">
            Anf. 42 Statsminister STEFAN LÖFVEN (S):
          </note>
          <note>
            Fru talman! Sverige var ju bland de första som tydligt fördömde
            det som Turkiet gjorde med sin militära offensiv i norra Syrien.
          </note>
          <note>
            Vi är drivande inom EU för att få EU att agera, inte minst genom
            att införa ett vapenembargo, eftersom det Turkiet har gjort är
            ett brott mot folkrätten. Det försvårar naturligtvis för civilbefolkningen,
            och det kommer med stor sannolikhet att göra det lättare för Daish
            att fortsätta sina operationer.
          </note>
          <note>
            Vi har också verkat i FN:s säkerhetsråd, inte minst för att EU-länderna
            som ingår i säkerhetsrådet – exempelvis Tyskland – ska driva frågan
            i säkerhetsrådet. Om jag kommer ihåg rätt togs den upp som en
            övrig fråga, men vi vill fortsätta driva att FN:s säkerhetsråd
            tar stort ansvar i frågan så att världssamfundet visar att detta
            inte är acceptabelt.
          </note>
          <note>
            Därutöver är det viktigt för oss att se till att det finns humanitära
            resurser så att vi kan hjälpa folk här och nu. Vi kommer aldrig
            att ge oss utan jobba för fred i norra Syrien.
          </note>
          <note>
            Utvisning av dömda asylsökande
          </note>
          <note type="speaker">
            Anf. 43 MARIA MALMER STENERGARD (M):
          </note>
          <note>
            Fru talman! Sverige ska ta sitt delansvar för dem som är på flykt
            i världen. Människor med asylskäl ska få en chans ett bygga ett
            nytt liv här. Men den chansen förpliktar. Den som inte följer
            våra lagar utan gör sig skyldig till allvarligare brott måste
            anses ha förbrukat vårt förtroende. Det är inte en hård linje,
            fru talman. Det är en rättvis linje.
          </note>
          <note>
            En riksdagsmajoritet har också krävt tuffare regler, där fler
            fall ska leda till utvisning. Riksdagen har alltså varit tydlig.
            Det har inte regeringen. Justitieministern har lovat en utredning,
            men den har vi ännu inte sett röken av. Tiden går, och i takt
            med det riskerar regeringen att ytterligare urholka förtroendet
            för rättsstaten.
          </note>
          <note>
            Gång på gång möts vi av fall där människor får stanna i Sverige
            trots att de begått avskyvärda brott som våldtäkt. När tänker
            statsministern sätta stopp för det?
          </note>
          <note type="speaker">
            Anf. 44 Statsminister STEFAN LÖFVEN (S):
          </note>
          <note>
            Fru talman! Det är klart att människor som begår grov brottslighet
            inte ska ha en plats här utan ska utvisas. Det menar vi också.
          </note>
          <note>
            Det är också det som faktiskt sker. Man kan tycka att det sker
            för sällan, men det är inte så att det inte sker. Det är inte
            så att man kan göra vad som helst här och säga att man har all
            rätt att bli kvar. Låt oss ändå konstatera det.
          </note>
          <note>
            Också detta måste utredas, men som jag sagt tidigare tror jag
            att det finns få departement som har så många propositioner att
            arbeta med. Allt kommer inte att kunna göras på precis samma gång,
            utan departementet och departementschefen måste få hantera detta
            i den ordning det går att göra det. Men det är inte så att ingen
            utvisas på grund av grov brottslighet.
          </note>
          <note>
            Låt oss se när detta kan tas vidare. Jag kan inte ge något datum
            för exakt när det kan ske.
          </note>
          <note>
            Gymnasielagens följder för kommuner och landsting
          </note>
          <note type="speaker">
            Anf. 45 PAULA BIELER (SD):
          </note>
          <note>
            Fru talman! Min fråga kommer att knyta an till det första replikskiftet,
            som var med Ulf Kristersson.
          </note>
          <note>
            Jag vill först poängtera att även om utbildning för unga såklart
            är något behjärtansvärt kan det knappast vara Sveriges uppgift
            att ge utbildning till vuxna som har missbrukat våra asyllagar
            och sökt sig hit trots att de saknat asylskäl, vilket är precis
            vad gymnasielagen handlar om.
          </note>
          <note>
            Jag måste också säga att det svar som Kristersson fick förbluffade
            mig med den arrogans som det uppvisade gentemot Sveriges Kommuner
            och Landsting. Man avfärdade att kritiken skulle röra direkta
            effekter av lagen. På punkt efter punkt har farhågor och kritik
            lyfts, och på punkt efter punkt har dessa besannats, med direkt
            koppling till lagen.
          </note>
          <note>
            I SKL:s debattartikel förra veckan sägs avslutningsvis att man
            i ett och ett halvt år har försökt tolka lagen och försökt få
            besked från regeringen utan att få det. Hur länge ska Sveriges
            Kommuner och Landsting vänta på att regeringen tar sitt ansvar
            för de lagar som införs och det ansvar som kommunerna åläggs?
          </note>
          <note type="speaker">
            Anf. 46 Statsminister STEFAN LÖFVEN (S):
          </note>
          <note>
            Fru talman! Svaret är detsamma: Denna lagstiftning har passerat
            Sveriges riksdag, och den gäller. Det är inte så att det aldrig
            uppstår några frågetecken kring andra lagar. Även andra lagar
            kan mycket väl upplevas som otydliga, och det kan uppstå osäkerhet
            om tolkningen i början. Det är nog rätt vanligt när det gäller
            ny lagstiftning.
          </note>
          <note>
            Vi duckar inte för problemet. Kommuner och landsting måste ha
            mer resurser överlag. Men det går inte att generellt dra ned på
            utbildning för de människor som får stanna i vårt land, som Sverigedemokraterna
            föreslår. Då får kommuner och landsting mindre resurser för att
            arbeta med välfärden, och det kommer att vara långsiktigt skadligt
            för vår välfärdssektor. Så låt oss se till att de som får stanna
            kommer i arbete! För detta behövs mer utbildning, inte mindre.
          </note>
          <note>
            Naturvårdsverkets hantering av sekretessbelagda uppgifter
          </note>
          <note type="speaker">
            Anf. 47 KRISTINA YNGWE (C):
          </note>
          <note>
            Fru talman! En tillfällig konsult, tillika uttalad jaktmotståndare
            med förtroendeuppdrag i Svenska rovdjursföreningen, fick i maj
            2018 tillträde till Naturvårdsverkets databas Rovbase för att
            städa ut gamla noteringar gällande bland annat döda björnar. Uppdraget
            skulle gälla 2018 ut.
          </note>
          <note>
            I mars 2019 upptäckte dock länsstyrelsen i Jämtland att någon
            utan behörighet gjort ändringar i databasen. Konsulten hade alltså
            efter avslutat uppdrag möjlighet att göra slagningar i ett sekretessbelagt
            register över svenska jägare som varit involverade i rovdjursjakt.
            En anmälan till Datainspektionen gällande misstänkt dataintrång
            är nu inlämnad.
          </note>
          <note>
            Naturvårdsverkets undermåliga hantering av sekretessbelagda uppgifter
            är allvarlig på flera sätt, inte minst med Transportstyrelsen
            i färskt min ­ ne. Hotbilden mot redan utsatta personer riskerar
            att förvärras, men hanteringen riskerar också att leda till att
            medborgarnas förtroende för svenska myndigheter minskar. Hur tänker
            regeringen säkerställa att ett liknande säkerhetshaveri inte upprepas
            inom svenska myndigheter?
          </note>
          <note type="speaker">
            Anf. 48 Statsminister STEFAN LÖFVEN (S):
          </note>
          <note>
            Fru talman! Jag vet inte hur jag ska behandla detta som en allmänpolitisk
            fråga. Myndigheternas ansvar för att hantera sin information är
            glasklart. Detta måste ske med integritet och rätt skydd, och
            därför har vi under ett antal år gentemot myndigheterna drivit
            att de måste var a mycket noggranna med den information de har
            så att det som har skett vid ett antal myndigheter inte upprepas.
            Vi har höjt säkerhetsnivån, vilket innebär att den myndighet som
            eventuellt tänker sig att andra ska kunna sköta viss information
            eller hantering måste vara mycket noggrann med den utläggningen.
          </note>
          <note>
            Exakt hur det gick till vid denna myndighet kan jag inte svara
            på; det tror jag ledamoten inser. Men myndigheternas säkerhetsnivå
            har höjts generellt i samarbete med polis, försvar och säkerhetspolis.
          </note>
          <note>
            EU-medel till Turkiet
          </note>
          <note type="speaker">
            Anf. 49 HÅKAN SVENNELING (V):
          </note>
          <note>
            Fru talman! Under förra söndagens partiledardebatt rök statsministern
            ihop med Jonas Sjöstedt om de pengar som EU ger till Turkiet.
            I efterhand visade det sig att det var Jonas Sjöstedt som hade
            rätt: 25 procent av EU ‑ pengarna går direkt till Turkiets statskassa.
          </note>
          <note>
            Turkiet får också andra pengar i så kallat föranslutningsstöd,
            som man får för att man är kandidatland. Statsministern sa vid
            förra veckans EU ‑ nämnd att han inte tyckte att pengarna till
            Turkiet skulle stoppas efter ­ som oppositionen i Turkiet inte
            tyckte att man skulle ändra detta.
          </note>
          <note>
            Jag har lite svårt att förstå varifrån statsministern har fått
            detta. Det är tydligt att oppositionen är kritisk mot Erdoğan
            och tycker att man ska öka pressen på hans regim.
          </note>
          <note>
            Myndigheten ISP har stoppat vapenexporten till Turkiet. Det är
            bra! Vi kan också se att Saab har samarbetat militärt med Turkiet.
            En av statsministerns närmaste medarbetare, hans planeringschef,
            gick nyligen till Saab. Jag undrar vad statsministern tycker om
            detta .
          </note>
          <note type="speaker">
            Anf. 50 Statsminister STEFAN LÖFVEN (S):
          </note>
          <note>
            Fru talman! Det går inte pengar till Turkiets statskassa för
            att landets statsledning ska fara väl. Det går pengar till Turkiet
            för att flyktingar ska ha det så bra som det går under svåra förhållanden,
            eller i alla fall lindrigare. Pengarna går till barns utbildning,
            bostäder och annat. Tar man bort dem vet vi vilka som drabbas.
            Det är inte Turkiets statsledning utan ett antal miljoner flyktingar.
          </note>
          <note>
            När det gäller EU och medlemskapsstödet är det möjligt att det
            finns olika oppositioner. Det finns också en tydlig del av oppositionen
            i Turkiet som vill hålla kvar kopplingen till EU och inser att
            de är i en mycket sämre situation om den brister helt. Stödet
            har dragits ned rejält och går bland annat till civilsamhället
            för att utveckla dess styrka. Jag tycker att detta är en bra satsning
            som görs i Turkiet.
          </note>
          <note>
            Strykningen av religiösa referenser i Skolverkets förslag till
            kursplan
          </note>
          <note type="speaker">
            Anf. 51 INGEMAR KIHLSTRÖM (KD):
          </note>
          <note>
            Fru talman! Den senaste tiden har innehållet i Skolverkets förslag
            till nya kursplaner för grundskolan kritiserats därför att antiken
            skulle tas bort i ämnet historia. Men det är inte endast förslaget
            om antiken som gett upphov till protester. Det nya förslaget innebär
            också att de tydliga referenser till Bibeln och andra religiösa
            urkunder som finns i dagens kursplan för religionskunskap tas
            bort.
          </note>
          <note>
            I ljuset av att mycket i vår kultur relaterar till Bibeln – i
            till exempel sångtexter, filmer och böcker – samt att vårt samhälle
            i hög grad har referenser till en judisk-kristen värdegrund framstår
            denna strykning, likt det ursprungliga förslaget om strykning
            av antiken, som märklig och historielös.
          </note>
          <note>
            Fru talman! Då beslutet om ny kursplan ligger hos regeringen
            skulle jag vilja fråga statsministern: Tycker statsministern och
            regeringen att det är rimligt att som Skolverket föreslår ta bort
            den tydliga referens till Bibeln och andra religiösa urkunder
            som finns i grundskolans ämnesplan i dag?
          </note>
          <note type="speaker">
            Anf. 52 Statsminister STEFAN LÖFVEN (S):
          </note>
          <note>
            Fru talman! Jag tror inte att jag i detta läge ska gå in och
            diskutera exakt hur kursplanerna ska se ut i skolan. Vi har en
            myndighet som har i uppdrag att ta fram förslag, och när de sedan
            ligger på vårt bord ska vi bereda det vi ska fatta beslut om.
            Jag ska inte här och nu säga vad som ska vara med och inte vara
            med i denna kursplan. Låt oss följa den ordning vi har och diskutera
            det i den ordning det ska ske.
          </note>
          <note>
            Information till skolelever om islamisters brott mot mänskligheten
          </note>
          <note type="speaker">
            Anf. 53 ROBERT HANNAH (L):
          </note>
          <note>
            Fru talman! I april 2014 stod Stefan Löfven framför tusentals
            åhörare på det assyriska nyårsfirandet i Södertälje och lovade
            att regeringen, om han blev vald till statsminister, skulle erkänna
            Turkiets folkmord på assyrier, armenier och andra kristna minoriteter
            för hundra år sedan. Stefan Löfven svek det löftet.
          </note>
          <note>
            Sedan kom Isis och började halshugga och folkmörda assyrierna
            – ättlingarna till dem som överlevde det första folkmordet – och
            andra grupper, som yazidier. Återigen vägrade Stefan Löfven att
            kalla Isis handlingar för folkmord. Regeringen ville inte heller
            skicka direktstöd till minoriteterna så att de kunde överleva.
          </note>
          <note>
            I dag kan det assyriska nyårsfirandet knappast genomföras i vare
            sig Turkiet, Irak eller i Syrien – men i Sverige. Samtidigt ser
            vi att den största gruppen extremister i Sverige är våldsbejakande
            islamister – minst 2 000 personer, enligt Säpo.
          </note>
          <note>
            Därför undrar jag, fru talman, om statsministern kan svara på
            min frå ­ ga. Vi informerar i dag om nazisternas och kommunisternas
            brott mot mänskligheten. Tänker statsministern jobba för att vi
            även ska informera skolungdomar om islamisternas brott mot mänskligheten?
          </note>
          <note type="speaker">
            Anf. 54 Statsminister STEFAN LÖFVEN (S):
          </note>
          <note>
            Fru talman! Jag menar att det är skolans uppgift att informera
            om hur historien ser ut. Frågan gällde om man juridiskt skulle
            säga att det rör sig om ett folkmord. Vi är nog överens om hur
            vi betraktar det som skedde i samband med Osmanska rikets sönderfall
            – det mördande och de hemskheter som människor utsattes för. Frågan
            var om regeringen skulle uttrycka att det juridiskt sett var ett
            folkmord. Detta har utretts av de människor som jag tror är den
            bästa expertisen. De rådde oss att inte göra just detta, för det
            är väldigt få regeringar som har gjort det.
          </note>
          <note>
            Däremot är det viktigt att konstatera att det har skett fruktansvärda
            övergrepp mot människor. I dag stöder också den svenska regeringen
            minoriteter och humanitärt bistånd i dessa länder.
          </note>
          <note>
            Beredskap för lågkonjunktur och ökande ungdomsarbetslöshet
          </note>
          <note type="speaker">
            Anf. 55 SERKAN KÖSE (S):
          </note>
          <note>
            Fru talman! En lågkonjunkturs inmarsch ska inte överdrivas, men
            nu när kurvorna inte pekar lika skarpt uppåt längre finns det
            tid att förbereda för framtiden och undvika de riktiga dalarna.
            Det är de personer som har svagast förankring på arbetsmarknaden
            som får lämna först. En sådan grupp är de unga.
          </note>
          <note>
            Enligt Arbetsförmedlingen har ungdomsarbetslösheten vänt, om
            än ganska blygsamt. Därför vill jag fråga statsministern: Vad
            avser regering ­ en att göra för att säkerställa tryggheten för
            exempelvis ungdomar vid en vikande konjunktur?
          </note>
          <note type="speaker">
            Anf. 56 Statsminister STEFAN LÖFVEN (S):
          </note>
          <note>
            Fru talman! Under förra mandatperioden minskade ungdomsarbetslösheten,
            även om den fortfarande är alldeles för hög. Den var för hög då,
            och vi riskerar nu att gå in i en avmattning i ekonomin, och då
            måste vi ha beredskap för att ge ungdomar möjligheter.
          </note>
          <note>
            Då är det viktigt med en aktiv arbetsmarknadspolitik. Det måste
            finnas åtgärder så att ungdomar har direktkontakt med arbetsmarknaden,
            och det måste också finnas utbildningsmöjligheter. Därför lägger
            vi nu till exempelvis ytterligare platser i Kunskapslyftet, så
            att vi snart är uppe i 100 000 utbildningsplatser. Det vill vi
            fortsätta att öka, för det är viktigt.
          </note>
          <note>
            För många ungdomar är det nog ytterligare utbildning som är nyckeln.
            Det är det långsiktigt bästa som ungdomar kan göra, och därför
            ska vi ge dem bra utbildningsmöjligheter. Därför är det fel att,
            som man gör i Moderaternas, Kristdemokraternas och Sverigedemokraternas
            budget, dra ned på den typen av åtgärder. Det vore förödande för
            våra ungdomar.
          </note>
          <note>
            Straffreduktion för unga
          </note>
          <note type="speaker">
            Anf. 57 JOHAN FORSSELL (M):
          </note>
          <note>
            Fru talman! ”Är man myndig ska man stå för sina handlingar fullt
            ut.” Det är faktiskt inte mina utan Stefan Löfvens ord från så
            sent som härom ­ året, och de syftar på den straffrabatt som i
            dag ges till personer som är 21 år fyllda. Den är ett ganska märkligt
            påfund, för om man är myndig är man, precis som statsministern
            påpekade, myndig fullt ut. Tyvärr innebär den också att väldigt
            många brottsoffer i Sverige i dag inte får den upprättelse som
            de faktiskt förtjänar.
          </note>
          <note>
            Nu har vi haft gängsamtal. Jag gick in i de förhandlingarna med
            just det förslag som statsministern presenterade häromåret. Men
            då visade det sig plötsligt att Socialdemokraterna inte alls var
            intresserade av det längre och inte ville gå med på det. I stället
            var det plötsligt Miljöpartiets linje som gällde, där man till
            slut landade i vad regeringen själv beskrev som en ”marginell
            förändring”.
          </note>
          <note>
            Vad är det som har fått statsministern att ändra sin uppfattning
            på så kort tid? Eller är det så att statsministern har en uppfattning,
            partiledaren en annan och privatpersonen en tredje?
          </note>
          <note type="speaker">
            Anf. 58 Statsminister STEFAN LÖFVEN (S):
          </note>
          <note>
            Fru talman! Man ska stå för sina handlingar, och så finns det
            straffsatser uppsatta för brott.
          </note>
          <note>
            I det som vi har diskuterat i den grupp som Johan Forssell var
            med i – och jag förstår att Moderaterna till största del stöder
            de slutsatser som gruppen kom fram till – ingick också om man
            ska ta bort straffrabatten eller inte. Vi har sagt att vi är beredda
            att göra det för den grova brottsligheten.
          </note>
          <note>
            Jag tror att Johan Forssell vet att det finns de som säger att
            det inte är det bästa att helt ta bort den så kallade straffrabatten
            eftersom ungdomar med långa fängelsestraff ofta blir kvar i kriminalitet.
            Det finns alltså en balans att väga av här. Men vi menar alltså
            att för den grova brottsligheten finns det all motivation att
            ta bort den, och det är en del i detta att stå för sina handlingar.
          </note>
          <note>
            Beslut om ansökta bearbetningskoncessioner
          </note>
          <note type="speaker">
            Anf. 59 LINDA YLIVAINIO (C):
          </note>
          <note>
            Fru talman! Gruv- och mineralnäringen och hela värdekedjan inom
            gruvklustret är en viktig näring i Tornedalen, Norrbotten och
            Sverige.
          </note>
          <note>
            Vän av ordning kan invända att det är en smula förmätet av en
            enkel riksdagsledamot att stå här i riksdagens talarstol och påpeka
            detta för statsministern – en statsminister som varit ordförande
            för gruvarbetarnas fackförbund IF Metall och ibland talar sig
            varm för gruvnäringens nyckelroll i arbetet med hållbar utveckling
            och klimatomställning. Men sanningen är att det är just detta
            jag behöver göra. Jag och många med mig har förgäves försökt att
            fråga den förra och den nuvarande näringsministern när reger ­
            ingen tänker börja avgöra ärendetypen ansökta bearbetningskoncessioner.
            Svaret är alltid detsamma sedan 2016, då Norra Kärr-målet avgjordes:
            s edan.
          </note>
          <note>
            Min fråga till statsministern är därför : När har statsministerns
            andra regering för avsikt att börja besluta i dessa ärenden?
          </note>
          <note type="speaker">
            Anf. 60 Statsminister STEFAN LÖFVEN (S):
          </note>
          <note>
            Fru talman! Jag förstår fullt ut frågeställningen och engagemanget.
            Det åskådliggör också lite grann av det svåra i detta.
          </note>
          <note>
            Här finns i huvudsak två intressen som kolliderar. Det ena är
            att vi ska ha ett så effektivt utnyttjande av våra naturresurser
            som möjligt. Det är också därför vi ser över den lagstiftning
            som finns. Det andra är helt andra intressen som vill ta större
            hänsyn till den miljöpåverkan som detta innebär. Där har vi två
            motstående intressen. Dem måste vi få att samverka.
          </note>
          <note>
            Vi har begåvats med metaller och mineraler och också med skog.
            Våra naturresurser ska vi ta till vara på så bra sätt som möjligt.
            Men vi måste få dessa två motstående intressen att sammanfalla
            och hitta en lösning som kan passa båda.
          </note>
          <note>
            Regeringens syn på Arlanda och Bromma
          </note>
          <note type="speaker">
            Anf. 61 ÅSA COENRAADS (M):
          </note>
          <note>
            Fru talman! En infrastruktur som håller ihop Sverige är nödvändig
            för att vi ska kunna leva och verka över hela landet. Vi bor i
            ett avlångt land i utkanten av Europa, med en liten, exportberoende
            ekonomi. För oss är flygande nödvändigt för att hålla ihop landets
            alla delar.
          </note>
          <note>
            Under den senaste tiden har det återigen förekommit lite olika
            besked om var regeringen står i frågan om Arlanda och Bromma.
            Infrastrukturministern säger att Arlanda ska byggas ut. Några
            timmar senare säger en mycket ilsken miljö- och klimatminister
            att så inte är fallet och att det inte är regeringens politik
            utan Socialdemokraternas. Återigen är detta lite oroväckande.
          </note>
          <note>
            Min fråga till statsministern är därför: Vad tycker regeringen
            om Arlanda och Bromma, och när planerar man att starta utbyggnaden
            av Arlan ­ da?
          </note>
          <note type="speaker">
            Anf. 62 Statsminister STEFAN LÖFVEN (S):
          </note>
          <note>
            Fru talman! Som så riktigt påpekas är det väldigt betydelsefullt
            med en stark infrastruktur. Det gäller bilar, tåg, sjöfart och
            flyg.
          </note>
          <note>
            När det gäller flyget har man utrett just Arlandas utbyggnad.
            Det enkla svaret, som båda statsråden har uttryckt, är att regeringen
            ännu inte har fattat beslut om just Arlanda. Det beslutet återstår
            att fatta. Tills vidare arbetar vi med att se till att flygets
            miljöpåverkan kan bli så liten som möj ­ ligt genom bland annat
            bättre bränsle. Flygskatten är beslutad och så vi ­ dare. Det
            arbetet fortgår, och när beslutsunderlaget är klart kommer reger
            ­ ingen naturligtvis att fatta beslut, men båda statsråden har
            tydligt sagt att inget beslut ännu är fattat av regeringen.
          </note>
          <note>
            Tandvårdsstödet till unga
          </note>
          <note type="speaker">
            Anf. 63 ERICA NÅDIN (S):
          </note>
          <note>
            Fru talman! Den socialdemokratiskt ledda regeringen har under
            förra mandatperioden successivt byggt ut den avgiftsfria tandvården
            för unga vuxna till att från och med i år, 2019, ge kostnadsfri
            tandvård till alla unga till och med 23 års ålder.
          </note>
          <note>
            Jag ser nu i den kristdemokratiska budgetmotionen att man vill
            ta bort tandvårdsstödet för vårt lands unga. Det gör mig orolig
            eftersom det är en angelägen reform som innebär att många unga
            kan ha god tandstatus, även de som studerar och kanske inte har
            en så god ekonomi. Jag undrar därför om statsministern här och
            nu kan försäkra oss om att regeringen inte kom ­ mer att föreslå
            något liknande och därmed ta bort en viktig välfärdsreform för
            landets unga.
          </note>
          <note type="speaker">
            Anf. 64 Statsminister STEFAN LÖFVEN (S):
          </note>
          <note>
            Fru talman! Jag är stolt över att vi under den förra mandatperioden
            kunde höja åldersgränsen för kostnadsfri tandvård till att omfatta
            också 20–23-åringar. Jag kommer inte att medverka till att på
            nytt göra det dyrare för unga att gå till tandläkaren. Detta är
            en viktig förebyggande insats för en bättre tandhälsa längre fram
            i livet.
          </note>
          <note>
            Men det är uppenbart att det finns olika syn här i kammaren när
            det gäller vad välfärd faktiskt är. För oss är det välfärd att
            ha kostnadsfri tand ­ vård för dessa ungdomar, liksom för äldre.
            För oss är det viktigt med kost ­ nadsfri mammografi för kvinnor
            och så vidare. Därför kommer vi att slåss för detta. Det är detta
            som är välfärd och det som vi ska stå upp för. Social ­ demokratin
            är garanten för att välfärden alltid prioriteras.
          </note>
          <note>
            Klimatklivets effektivitet
          </note>
          <note type="speaker">
            Anf. 65 HELENA ANTONI (M):
          </note>
          <note>
            Fru talman! Vi står just nu inför vår tids allra största utmaning.
            Vi ser världen över exempel på klimatförändringarna, som fått
            barn och unga att undra vad politikerna egentligen sysslar med.
          </note>
          <note>
            Att klimatet ska behandlas med stor respekt och som en prioriterad
            och viktig fråga är det få som inte håller med om nu för tiden.
            Det handlar snarare om på vilket sätt man väljer att möta denna
            utmaning. Det blir därför självklart för mig och Moderaterna att
            varje satsad krona ska göra största möjliga nytta för klimatet.
          </note>
          <note>
            Fru talman! Min fråga till statsministern baseras på debatten
            om Klimatklivet, som fördes i kammaren i går. Varför väljer regeringen
            att lägga miljarder på ett projekt som Riksrevisionen dömt ut
            som verkningslöst för att minska utsläppen?
          </note>
          <note type="speaker">
            Anf. 66 Statsminister STEFAN LÖFVEN (S):
          </note>
          <note>
            Fru talman! Jag delar inte den uppfattningen. Vi har tusentals
            projekt runt om i vårt land. Det handlar om att sätta upp solceller.
            Det handlar om vindkraft, biogasanläggningar, laddstolpar och
            allt annat som pågår runt om i landet. Jag brukar säga att det
            är en folkrörelse som vi nu har igång.
          </note>
          <note>
            Naturvårdsverkets bedömning är att detta minskar utsläppen med
            1 ½ miljon ton, om jag kommer ihåg rätt. Det är rätt bra. Det
            är mycket. Vi gör alltså vår del. När vi gör vår del vad gäller
            både Klimatklivet och Industriklivet kommer vi att ligga före.
            Och när vi ligger före har vi möjlighet att sälja vårt kunnande
            och sälja produkter som vi utvecklar här i Sverige. Då gör vi
            klimatnytta i andra länder samtidigt som vi bidrar till jobb och
            välfärd här hemma. Den satsningen är bra. Vi tänker fortsätta
            med den. Det är ett bra sätt för Sverige att visa att vi ligger
            i framkant i, precis som det påpekas, den viktigaste frågan vi
            har.
          </note>
          <note>
            Statsministerns frågestund var härmed avslutad.
          </note>
          <note>
            § 7 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2019/20:27 Fortsatt svenskt deltagande i Natos utbildnings- och
            rådgivningsinsats Resolute Support Mission i Afghanistan
          </note>
          <note>
            2019/20:32 Skatt på avfallsförbränning
          </note>
          <note>
            2019/20:37 Kompletterande bestämmelser till EU:s förordning om
            värdepapperisering
          </note>
          <note>
            Motioner
          </note>
          <note>
            med anledning av prop. 2019/20:21 Lägre kapitalkrav för privata
            aktiebolag
          </note>
          <note>
            2019/20:3406 av Jon Thorbjörnson m.fl. (V)
          </note>
          <note>
            2019/20:3407 av Mikael Eskilandersson m.fl. (SD)
          </note>
          <note>
            2019/20:3409 av Carl-Oskar Bohlin m.fl. (M)
          </note>
          <note>
            § 8 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 23 oktober
          </note>
          <note>
            2019/20:69 Krångliga regler för företag
          </note>
          <note>
            av David Josefsson (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:70 Socialförsäkringssystemet för företagare
          </note>
          <note>
            av Hans Rothenberg (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:71 Kinas efterlevnad av WTO:s regelverk
          </note>
          <note>
            av Hans Rothenberg (M)
          </note>
          <note>
            till statsrådet Anna Hallberg (S)
          </note>
          <note>
            2019/20:72 Snedvriden konkurrens
          </note>
          <note>
            av Hans Rothenberg (M)
          </note>
          <note>
            till statsrådet Anna Hallberg (S)
          </note>
          <note>
            2019/20:73 Närhet till samhällsservice
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:74 Brott mot välfärden
          </note>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:75 Stödet till flygplatserna i Norrland
          </note>
          <note>
            av Edward Riedl (M)
          </note>
          <note>
            till infrastrukturminister Tomas Eneroth (S)
          </note>
          <note>
            § 9 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 23 oktober
          </note>
          <note>
            2019/20:225 Hjälp till åkeriföretag
          </note>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:226 Protester i Chile
          </note>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <note>
            2019/20:227 Verkställande av utvisningsbeslut
          </note>
          <note>
            av Dennis Dioukarev (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:228 Elbristen
          </note>
          <note>
            av Dennis Dioukarev (SD)
          </note>
          <note>
            till statsrådet Anders Ygeman (S)
          </note>
          <note>
            2019/20:229 Protesterna i Chile
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2019/20:230 Bromma flygplats
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:231 Köer i vården
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:232 Turkiets offensiv i norra Syrien och misstänkta krigsbrott
          </note>
          <note>
            av Anders Österberg (S)
          </note>
          <note>
            till utrikesminister Ann Linde (S)
          </note>
          <note>
            2019/20:233 Nedläggningen av Bromma flygplats
          </note>
          <note>
            av Patrik Jönsson (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:234 Kemikalieskatten
          </note>
          <note>
            av Olle Thorell (S)
          </note>
          <note>
            till finansminister Magdalena Andersson (S)
          </note>
          <note>
            2019/20:235 Kompensation till fiskare
          </note>
          <note>
            av Betty Malmberg (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:236 Etablering på bostadsmarknaden
          </note>
          <note>
            av Dennis Dioukarev (SD)
          </note>
          <note>
            till statsrådet Per Bolund (MP)
          </note>
          <note>
            2019/20:237 Plastskatten och metallåtervinning inom gruvindustrin
          </note>
          <note>
            av Ann-Charlotte Hammar Johnsson (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:238 Tillförlitligheten i regeringens uttalanden
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:239 Kapacitetsbrist
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            2019/20:240 Kapacitetsbrist
          </note>
          <note>
            av Niels Paarup-Petersen (C)
          </note>
          <note>
            till statsrådet Anders Ygeman (S)
          </note>
          <note>
            2019/20:241 Kaos och trakasserier på Arbetsförmedlingen
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            § 10 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 23 oktober
          </note>
          <note>
            2019/20:121 Förtidsröster
          </note>
          <note>
            av Fredrik Lindahl (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:120 Personröstning för synnedsatta
          </note>
          <note>
            av Fredrik Lindahl (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:133 Skatt på vårdpersonal
          </note>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:137 Lägesfaktorskommission
          </note>
          <note>
            av David Josefsson (M)
          </note>
          <note>
            till statsrådet Per Bolund (MP)
          </note>
          <note>
            2019/20:138 Förtroendet för svensk ekonomi
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:145 Karriärvägar för kliniska forskare
          </note>
          <note>
            av Fredrik Christensson (C)
          </note>
          <note>
            till statsrådet Matilda Ernkrans (S)
          </note>
          <note>
            2019/20:149 FN:s budget
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:146 Risk för statsstöd eller snedvriden konkurrens
          </note>
          <note>
            av Hans Wallmark (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:147 Kinas agerande mot Sverige
          </note>
          <note>
            av Margareta Cederfelt (M)
          </note>
          <note>
            till utrikesminister Ann Linde (S)
          </note>
          <note>
            2019/20:151 Innovationsrådet i Peking
          </note>
          <note>
            av Hans Wallmark (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:150 Hot mot den svenska mötes- och yttrandefriheten
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:159 Kostnader för bortforsling av skrotbilar
          </note>
          <note>
            av Lars Mejern Larsson (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:152 Sveriges strategi för den arktiska regionen
          </note>
          <note>
            av Cassandra Sundin (SD)
          </note>
          <note>
            till utrikesminister Ann Linde (S)
          </note>
          <note>
            2019/20:153 Åtgärder för att stärka attraktiviteten i polisyrket
          </note>
          <note>
            av Magdalena Schröder (M)
          </note>
          <note>
            till statsrådet Mikael Damberg (S)
          </note>
          <note>
            2019/20:154 Friskvård för företagare som bedriver näringsverksamhet
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:155 Otryggheten bland kvinnor
          </note>
          <note>
            av Ebba Hermansson (SD)
          </note>
          <note>
            till statsrådet Åsa Lindhagen (MP)
          </note>
          <note>
            2019/20:156 Jämställd migration
          </note>
          <note>
            av Ebba Hermansson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:157 Ridsportens förutsättningar
          </note>
          <note>
            av Ebba Hermansson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2019/20:158 Tillämpning av regler för sand i liggbås för kor
          </note>
          <note>
            av Staffan Eklöf (SD)
          </note>
          <note>
            till statsrådet Jennie Nilsson (S)
          </note>
          <note>
            2019/20:160 Dansk gränskontroll mot Sverige
          </note>
          <note>
            av Hans Wallmark (M)
          </note>
          <note>
            till statsrådet Mikael Damberg (S)
          </note>
          <note>
            2019/20:162 Utredning av medicinska åldersbedömningar
          </note>
          <note>
            av Christina Höj Larsen (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:163 Modellen för avräkningar från biståndet
          </note>
          <note>
            av Yasmine Posio (V)
          </note>
          <note>
            till statsrådet Peter Eriksson (MP)
          </note>
          <note>
            2019/20:172 Vindkraften och populationsperspektivet kring örnstammen
          </note>
          <note>
            av Lars Thomsson (C)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:165 Studentbostäder
          </note>
          <note>
            av Fredrik Christensson (C)
          </note>
          <note>
            till statsrådet Matilda Ernkrans (S)
          </note>
          <note>
            2019/20:168 Stamnätet i södra Sverige
          </note>
          <note>
            av Lars Hjälmered (M)
          </note>
          <note>
            till statsrådet Anders Ygeman (S)
          </note>
          <note>
            2019/20:171 Högskoleplatser i Gävleborg
          </note>
          <note>
            av Lars Beckman (M)
          </note>
          <note>
            till statsrådet Matilda Ernkrans (S)
          </note>
          <note>
            2019/20:170 Stöd till anhöriga till våldsdödade
          </note>
          <note>
            av Lars Beckman (M)
          </note>
          <note>
            till statsrådet Mikael Damberg (S)
          </note>
          <note>
            2019/20:173 Nordiskt samarbete
          </note>
          <note>
            av Per-Arne Håkansson (S)
          </note>
          <note>
            till statsrådet Anna Hallberg (S)
          </note>
          <note>
            2019/20:174 Finansiell infrastruktur i hela landet
          </note>
          <note>
            av Lars Mejern Larsson (S)
          </note>
          <note>
            till statsrådet Per Bolund (MP)
          </note>
          <note>
            2019/20:175 Häktesplatser i Västerås
          </note>
          <note>
            av Mikael Damsgaard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:176 Regeringens stöd till Syriens nationella armé
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2019/20:181 Rymning av IS-terrorister i Syrien
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2019/20:177 Granskning av Sveriges Syrienbistånd
          </note>
          <note>
            av Markus Wiechel (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:178 Problemen på Arbetsmiljöverket och Myndigheten för
            arbetsmiljökunskap
          </note>
          <note>
            av Magnus Persson (SD)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:183 Stärkt lagstiftning mot hedersrelaterade brott
          </note>
          <note>
            av Margareta Cederfelt (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:191 Tillåtelse för kommuner och regioner att upphandla
            flygtrafik
          </note>
          <note>
            av Arman Teimouri (L)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:184 Förhör av barn utan vårdnadshavares tillstånd
          </note>
          <note>
            av Magdalena Schröder (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:192 Eget utträde
          </note>
          <note>
            av Dennis Dioukarev (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:193 Direktiv till Swedavia
          </note>
          <note>
            av Dennis Dioukarev (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:185 Myndighetskluster
          </note>
          <note>
            av Dennis Dioukarev (SD)
          </note>
          <note>
            till statsrådet Lena Micko (S)
          </note>
          <note>
            2019/20:194 Behovet av en Kinastrategi
          </note>
          <note>
            av Dennis Dioukarev (SD)
          </note>
          <note>
            till utrikesminister Ann Linde (S)
          </note>
          <note>
            2019/20:186 Underfinansieringen av välfärden
          </note>
          <note>
            av Dennis Dioukarev (SD)
          </note>
          <note>
            till finansminister Magdalena Andersson (S)
          </note>
          <note>
            2019/20:195 Effektbrist
          </note>
          <note>
            av Mattias Bäckström Johansson (SD)
          </note>
          <note>
            till statsrådet Anders Ygeman (S)
          </note>
          <note>
            2019/20:199 Tryggheten vid obevakade järnvägsövergångar
          </note>
          <note>
            av Mattias Karlsson i Luleå (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:202 Dricksvatten i hela landet
          </note>
          <note>
            av Eric Palmqvist (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:204 Lokal infrastrukturplanering
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:203 Mer tid för historieämnet i skolan
          </note>
          <note>
            av Roger Haddad (L)
          </note>
          <note>
            till utbildningsminister Anna Ekström (S)
          </note>
          <note>
            § 11 Kammaren åtskildes kl. 15.02.
          </note>
          <note>
            Sammanträdet leddes
          </note>
          <note>
            av andre vice talmannen från dess början till ajourneringen kl.
            12.36 och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Ärende för hänvisning till utskott
          </note>
          <note>
            § 4 Svar på interpellation 2019/20:31 om prioritering av brottsoffer
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 MIKAEL STRANDMAN (SD)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 MIKAEL STRANDMAN (SD)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 MIKAEL STRANDMAN (SD)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 5 Svar på interpellation 2019/20:37 om folkomröstning om invandringspolitiken
          </note>
          <note>
            Anf. 8 Justitie- och migrationsminister MORGAN JOHANSSON (S)
          </note>
          <note>
            Anf. 9 RICHARD JOMSHOF (SD)
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 RICHARD JOMSHOF (SD)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 RICHARD JOMSHOF (SD)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 6 Statsministerns frågestund
          </note>
          <note>
            Effekterna av gymnasielagen
          </note>
          <note>
            Anf. 15 ULF KRISTERSSON (M)
          </note>
          <note>
            Anf. 16 Statsminister STEFAN LÖFVEN (S)
          </note>
          <note>
            Anf. 17 ULF KRISTERSSON (M)
          </note>
          <note>
            Anf. 18 Statsminister STEFAN LÖFVEN (S)
          </note>
          <note>
            Regeringens syn på invandringen
          </note>
          <note>
            Anf. 19 JIMMIE ÅKESSON (SD)
          </note>
          <note>
            Anf. 20 Statsminister STEFAN LÖFVEN (S)
          </note>
          <note>
            Anf. 21 JIMMIE ÅKESSON (SD)
          </note>
          <note>
            Anf. 22 Statsminister STEFAN LÖFVEN (S)
          </note>
          <note>
            Lagförslag om tillträdesförbud
          </note>
          <note>
            Anf. 23 ANNIE LÖÖF (C)
          </note>
          <note>
            Anf. 24 Statsminister STEFAN LÖFVEN (S)
          </note>
          <note>
            Anf. 25 ANNIE LÖÖF (C)
          </note>
          <note>
            Anf. 26 Statsminister STEFAN LÖFVEN (S)
          </note>
          <note>
            Satsningar på välfärden
          </note>
          <note>
            Anf. 27 MIA SYDOW MÖLLEBY (V)
          </note>
          <note>
            Anf. 28 Statsminister STEFAN LÖFVEN (S)
          </note>
          <note>
            Anf. 29 MIA SYDOW MÖLLEBY (V)
          </note>
          <note>
            Anf. 30 Statsminister STEFAN LÖFVEN (S)
          </note>
          <note>
            Tidsplan för lagförslag om tillträdesförbud
          </note>
          <note>
            Anf. 31 EBBA BUSCH THOR (KD)
          </note>
          <note>
            Anf. 32 Statsminister STEFAN LÖFVEN (S)
          </note>
          <note>
            Anf. 33 EBBA BUSCH THOR (KD)
          </note>
          <note>
            Anf. 34 Statsminister STEFAN LÖFVEN (S)
          </note>
          <note>
            Myndighetssamverkan mot grov brottslighet
          </note>
          <note>
            Anf. 35 JOHAN PEHRSON (L)
          </note>
          <note>
            Anf. 36 Statsminister STEFAN LÖFVEN (S)
          </note>
          <note>
            Anf. 37 JOHAN PEHRSON (L)
          </note>
          <note>
            Anf. 38 Statsminister STEFAN LÖFVEN (S)
          </note>
          <note>
            Åtgärder mot dödliga arbetsplatsolyckor
          </note>
          <note>
            Anf. 39 JOHANNA HARALDSSON (S)
          </note>
          <note>
            Anf. 40 Statsminister STEFAN LÖFVEN (S)
          </note>
          <note>
            Sveriges agerande för fred i Syrien
          </note>
          <note>
            Anf. 41 JONAS ERIKSSON (MP)
          </note>
          <note>
            Anf. 42 Statsminister STEFAN LÖFVEN (S)
          </note>
          <note>
            Utvisning av dömda asylsökande
          </note>
          <note>
            Anf. 43 MARIA MALMER STENERGARD (M)
          </note>
          <note>
            Anf. 44 Statsminister STEFAN LÖFVEN (S)
          </note>
          <note>
            Gymnasielagens följder för kommuner och landsting
          </note>
          <note>
            Anf. 45 PAULA BIELER (SD)
          </note>
          <note>
            Anf. 46 Statsminister STEFAN LÖFVEN (S)
          </note>
          <note>
            Naturvårdsverkets hantering av sekretessbelagda uppgifter
          </note>
          <note>
            Anf. 47 KRISTINA YNGWE (C)
          </note>
          <note>
            Anf. 48 Statsminister STEFAN LÖFVEN (S)
          </note>
          <note>
            EU-medel till Turkiet
          </note>
          <note>
            Anf. 49 HÅKAN SVENNELING (V)
          </note>
          <note>
            Anf. 50 Statsminister STEFAN LÖFVEN (S)
          </note>
          <note>
            Strykningen av religiösa referenser i Skolverkets förslag till
            kursplan
          </note>
          <note>
            Anf. 51 INGEMAR KIHLSTRÖM (KD)
          </note>
          <note>
            Anf. 52 Statsminister STEFAN LÖFVEN (S)
          </note>
          <note>
            Information till skolelever om islamisters brott mot mänskligheten
          </note>
          <note>
            Anf. 53 ROBERT HANNAH (L)
          </note>
          <note>
            Anf. 54 Statsminister STEFAN LÖFVEN (S)
          </note>
          <note>
            Beredskap för lågkonjunktur och ökande ungdomsarbetslöshet
          </note>
          <note>
            Anf. 55 SERKAN KÖSE (S)
          </note>
          <note>
            Anf. 56 Statsminister STEFAN LÖFVEN (S)
          </note>
          <note>
            Straffreduktion för unga
          </note>
          <note>
            Anf. 57 JOHAN FORSSELL (M)
          </note>
          <note>
            Anf. 58 Statsminister STEFAN LÖFVEN (S)
          </note>
          <note>
            Beslut om ansökta bearbetningskoncessioner
          </note>
          <note>
            Anf. 59 LINDA YLIVAINIO (C)
          </note>
          <note>
            Anf. 60 Statsminister STEFAN LÖFVEN (S)
          </note>
          <note>
            Regeringens syn på Arlanda och Bromma
          </note>
          <note>
            Anf. 61 ÅSA COENRAADS (M)
          </note>
          <note>
            Anf. 62 Statsminister STEFAN LÖFVEN (S)
          </note>
          <note>
            Tandvårdsstödet till unga
          </note>
          <note>
            Anf. 63 ERICA NÅDIN (S)
          </note>
          <note>
            Anf. 64 Statsminister STEFAN LÖFVEN (S)
          </note>
          <note>
            Klimatklivets effektivitet
          </note>
          <note>
            Anf. 65 HELENA ANTONI (M)
          </note>
          <note>
            Anf. 66 Statsminister STEFAN LÖFVEN (S)
          </note>
          <note>
            § 7 Bordläggning
          </note>
          <note>
            § 8 Anmälan om interpellationer
          </note>
          <note>
            § 9 Anmälan om frågor för skriftliga svar
          </note>
          <note>
            § 10 Anmälan om skriftliga svar på frågor
          </note>
          <note>
            § 11 Kammaren åtskildes kl. 15.02.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
