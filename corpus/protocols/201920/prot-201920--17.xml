<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--17</head>
          <docDate when="2019-10-10 00:00:00">2019-10-10 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 19 och 20 september justerades.
          </note>
          <note>
            § 2 Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i näringsutskottet skulle utökas
            från 29 till 30.
          </note>
          <note>
            Kammaren medgav denna utökning.
          </note>
          <note>
            § 3 Val av extra suppleant
          </note>
          <note>
            Val av extra suppleant i näringsutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i näringsutskottet
          </note>
          <note>
            Amanda Palmstierna (MP)
          </note>
          <note>
            § 4 Anmälan om faktapromemorior
          </note>
          <note>
            Tredje vice talmannen anmäl de att följande faktapromemorior
            om förslag från Europeiska kommissionen hade kommit in och överlämnats
            till utskott:
          </note>
          <note>
            2019/20:FPM4 Förordningsändring gällande Europeiska unionens
            solidaritetsfond med anledning av brexit COM(2019) 399 till försvarsutskottet
          </note>
          <note>
            2019/20:FPM5 Meddelande om de sista förberedelserna inför Storbritanniens
            utträde ur EU 2017/18:FPM162, 2018/19:FPM17, 2018/19:FPM27, 2018/19:FPM54,
            COM(2019) 394 till utrikesutskottet
          </note>
          <note>
            § 5 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till närings
            utskottet:
          </note>
          <note>
            RiR 2019:26 Konkurrensverkets tillsyn – förutsättningar för effektivt
            resursutnyttjande
          </note>
          <note>
            § 6 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2019/20:21 till civilutskottet
          </note>
          <note>
            § 7 Svar på interpellation 2019/20:20 om dålig arbetsmiljö på
            Mynak
          </note>
          <note type="speaker">
            Anf. 1 Arbetsmarknadsminister EVA NORDMARK (S):
          </note>
          <note>
            Fru talman! Saila Quicklund har frågat mig vilka åtgärder jag
            avser att initiera för att förbättra den oacceptabelt undermåliga
            arbetsmiljön för de anställda på Myndigheten för arbetsmiljökunskap.
          </note>
          <note>
            Generaldirektören ansvarar fullt ut för arbetsgivarpolitiken
            och har det fulla arbetsmiljöansvaret på myndigheten.
          </note>
          <note>
            Jag har alldeles nyligen haft ett möte med generaldirektören
            där jag tydliggjorde för honom att jag tar uppgifterna om brister
            i arbetsmiljön på myndigheten på största allvar. Jag förväntar
            mig att generaldirektören tar sitt fulla ansvar för arbetsmiljön
            på myndigheten. Vid mötet redogjorde generaldirektören för de
            åtgärder som han har vidtagit samt avser att vidta. Jag fortsätter
            att följa frågan noga.
          </note>
          <note type="speaker">
            Anf. 2 SAILA QUICKLUND (M):
          </note>
          <note>
            Fru talman! Jag tackar ministern för svaret. Min fråga var vilka
            konkreta åtgärder ministern avser att initiera för att förbättra
            den oacceptabelt undermåliga arbetsmiljön för de anställda på
            Myndigheten för arbetsmiljökunskap, Mynak. Ministern svarar: ”Generaldirektören
            ansvarar fullt ut för arbetsgivarpolitiken och har det fulla arbetsmiljöansvaret
            på myndigheten.” Det är helt rätt. Men om inte det här fungerar
            har ministern det övergripande ansvaret för myndigheten.
          </note>
          <note>
            Jag har debatterat den här frågan för ganska länge sedan med
            minis ­ terns företrädare, Ylva Johansson, som svarade på samma
            sätt. Jag undrar: Var går smärtgränsen för den undermåliga arbetsmiljösituation
            som personalen på myndigheten har?
          </note>
          <note>
            Jag vill ge en kort bakgrund. I juni kunde Dagens Nyheter avslöja
            att flera anställda hade sagt upp sig och larmat om en usel arbetsmiljö
            på den nystartade Myndigheten för arbetsmiljökunskap i Gävle.
            Generaldirektören anklagades för hård hierarkisk styrning och
            trakasserier av personal. Fackförbundet Sacos lokala skyddsombud
            gjorde en arbetsmiljöanmälan med krav på omedelbara åtgärder.
            Parallellt skickades en skrivelse till Arbetsmarknadsdepartementet.
            Majoriteten av de anställda anses stå bakom skrivelsen.
          </note>
          <note>
            Det gjordes uttalanden som fick personalen att må dåligt. Det
            fälldes kommentarer om vikt. Det kom uppmaningar till kvinnor
            att bära kort kjol och högklackat. I augusti slutade ytterligare
            anställda vid myndigheten. Branschorganisationen Sveriges Företagshälsor
            meddelade arbetsmarknadsministern att man inte längre hade förtroende
            för myndighetens förmåga att utföra sitt uppdrag. Detta är oerhört
            allvarligt. En del av myndighetens uppdrag är just att sprida
            kunskap om hur företagshälsor ska arbeta på bästa sätt.
          </note>
          <note>
            Därför anlitades också företagshälsobolaget Previa redan i juni.
            Alla anställda skulle intervjuas om sina erfarenheter, och en
            rapport med förslag till förändringar skulle lämnas in i oktober.
            Previas kommunikationschef Peter Skald uttryckte sig såklart positivt
            om att man tog tag i detta och att man tog hjälp.
          </note>
          <note>
            Sedan har dock Previa avsagt sig uppdraget. Detta är anmärkningsvärt.
            I början av september meddelade Previa myndigheten att bolaget
            hoppade av, då man enligt tjänsteanteckningar inte hade samsyn
            om uppdraget och skulle få svårt att samarbeta kring resultatet.
          </note>
          <note>
            Myndighetens fackliga företrädare från Saco, Annika Hed Ekman,
            har varit skyddsombud på arbetsplatsen. Det var Annika Hed Ekman
            som i juni i sin roll som skyddsombud lade fram en begäran till
            generaldirektören om att en skyndsam arbetsmiljöåtgärd skulle
            vidtas. Därvid räknades en lång rad problem upp som ansågs riskera
            medarbetarnas hälsa: hög arbetsbelastning, krav på snabb leverans,
            tillgänglighet på kvällar och helger, avsaknad av systematiskt
            arbetsmiljöarbete, vilket krävs enligt lagen, samt en starkt påfrestande
            situation.
          </note>
          <note>
            Ministern har i Dagens Nyheter uttalat att man tar situationen
            på allvar och att man följer det här. Det är samma uttalanden
            som den tidigare ministern har kommit med. Min fråga är: Vad menar
            ministern med att man tar detta på största allvar? Problematiken
            har varit känd länge men fortsätter. Jag vill gärna ha svar på
            det här.
          </note>
          <note type="speaker">
            Anf. 3 LARS BECKMAN (M):
          </note>
          <note>
            Fru talman! Jag tackar Saila Quicklund för en mycket bra och
            viktig interpellation. Uppenbarligen har regeringen stora problem
            på arbetsmiljöområdet. Man har skapat en myndighet som ska jobba
            just med arbetsmiljöfrågor men där det verkar vara kaos och hela
            havet stormar. Precis som Saila Quicklund redogjorde för har företagshälsobolaget
            Previa haft ett uppdrag. Previa hoppade av uppdraget eftersom
            man inte fick utföra arbetet som man själv tänkt sig, det vill
            säga intervjua de personer som slutat. Det var också så att akademikerfackets
            lokala skyddsombud slog larm.
          </note>
          <note>
            Man kan inte direkt påstå att statsrådets interpellationssvar
            är uttömmande. Det väcker en lång rad frågor, precis som Saila
            Quicklund beskriver. Det vore intressant att veta vad regeringen
            är mest nöjd med när det gäller den hårt kritiserade myndigheten.
            Finns det något mål som man har uppnått med Mynak? Vad är det
            som gör att statsrådet har förtroende för myndigheten och ledningen?
            Väljarna och Gävleborna förtjänar svar. Vad är det som gör att
            statsrådet anser att myndigheten över huvud taget fungerar?
          </note>
          <note>
            Det finns även andra områden där regeringen verkar ha problem
            i frå ­ gor som rör arbetsmiljö. Nu i veckan har en publikation
            avslöjat att Ar ­ betsmiljöverket misstänks mörka egen dålig arbetsmiljö.
            Man har inte dia ­ riefört viktiga skrivningar till Arbetsmiljöverket.
          </note>
          <note>
            Jag skulle vilja ha det korta, enkla och raka svaret på följande
            frågor: Vad är statsrådet mest nöjd med när det gäller den här
            myndigheten, som ska jobba med arbetsmiljökunskap, och vad det
            är det som gör att statsrådet har förtroende för myndighetens
            ledning?
          </note>
          <note type="speaker">
            Anf. 4 Arbetsmarknadsminister EVA NORDMARK (S):
          </note>
          <note>
            Fru talman! Som jag berättade i mitt interpellationssvar träffade
            jag generaldirektören för myndigheten förra veckan. Jag har varit
            väldigt tydlig med att jag tar uppgifterna om situationen på myndigheten
            på allra största allvar. Generaldirektören har för mig redovisat
            de planerade och vidtagna åtgärderna. Det är såklart väldigt viktigt.
          </note>
          <note>
            Myndigheten har i samverkan med skyddsombud och arbetstagarorganisationer
            identifierat ett antal åtgärder. Man har sammanställt dessa i
            en handlingsplan för arbetsmiljöarbetet. Jag har också tydliggjort
            för myndighetschefen att jag i närtid förväntar mig att se resultat
            av de åtgärder som myndighetschefen har vidtagit och planerar
            att vidta. Därför fortsätter jag att följa frågan noga. Jag kommer
            också att följa upp resultatet av de vidtagna och planerade åtgärderna
            på ett lämpligt sätt.
          </note>
          <note type="speaker">
            Anf. 5 SAILA QUICKLUND (M):
          </note>
          <note>
            Fru talman! Det finns tydliga förväntningar på en myndighetschef
            som stipuleras i myndighetsförordningen 2007:515 och som sedan
            utvecklas i regeringens chefspolicy för myndighetschefer. Till
            det kommer även övriga lagar och förordningar som man har att
            förhålla sig till som arbetsgivare och chef.
          </note>
          <note>
            Det är intressant att veta hur statsrådet ser att myndighetschefen
            uppfyller kraven i myndighetsförordningen. Upplever ministern
            att myndighetschefen gör det? I 4 § 4 står att myndighetens ledning
            ska säkerställa att det vid myndigheten finns en intern styrning
            och kontroll som fungerar på ett betryggande sätt. Det står också
            i förordningen att myndigheten ska se till att de anställda är
            väl förtrogna med målen för verksamheten och skapa goda arbetsförhållanden
            och ta till vara och utveckla de anställdas kompetens och erfarenhet.
          </note>
          <note>
            Dessutom skulle det vara intressant att få höra hur statsrådet
            ser att myndighetschefen uppfyller kraven i chefspolicyn. Där
            står följande om kvalificerat statligt ledarskap: Myndighetschefen
            ska entusiasmera och motivera sina anställda och vara initiativrik
            och analytisk samt ha en god samarbetsförmåga. Myndighetschefen
            behöver inte nödvändigtvis själv vara den främsta experten inom
            sitt verksamhetsområde men ska ha förmåga att samla den personal
            som krävs för att verksamheten ska kunna bedrivas effektivt och
            säkert. Myndighetschefen behöver vidare ha en förmåga och ett
            intresse av att samarbeta och arbeta strategiskt med kompetensförsörjningsfrågor.
          </note>
          <note>
            Flera medlemmar av det befintliga insynsrådet har uttalat sig
            om ett bristande förtroende för myndighetens förmåga att leverera
            sitt uppdrag, vilket är allvarligt. Mina frågor är: Har statsrådet
            eller departementet undersökt hur de viktigaste intressenterna
            ser på myndighetens möjlighet att utföra sitt uppdrag? Vilka insatser
            ser statsrådet som nödvändiga för att upprätta förtroendet för
            myndigheten? Vilka råd eller instruktioner har myndighetschefen
            fått av statsrådet?
          </note>
          <note>
            Alla människor kan göra misstag. Grunden i den lagstiftning och
            praxis vi har på arbetsmarknaden är att alla ska ha chansen att
            rätta till det som inte fungerar. Arbetsgivaren, det vill säga
            regeringen, har också ett omfattande ansvar att stödja den anställde
            så att den kan förändra det beteende som arbetsgivaren inte anser
            stämmer överens med de krav som finns på arbetsmarknaden.
          </note>
          <note>
            Här skulle det vara väldigt intressant att ta del av om statsrådet
            anser att de allvarliga beteenden som har rapporterats är i enlighet
            med de krav som regeringen ställer på just myndighetschefer.
          </note>
          <note type="speaker">
            Anf. 6 LARS BECKMAN (M):
          </note>
          <note>
            Fru talman! Det är alltså den här regeringen som har skapat Myndigheten
            för arbetsmiljökunskap, som har placering i Gävle. Det är den
            här regeringen som har utsett ledningen för den myndigheten. Det
            är den här regeringen som är ansvarig för arbetsmiljön på alla
            sina myndigheter. Det är mer än lovligt pinsamt, med tanke på
            att det är regeringens prestigemyndighet för att jobba just med
            arbetsmiljökunskap, att den har uppenbara stora interna problem.
          </note>
          <note>
            Jag tyckte att jag ställde två raka och enkla fråg or . Men jag
            var tydligen otydlig eftersom statsrådet inte besvarade de m .
            Jag ställer gärna om de m igen. Vad är det regeringen anser har
            varit mest lyckosamt med den nya myndigheten? Jag tänker då naturligtvis
            inte på alla konsulter som får jobba med arbetsmiljöfrågor på
            myndigheten. Det var den ena frågan. Den andra frågan är: Vad
            anser statsrådet om att Previa avsäger sig uppdraget för att det
            inte får utföra det uppdrag som det vill för att kunna reda ut
            arbetsmiljön på myndigheten?
          </note>
          <note>
            Det verkar finnas en röd tråd genom frågorna. Arbetsmarknadsnytt
            avslöjar att det även förekommer en dålig arbetsmiljö på Arbetsmiljöverket,
            fru talman. Man diarieför inte handlingar på grund av att man
            är rädd för att den mediala bilden ska skadas. Det verkar vara
            ett genomgående tema för regeringen. Det är viktigare med mediala
            bilder än vad det är med en god arbetsmiljö för medarbetarna.
          </note>
          <note>
            Jag skulle gärna vilja ha svar på de två enkla frågorna jag ställde
            till statsrådet.
          </note>
          <note type="speaker">
            Anf. 7 Arbetsmarknadsminister EVA NORDMARK (S):
          </note>
          <note>
            Fru talman! Jag vill börja med att säga att för regeringen är
            arbetsmarknadsfrågorna av yttersta vikt. Vi prioriterar dem i
            många olika myndigheter. Det är väldigt viktigt att också vara
            tydlig här i kammaren. Kränkande och diskriminerande beteenden
            är såklart aldrig acceptabla.
          </note>
          <note>
            Det har förtydligats till myndighetschefen att regeringen förväntar
            sig att myndighetschefen företräder myndigheten på ett professionellt
            och förtroendefullt sätt samt har ett respektfullt och värdigt
            bemötande. Som jag nämnde tidigare, fru talman, har myndighetschefen
            för mig redogjort för vidtagna och planerade åtgärder. Man har,
            precis som det ska gå till på svensk arbetsmarknad, i samverkan
            med skyddsombud och arbetstagarorganisationer identifierat åtgärder
            och sammanställt dessa i en handlingsplan för arbetsmiljöarbetet.
          </note>
          <note>
            En av åtgärderna i handlingsplanen handlar om att genomföra en
            kartläggning av myndighetens organisatoriska och psykosociala
            arbetsmiljö samt utifrån kartläggningen formulera rekommendationer
            om åtgärder för myndighetens systematiska arbetsmiljöarbete. Särskilt
            ska frågor om arbetsbelastning, bemötande och delaktighet belysas.
            Myndigheten har i detta sammanhang kopplat in företagshälsovården
            att utföra uppdraget. Myndighetschefen har informerat mig om att
            ett annat bolag än det tilltänkta har tilldelats uppdraget att
            uträtta kartläggningsuppdraget.
          </note>
          <note>
            Jag vill också förtydliga att den svenska förvaltningsmodellen
            innefattar en delegering av de arbetsgivarpolitiska frågorna till
            myndigheten. Den arbetsgivarpolitiska delegeringen innebär att
            myndighetschefen fullt ut ansvarar för arbetsgivarpolitiken på
            myndigheten. Myndighetschefen ansvarar inför regeringen för verksamheten
            och ska se till att den bedrivs effektivt och enligt gällande
            rätt.
          </note>
          <note>
            Regeringen har att bedöma att verksamheten på myndigheten fungerar
            på ett betryggande sätt. Detta sker bland annat genom de årliga
            myndighetsdialogerna. Vi har också en löpande och väldigt nära
            dialog mellan Arbetsmarknadsdepartementet och myndigheten. Som
            jag sa tidigare fortsätter jag att följa frågan noga, och jag
            kommer också att följa upp resultatet.
          </note>
          <note type="speaker">
            Anf. 8 SAILA QUICKLUND (M):
          </note>
          <note>
            Fru talman! Sveriges Företagshälsor företräder 130 företag och
            arbetar just med företagshälsovård runt om i landet. I juni skickade
            vd:n Peter Munck af Rosenschöld ett mejl till arbetsmarknadsminister
            Ylva Johansson där han uttryckte sin stora oro för situationen
            på Mynak. Han säger till DN: ”Myndigheten ska spela en vital roll
            i arbetsmiljö-Sverige, men med tanke på rådande situation där
            man knappt har någon personal kvar så klarar de inte av att fullföra
            sitt uppdrag. Dessutom är vi oroliga för arbetsmiljöområdet som
            sådant, när en myndighet som ska hålla koll på sådant har så pass
            allvarliga arbetsmiljöproblem.”
          </note>
          <note>
            Han är också kritisk mot regeringen. Han uttrycker att man från
            reger ­ ingens sida inte har hanterat problemet med tillräcklig
            kraft. Man har inte agerat tillräckligt fort, och man har inte
            gjort tillräckligt.
          </note>
          <note>
            Om man hade gjort det redan vid den första förvarningen skulle
            inte så här många personer ha behövt sluta på myndigheten. Situationen
            hade varit betydligt bättre. Han uttrycker också att regeringen
            måste ta sig en rejäl funderare på hur man upprättar förtroendet
            för myndigheten och hur man ser till att den blir en attraktiv
            arbetsplats.
          </note>
          <note>
            Fru talman! Vi pratar om en myndighet som ska handleda andra
            på det här området, vilket är anmärkningsvärt. Previa, Sveriges
            Företagshälsor och personal på Mynak har alltså inte längre förtroende
            för myndigheten och dess ledare. Det är klart allvarligt.
          </note>
          <note>
            Min fråga till ministern, som jag fortfarande inte har fått svar
            på, blir: Hur länge ska regeringen vänta med att följa upp en
            myndighet där personalen far så illa och där personalen slutar?
            Detta är en organisation som många saknar förtroende för.
          </note>
          <note type="speaker">
            Anf. 9 Arbetsmarknadsminister EVA NORDMARK (S):
          </note>
          <note>
            Fru talman! Arbetsmiljöfrågorna är väldigt viktiga för regeringen.
            Därför är också myndigheten och dess verksamhet viktiga.
          </note>
          <note>
            Regeringen har höga förväntningar på att myndigheten kan fullgöra
            sitt uppdrag och bedriva en bra verksamhet. Eftersom arbetsmiljöområdet
            också berör många olika aktörer, och även politik och olika ämnesområden,
            är det såklart nödvändigt att myndigheten har goda relationer
            både till andra myndigheter, till arbetsmarknadens parter och
            till forskningen.
          </note>
          <note>
            Jag har tydliggjort för myndighetschefen att jag förväntar mig
            att i närtid se resultat av de åtgärder som myndighetschefen har
            planerat och avser att vidta. Jag följer noga frågan och kommer
            att följa upp resultatet.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2019/20:23 om den ökande arbetslösheten
          </note>
          <note type="speaker">
            Anf. 10 Arbetsmarknadsminister EVA NORDMARK (S):
          </note>
          <note>
            Fru talman! Lars Beckman har frågat mig vad jag avser att vidta
            för åtgärder för att vända trenden med den ökande arbetslösheten
            i allmänhet, vilka åtgärder jag och regeringen avser att vidta
            för att minska glappet mellan utrikes föddas och inrikes föddas
            arbetslöshet samt vilka åtgärder jag och regeringen avser att
            vidta för att få fler utrikes födda att kunna starta företag och
            den vägen ordna sin egen försörjning.
          </note>
          <note>
            En väl utformad arbetsmarknadspolitik bidrar till att fler kan
            komma i arbete. Arbete är den viktigaste förutsättningen för en
            egen försörjning och etablering i samhället. En aktiv arbetsmarknadspolitik
            är också viktig för att hålla sysselsättningen uppe vid en ekonomisk
            avmattning. Resurser bör fortsatt prioriteras till dem som befinner
            sig långt från arbetsmarknaden, till exempel långtidsarbetslösa
            och nyanlända. Det är angeläget att arbetsmarknadsetableringen
            går snabbare för nyanlända, och då i synnerhet för nyanlända kvinnor.
            Det är också angeläget att insatserna fördelas utifrån ett jämställdhetsperspektiv.
          </note>
          <note>
            I budgetpropositionen för 2020 föreslår regeringen satsningar
            för totalt 1,3 miljarder för att fler ska rustas för arbete, för
            bättre integration, för en fortsättning av utbyggnaden av Kunskapslyftet
            och för en aktiv näringspolitik. Därutöver föreslår regeringen
            ett ingångsavdrag , som syftar till att göra det mer attraktivt
            att anställa personer som ännu inte etablerat sig på arbetsmarknaden
            och personer som länge stått utanför arbetsmarknaden.
          </note>
          <note>
            Regeringen föreslår resurser för att öka antalet deltagare i
            upphandlade matchningstjänster som svarar mot inriktningen på
            reformeringen av Ar ­ betsförmedlingen. Fler långtidsarbetslösa
            och nyanlända som befinner sig långt från arbetsmarknaden ska
            kunna få en extratjänst eller ett introduk ­ tionsjobb. Regeringen
            föreslår att resurser tillförs för att dämpa minsk ­ ningen av
            extratjänster och introduktionsjobb. Det tillförs även resurser
            för att fler arbetslösa ska kunna få en arbetsmarknadsutbildning
            och på så sätt kunna möta den kompetens som efterfrågas och motverka
            bristen på ar ­ betskraft.
          </note>
          <note>
            Regeringen föreslår att medel tillförs för etableringsjobb i
            enlighet med parternas förslag. Genom etableringsjobben kommer
            staten att stimulera att anställningar för nyanlända och långtidsarbetslösa
            kommer till stånd så att fler får chansen till ett jobb.
          </note>
          <note>
            Vidare kommer ett intensivår att införas inom ramen för etableringsprogrammet.
            Intensivåret bör bestå av en kedja av språkintensiva och yrkesnära
            insatser som ges parallellt eller efter varandra under en relativt
            kort sammanhängande period. Syftet är att deltagarna efter i ntensivåret
            ska vara matchningsbara mot arbetsmarknaden och komma i arbete
            inom ett år efter påbörjat intensivår. Ett jämställdhetsperspektiv
            ska genomsyra inte nsiv året.
          </note>
          <note>
            Att skapa förutsättningar för utrikes födda att starta företag
            är en viktig fråga för regeringen . Almi har ett särskilt uppdrag
            att nå kvinnor och personer med utländsk bakgrund. Under 2018
            lyckades Almi nå sitt mål vad gäller företagare med utländsk bakgrund.
            Tillväxtverket arbetar på flera sätt med att säkerställa ett företagsfrämjande
            på likvärdiga villkor. Sedan 2016 har Tillväxtverket haft regeringens
            uppdrag att främja företagande bland nyanlända och utrikes födda
            kvinnor och män. För innevarande år tillfördes myndigheten 10
            miljoner kronor för att stärka främjandet av utrikes födda kvinnors
            företagande.
          </note>
          <note type="speaker">
            Anf. 11 LARS BECKMAN (M):
          </note>
          <note>
            Fru talman! Tack, statsrådet, för svaret! Det är klart att det
            ibland är roligt när hela världens arbetsmarknadspolitik kretsar
            kring min valkrets – Gävle och Gävleborg. Statsministern var nyligen
            i Gävle, och jag tror att arbetsmarknadsministern också var där.
            Det ledde till ett stort reportage i den europeiska tidskriften
            Politico, där man konstaterade att Stefan Löfven har misslyckats
            med sitt viktigaste vallöfte: att Sverige nästa år, 2020, ska
            ha Europas lägsta arbetslöshet. Nu har visserligen arbetsmarknadsminis
            ­ tern ett kvartal på sig, men det finns väl få saker som pekar
            på att det ska lyckas.
          </note>
          <note>
            I veckan var det också ett stort inslag i Finlands public service,
            Yle, där man i ett stort reportage från Gävle beskrev extratjänsterna
            och hur de hade fungerat där. Vi kan konstatera att experterna
            har dömt ut det som meningslöst, dyrt och ineffektivt.
          </note>
          <note>
            Statsrådet Anders Ygeman har också varit i Gävle och hållit en
            pressträff. Det var en stor presskonferens där han berättade att
            det skulle bli ytterligare 761 platser på Högskolan i Gävle. Det
            är ju bra – kanske någon trodde. SVT gick ut med det, P4 gick
            ut med det, Gefle Dagblad gick ut med det och Arbetarbladet gick
            ut med det. Det var bara det att siffran var helt fel. Högskolan
            i Gävle säger att det motsvarar 20 platser – och detta i ett län
            som har väldigt hög arbetslöshet.
          </note>
          <note>
            Precis som vi hörde i interpellationsdebatten nyss här har också
            den egna nya myndigheten som är skapad i Gävle stora problem med
            arbetsmiljön.
          </note>
          <note>
            Fru talman! Om regeringen hade lyckats med sitt arbetslöshetsmål
            skulle ytterligare ungefär 330 000 personer varit i jobb. Det
            hade varit 330 000 till som hade betalat skatt och 330 000 till
            som inte hade gått på försörjningsstöd eller andra bidrag.
          </note>
          <note>
            Nu kommer det tyvärr många tecken på att regeringen inte kommer
            att nå sitt mål om att nå EU:s lägsta arbetslöshet. Tvärtom kommer
            signalerna att arbetslösheten ökar. Då önskar man naturligtvis
            att regeringen hade en politik för fler jobb.
          </note>
          <note>
            Vad kan regeringen påverka? Det är svårt att påverka konjunkturen
            i världen, men man kan till exempel påverka kostnader. Skillnaden
            mellan regeringens och Moderaternas budget när det gäller en sådan
            enkel sak som lastbilsskatten på 80 000 kronor per år påverkar
            naturligtvis konkurrenskraften kraftigt.
          </note>
          <note>
            Jag vet att Eva Nordmark brukar berätta att hon är från Norrbotten.
            Det är jag också. Då vet man hur viktigt det är med transporter.
            Man vet hur viktigt det är att företagen kan sälja sina produkter
            och bibehålla konkurrenskraften och att de får kompensation för
            de långa avstånd som finns.
          </note>
          <note>
            Det gör skillnad med 80 000 kronor per år per lastbil i lastbilsskatt.
            Det gör skillnad med en flygskatt. Det gör skillnad för företagen,
            som behöver komma ut på sin internationella marknad och sälja
            sina produkter.
          </note>
          <note>
            Jag har inte sett någonting i statsrådets svar som beskriver
            hur man ska värna konkurrenskraften och hur man på riktigt ska
            motarbeta den ökande arbetslösheten. Jag tror inte ens att statsrådet
            själv tror att det gör någon skillnad att skjuta till någon miljard
            till Arbetsförmedlingen.
          </note>
          <note>
            I statsrådets uppföljande svar skulle jag gärna vilja få beskrivet
            vad regeringen gör nu. Anser statsrådet att Sverige kan nå målet
            om EU:s lägsta arbetslöshet, som infaller om ett kvartal? Hur
            värnar man konkurrenskraften? Och hur ser man till att företagen
            nu inte behöver rationalisera i onödan utan kan behålla sina värdefulla
            medarbetare när vi nu går mot en lågkonjunktur?
          </note>
          <note type="speaker">
            Anf. 12 JÖRGEN BERGLUND (M):
          </note>
          <note>
            Fru talman! I lördags var det väldigt många människor samlade
            och mycket känslor på torget i Ånge. Ånge ligger i mitt hemlän
            Västernorrland. Närmare 500 personer kom till en manifestation
            till stöd för dem som drabbas när sågverket i byn Östavall i Ånge
            kommun nu kommer att stäng ­ as.
          </note>
          <note>
            Nedläggningen innebär att fler än 100 arbetstillfällen försvinner
            från Östavall. Det är en by med färre än 200 invånare. Ånge kommun
            har 9 000 invånare; 500 slöt upp i demonstrationen. Vi kan räkna
            om detta till siffror som skulle gälla för Stockholm. Stockholm
            är 900 gånger så stort som Ånge. Det hade motsvarat 50 000 demonstranter
            – 50 000 demonstranter, fru talman! Jag är helt övertygad om att
            regeringen då hade stått och lovat en hel del från statens sida
            för att hjälpa till i omställningen.
          </note>
          <note>
            Nu är det tyst. Det är knäpptyst.
          </note>
          <note>
            Nu behöver regeringen och statsrådet agera för Östavall och hjälpa
            till med den svåra omställning som Ånge och Östavall nu behöver
            göra. Jag utgår från att regeringen kommer att komma till undsättning,
            precis som ni skulle ha gjort om det hade stått 50 000 demonstranter
            här utanför och protesterat mot att 10 000 jobb hade försvunnit
            i huvudstaden.
          </note>
          <note>
            Fru talman! Arbetslösheten i Sverige stiger månad för månad.
            Hårdast slår det mot landsbygden. Orter som Östavall får betala
            ett oerhört högt pris för regeringens oförmåga att bygga svensk
            konkurrenskraft, oförmåga att förbättra vårt företagsklimat och
            oförmåga att se till att även svensk landsbygd utvecklas.
          </note>
          <note>
            Vi hörde nyss i debatten av Lars Beckman om regeringens lastbilsskatt
            på 80 000 kronor per lastbil och år. Det går många lastbilar till
            ett sågverk som Östavall, och det blir dyrt.
          </note>
          <note>
            Fru talman! Nu stiger arbetslösheten i Sverige, och särskilt
            drabbas orter som Östavall. Jag vill därför fråga statsrådet:
            Bryr sig regeringen om orter som Östavall? Vad tänker regeringen
            göra för Östavall och Ånge kommun? Kommer ni att ingripa och hjälpa
            till i omställningen, som ni hade gjort om detta hade skett här
            i Stockholm?
          </note>
          <note type="speaker">
            Anf. 13 SAILA QUICKLUND (M):
          </note>
          <note>
            Fru talman! Högkonjunkturen i Sverige är över, och svensk ekonomi
            är inne i en tydlig avmattningsfas. Det spår Konjunkturinstitutet,
            KI, i sin senaste prognos. Sysselsättningen bedöms minska med
            hela 0,8 procent det tredje kvartalet i år, och arbetslösheten
            förväntas stiga till 7,1 procent 2020. Detta måste anses som ett
            stort misslyckande för regeringen, som gick ut och sa att man
            2020 skulle ha Europas lägsta arbetslöshet.
          </note>
          <note>
            Även Handelsbanken gör bedömningen att Sverige går mot en lågkonjunktur
            med stigande arbetslöshet. Tillväxten faller till 1,1 procent
            i år. Arbetslösheten ökar för första gången sedan hösten 2017,
            enligt nya siffror från Arbetsförmedlingen. I juli var hela –
            notera – 344 000 personer inskrivna som arbetslösa, en ökning
            med hela 5 000 personer på ett år. Risken för ökad långtidsarbetslöshet
            är stor, särskilt, såklart, för dem med kort utbildning.
          </note>
          <note>
            Arbetslösheten har sänkts i hela EU sedan 2014. Sveriges minskning
            har dock varit lägst i hela EU. SCB visar att arbetslösheten dessutom
            nu ökar i Sverige, som jag sa tidigare. Samtidigt är arbetsmarknaderna
            i de flesta andra länder fortfarande starka. Arbetslösheten i
            USA är nere under 4 procent, den lägsta nivån på 50 år. Tyskland
            har en arbetslöshet på 3 procent, lägst sedan 1980. Danmark, vår
            granne, ligger på en arbetslöshet under 4 procent.
          </note>
          <note>
            Eftersom den nuvarande regeringen inte har klarat av att genomföra
            några reformer som kan antas höja sysselsättningen och tillväxten
            är behovet av nya reformer stort för att Sverige ska fortsätta
            utvecklas väl. Bristen på tydlig arbetslinje sedan 2014 kan illustreras
            av att Sverige sedan Stefan Löfven blev statsminister har utvecklats
            sämre i fråga om arbetslöshet än alla övriga 27 EU-länder – allvarligt!
          </note>
          <note>
            Kostnaderna för arbetsmarknadspolitiska insatser som extratjänster,
            arbetsmarknadsutbildning och förberedande utbildning har ökat
            under lång tid. Samtidigt har resultaten uteblivit. Effektiviteten
            i dessa insatser måste självklart öka.
          </note>
          <note>
            Från Moderaterna har vi länge tjatat om att regeringen måste
            använda pengarna under högkonjunktur för att rusta Sverige inför
            lågkonjunktur.
          </note>
          <note>
            Arbetslösheten är för hög för att det ska vara en högkonjunktur.
            Det är anmärkningsvärt. Skulle ökningen av arbetslösheten likna
            den vi har sett i tidigare nedgångar kan arbetslösheten nå mycket
            problematiska nivåer.
          </note>
          <note>
            Regeringens arbetsmarknadspolitik har havererat, som jag nämnde
            tidigare. En fråga som då känns adekvat är: Vilka konkreta åtgärder
            avser arbetsmarknadsministern att vidta för att försöka förbättra
            situationen in ­ om svensk arbetsmarknad?
          </note>
          <note type="speaker">
            Anf. 14 LARS JILMSTAD (M):
          </note>
          <note>
            Fru talman! Inledningsvis vill jag säga att jag naturligtvis
            till fullo instämmer i Lars Beckmans och Saila Quicklunds beskrivning
            av hur de optimistiska förhoppningarna angående den svenska arbetslösheten
            har grusats. Jag tänkte dock ta upp en annan aspekt i mitt anförande,
            nämligen företagsklimatets betydelse för hur det går med tillväxt
            och jobb.
          </note>
          <note>
            Fru talman! För knappt en vecka sedan hade vi datumet den 4 oktober.
            Aha, kanelbullens dag! kanske någon då utbrister. Aha, en dag
            då företagsamheten finns i fokus! kan den något äldre kanske i
            stället utbrista. Jag och bortemot hundra tusen andra i ungefär
            min ålder förknippar den 4 oktober med den stora protesten mot
            löntagarfonder. Företagens protester kom så småningom att förpassa
            den idén till historiens skräphög. Men de kom också att leda till
            att betingelserna för näringslivet över huvud taget kom att uppmärksammas.
          </note>
          <note>
            Just hur betingelserna ser ut är avgörande för vår tillväxt och
            för hur många jobb som kommer till i våra företag. Eller formulerat
            på ett annat sätt: Hur står det egentligen till med det svenska
            företagsklimatet – och, vill jag säga, klimatet för företagare?
          </note>
          <note>
            Organisationen Svenskt Näringsliv mäter årligen företagsklimatet
            i alla våra kommuner. När resultatet blir dåligt händer det ofta
            att kommunledningarna, precis som arbetsmarknadsministern nu gör,
            hänvisar till diverse olika myndighetsåtgärder eller anslag till
            myndigheter som ska ha som uppgift att medverka till att det blir
            fler jobb. Nu är det bara det att den typen av åtgärder sällan
            uppnår önskat resultat. Det går inte att dirigera fram jobb, och
            företagare låter sig inte luras att anställa bara för att någon
            tillfällig stödåtgärd sätts in.
          </note>
          <note>
            Vad Svenskt Näringsliv mäter är företagens upplevelser av företagsklimatet.
            Tror man att regeringen, och för den delen den egna kommunen,
            genuint vill skapa långsiktigt stabila och förmånliga villkor
            för företagande vågar man också satsa framåt. Man vågar expandera,
            och man vågar också anställa.
          </note>
          <note>
            Fru talman! Från riktigt lokal nivå, när det gäller en stadsdel
            här i Stockholm och även från andra håll, får jag ofta höra frustrerade
            företagares klagomål över företagsklimatet. Vad de säger kan handla
            om alltifrån skattefrågor till parkeringsmöjligheter eller gatuarbeten
            som gör det svårt för företagens kunder
          </note>
          <note>
            Gemensamt för många företagare är att de upplever att regeringen
            inte bryr sig nämnvärt om företagen annat än som skatteobjekt.
            När därför det moderata företagarrådet i Stockholm för en knapp
            vecka sedan återigen gjorde en företagsamhetens dag av den 4 oktober
            räckte inte den väl tilltagna lokalen till. Intresset var enormt.
          </note>
          <note>
            Fru talman! Det går förstås att exemplifiera med många nödvändiga
            åtgärder för att förbättra företagsklimatet, men en bra början
            är att reger ­ ingen lyssnar till företagen och inser att en trovärdighet
            kring regeringens jobbpolitik kräver just långsiktigt stabila
            och förmånliga villkor. Därför är min fråga till arbetsmarknadsministern
            vad hon avser att göra för att åstadkomma detta och för att få
            ett bra företags- och företagarklimat.
          </note>
          <note type="speaker">
            Anf. 15 Arbetsmarknadsminister EVA NORDMARK (S):
          </note>
          <note>
            Fru talman! Det var många frågor. Låt mig börja med att säga
            att mitt perspektiv som arbetsmarknadsminister och socialdemokrat
            är att arbete alltid är grunden såväl för vårt välstånd som för
            att skapa konkurrenskraft för vårt land. Sverige är ett av världens
            absolut bästa länder att både leva i och arbeta i. Men vi har
            en del utmaningar. Jag skulle vilja säga att det är löntagares
            och företagares hårda arbete som har bidragit till att vi har
            det välstånd som vi har i dag. Det ska vi vara stolta över, och
            vi ska värna både företagens och löntagarnas viktiga insatser.
          </note>
          <note>
            För en socialdemokrat kommer jobben alltid först, och det är
            viktigt att understryka det. Vi behöver säkerställa en stark konkurrenskraft
            för vårt land, för det handlar om framtiden och om att kunna säkra
            att företagen har goda villkor och att människor som lever och
            arbetar i det här landet ska ha de bästa förutsättningarna att
            kunna känna trygghet i sitt arbetsliv och kunna utvecklas.
          </note>
          <note>
            När vi nu tal ar om konkurrenskraft skulle jag vilja säga att
            det jag ser är att den stora utmaningen för Sverige och hela arbetsmarknaden,
            vilket också många företag pekar på, är att bristen på personal
            med rätt kompe ­ tens är ett stort tillväxthinder. Företag uppger
            att det är just problemen med att rekrytera som gör att de inte
            kan leverera ordrar. Kommuner och re ­ gio ­ ner beskriver att
            det är just bristen på rätt kompetens i form av till exempel specialistsjuksköterskor,
            sjuksköterskor, vårdbiträden och andra viktiga yrkesgrupper som
            gör att vi kanske inte kan hålla den kvalitet som vi behö ­ ver.
          </note>
          <note>
            Att säkerställa kompetensen och att se till att vi har en arbetsmarknadspolitik
            och en utbildningspolitik som innebär att arbetsgivare kan anställa
            den kompetens som de behöver och att människor därtill får möjlighet
            till ett arbete och egenförsörjning men också möjlighet att växa
            och utvecklas genom ett helt yrkesliv – det är frågor som jag
            brinner för.
          </note>
          <note>
            Jag hoppas att vi i den här kammaren mellan alla partier kan
            säkerställa långsiktiga och stabila spelregler. Politiken har
            en viktig uppgift att se till att företag, parterna på svensk
            arbetsmarknad, myndigheter och olika aktörer vet vilka spelregler
            som gäller. För mig är det väldigt viktigt att bygga stabila spelregler
            över tid.
          </note>
          <note>
            När det gäller exemplet med Ånge menar jag att med tanke på hur
            arbetslivet och arbetsmarknaden förändras i vårt land och runt
            omkring i omvärlden behöver vi ha system som underlättar omställningen
            och skapar trygghet för människor i omställning och som också
            kan bli mer konkret regionalt och lokalt. Det måste funka på orten.
          </note>
          <note>
            Jag tror att vi har stora möjligheter att vrida om politiken.
            Jag och statsministern var i Gävle i förra veckan. Vi besökte
            Gävle av det skälet att det är ett län med hög arbetslöshet. Vi
            behöver säkerställa att det finns verktyg för att kunna säkra
            att människor får ett jobb och att företagen får den kompetens
            som de behöver. Det är så vi skapar välstånd och välfärd i vårt
            land.
          </note>
          <note type="speaker">
            Anf. 16 LARS BECKMAN (M):
          </note>
          <note>
            Fru talman! Tack, statsrådet, för svaret!
          </note>
          <note>
            Fina ord kan vem som helst leverera. Det statsrådet säger är
            helt okontroversiellt. Vi är helt överens om att vi ska ha goda
            villkor för dem som är anställda i företag och på myndigheter.
            Det är helt okontroversiellt att vi ska ha goda villkor för näringslivet.
            Det är vi alltså helt överens om, så den debatten kan vi lägga
            åt sidan.
          </note>
          <note>
            Vad det handlar om är naturligtvis vad regeringen nu gör när
            man har slösat bort en högkonjunktur. Precis som Saila Quicklund
            gick igenom här när det gäller statistiken är verkligheten regeringens
            värsta fiende. Verkligheten är att Sverige har försämrats, försämrats
            och försämrats vad gäller deltagande på arbetsmarknaden.
          </note>
          <note>
            När det gäller statsministerns besök i Gävle tillsammans med
            statsrådet fick han frågan från SVT Gävleborg när arbetslösheten
            kommer att sjunka i Gävleborg. Precis som statsrådet säger är
            arbetslösheten väldigt hög där. Svaret var: Jag kan inte svara
            på när arbetslösheten i Gävleborg kommer till samma nivå som riket,
            men självklart ska Gävleborg ha en mycket lägre arbetslöshet.
          </note>
          <note>
            Nu vet vi inte, fru talman, om det var som socialdemokrat eller
            som statsminister han uttalade sig, men jag förutsätter att statsministern
            alltid är i tjänst.
          </note>
          <note>
            Transporter är väldigt viktigt i Gävleborg. Det är av avgörande
            betydelse för den tillverkningsindustri som finns till exempel
            i Ljusdal att man kan frakta insatsprodukter upp till Ljusdal
            och att man kan frakta Toyotahytterna ned till Mjölby över natten.
          </note>
          <note>
            Man måste nog vara socialdemokrat eller möjligtvis tillhöra ett
            samarbetsparti till Socialdemokraterna för att inte tycka att
            80 000 kronor per år i en lastbilsskatt eller 60 miljarder i skattehöjningar
            påverkar konkurrenskraften.
          </note>
          <note>
            Varken jag eller någon annan i den här kammaren kommer nog att
            hålla regeringen ansvarig för att världskonjunkturen viker, men
            det vi kommer att hålla statsrådet och regeringen ansvariga för
            är den politik som förs i Sverige. Det borde vara varje regerings
            ansvar att se till att värna konkurrenskraften, värna företagsklimatet
            och värna företagen i hela Sverige. Då duger det inte att införa
            flygskatt som gör att Norrbottens företagare får ökade utgifter.
            Det duger inte att ha en lastbilsskatt på 80 000 kronor mer per
            år jämfört med Moderaternas budget. Det duger inte att vara svarslös
            på frågan: När ska arbetslösheten sjunka? Statsministern var i
            och för sig ärlig som sa att han inte kunde svara på det.
          </note>
          <note>
            När man satte upp ett mål om att vi om några månader ska ha EU:s
            lägsta arbetslöshet hade det väl varit rimligt, fru talman, att
            man hade fört en politik som hade styrt mot det ?
          </note>
          <note>
            Ett exempel är löftet om de 761 utbildningsplatserna på Högskolan
            i Gävle som visade sig vara en sifferbluff. Högskolans rektor
            gick ut i Gefle Dagblad – all heder åt henne för att hon visade
            det civilkuraget – och sa: Nja, det handlar om 20 platser – vi
            förstår inte hur regeringen har räknat.
          </note>
          <note>
            Så verkar det vara med det mesta med den här regeringens politik.
            Det är siff ertrixan de och fina ord, men det duger inte. Det
            måste finnas en verklighet bakom orden. När man inför en lastbilsskatt
            på 80 000 kronor per år och höjer kostnaderna för företagen och
            lågkonjunkturen är i antågande kommer man att påskynda arbetslösheten.
            Den kommer inte att sjunka.
          </note>
          <note type="speaker">
            Anf. 17 JÖRGEN BERGLUND (M):
          </note>
          <note>
            Fru talman! De uteblivna svaren från statsrådet till människorna
            i Östavall och andra orter i Sverige som nu drabbas av högre arbetslöshet
            är talande. Regeringen bryr sig inte om Sveriges landsbygd. Om
            jag är väldigt generös, fru talman, och tolkar vad statsrådet
            sa i sitt anförande menade hon att vi har utmaningar. Låt mig
            säga att för de människor som bor i Ånge och Östavall är det en
            kraftig underdrift.
          </note>
          <note>
            Fru talman! Statsrådet sa också att det till stor del handlar
            om vad man gör på lokal nivå. Låt mig då upplysa statsrådet om
            att Ånge kommun genom allmän rösträtt redan styrs av statsrådets
            eget parti: Socialdemokraterna.
          </note>
          <note>
            Jag vill ge statsrådet ytterligare en möjlighet att lämna besked.
            Tänker regeringen komma med ett åtgärdspaket för Östavall och
            Ånge? Det är ett måste, enligt mig. Om inte, undrar jag varför.
            Jag är övertygad om att regeringen hade gjort det om det hade
            varit 50 000 stockholmare som hade stått här och demonstrerat
            för 10 000 jobb som försvann. Varför gör reger ­ ingen och statsrådet
            skillnad på människor på Sveriges landsbygd och människor i Sveriges
            huvudstad?
          </note>
          <note>
            Min andra fråga blir: Vad har regeringen gjort för att industrin,
            inte minst på landsbygden, ska få ökad konkurrenskraft? Lastbilsskatten
            på 80 000 kronor per år stärker ju inte konkurrenskraften. Tvärtom!
            Den försämrar den.
          </note>
          <note>
            Fru talman! Människorna i Ånge och Östavall förtjänar ett svar
            från statsrådet.
          </note>
          <note type="speaker">
            Anf. 18 SAILA QUICKLUND (M):
          </note>
          <note>
            Fru talman! Arbetslösheten bland utrikes födda har nått rekordnivåer
            och motsvarar nu hälften av alla arbetslösa. Att fastna i bidragsberoende
            är förödande för både individ och samhälle. Därför tar Moderaterna
            ett stort tag om bidragen i budgetmotionen.
          </note>
          <note>
            Vi föreslår skärpta krav för att erhålla försörjningsstöd, kvalificering
            in i bidragssystemet, krafttag mot bidragsfusk och ett bidragstak
            som gör att det alltid lönar sig att ta ett jobb. Inte minst förstärker
            Moderaterna jobbskatteavdraget så att alla som tjänar över 13
            000 kronor i månaden får en skattesänkning med ungefär 3 200 kronor
            per år. Sammantaget, med den skattelättnad som genomförts i budgeten
            för 2019, får en medelinkomsttagare en sänkt skatt på ungefär
            500 kronor per månad. Tillsammans innebär de samlade reformerna
            inom området att fler människor kommer att gå från bidrag till
            jobb.
          </note>
          <note>
            Min fråga till statsrådet gäller Arbetsförmedlingen. Moderaterna
            har drivit frågan om en reformering. Vi behöver en vassare och
            mindre myndighet som fokuserar på att rusta just långtidsarbetslösa
            så att de kan gå från bidrag till jobb. Då kan mindre aktörer
            sköta matchningen, som det är stora problem med i dag.
          </note>
          <note>
            Arbetsförmedlingen har ett lågt förtroende generellt. När det
            gäller arbetslösheten har utvecklingen i Sverige varit den sämsta
            i Europa efter att Stefan Löfven tillträdde som statsminister,
            vilket jag nämnde tidigare.
          </note>
          <note>
            Min fråga till arbetsmarknadsministern blir därför: Hur ska reformeringen
            av Arbetsförmedlingen vända den negativa spiralen?
          </note>
          <note type="speaker">
            Anf. 19 LARS JILMSTAD (M):
          </note>
          <note>
            Fru talman! Vi ser förstås fram emot att arbetsmarknadsministerns
            tal om vikten av långsiktigt stabila och bra villkor för företagen
            också manifesteras i handlingar av olika slag, så att det inte
            bara stannar vid fagra och för all del välmenande ord.
          </note>
          <note>
            Jag har erfarenhet av lokalt samarbete med företag. Min första
            åtgärd när jag blev ordförande i en stadsdelsnämnd här i Stockholm
            var att tillskapa ett näringslivsråd för stadsdelen som hade 60
            000 invånare. När 3 000 jobb plötsligt försvinner i Farsta, vilket
            också hände när Telia lade ned sin verksamhet där, blir konsekvenserna
            inte desamma som i Ånge. Här kan man nämligen flytta till jobb
            på andra ställen i staden. Men det är likafullt viktigt att med
            kvarvarande företag och potentiella Farstaföretag klara ut vad
            som egentligen krävs för att man ska vilja vara i eller flytta
            till Farsta, etablera sig där och få företag att växa. Det är
            viktigt att ha den kontinuerliga dialogen med företag och företagare.
          </note>
          <note>
            Vad kan vi göra för att man ska vilja växa här och nu och ha
            den framtidstro som krävs för att våga anställa? Vad kan vi göra
            för att man inte ska gå omkring med en känsla av att vad som helst
            kan drabba oss bara därför att det råkar gå bra för tillfället
            och att man då återigen ska bli intressant som kassako? Långsiktigt
            stabila villkor kräver också handling.
          </note>
          <note type="speaker">
            Anf. 20 Arbetsmarknadsminister EVA NORDMARK (S):
          </note>
          <note>
            Fru talman! Svensk arbetsmarknad kommer att förändras väldigt
            mycket de kommande åren. Det är jag övertygad om. Jag hoppas också
            på det. Artificiell intelligens, teknikskiften, automatisering,
            robotisering och en helt nödvändig grön omställning kommer nämligen
            att påverka hur både näringslivet och arbetsmarknaden kommer att
            se ut. I det läget behöver vi se till att ha stabila, robusta
            system som klarar omställningen. Det ska säkerställa att näringslivet
            och arbetsmarknaden kan förändras på ett smidigt sätt så att både
            företagen och löntagarna blir framgångsrika i den omställningen.
          </note>
          <note>
            Jag är ganska ny som statsråd och har lång erfarenhet av att
            i min fackliga roll arbeta tillsammans med näringslivet i de här
            frågorna. Jag ser vikten av att vi tillsammans med många olika
            aktörer kan kroka arm för att klara omställningen på ett smidigt
            sätt. Det finns ett antal verktyg som är väldigt viktiga för att
            Sverige ska vara framgångsrikt och konkurrenskraftigt i den delen.
            Jag tror att det handlar både om att gynna innovationsförmåga
            och om att satsa på utbildningspolitiken så att den blir mer flexibel
            och mer anpassad utifrån arbetsmarknadens och näringslivets behov.
          </note>
          <note>
            Arbetsmarknadspolitiken är viktig. Jag är stolt över att vi nu
            kunnat berätta om satsningarna på 1,3 miljarder just inom arbetsmarknadspolitiken.
            Det finns ett antal åtgärder där som spelar stor roll, till exempel
            arbetsmarknadsutbildningarna. Såväl företag som arbetsgivare och
            fackliga organisationer har pekat på hur viktigt det är att samarbeta
            om de frågorna. Också extratjänsterna nämndes. De har kanske inte
            den högsta effektiviteten. Men de spelar väldigt stor roll för
            enskilda individer, som på det sättet får möjlighet att ändå vara
            ute i arbetslivet och får bättre möjligheter att försörja sig.
          </note>
          <note>
            Jag tror alltså att det handlar om en palett av åtgärder, alltifrån
            innovationsförmåga till att se till att vi har en anpassad utbildningspolitik
            och en effektiv arbetsmarknadspolitik som är träffsäker i de insatser
            vi gör. Men det handlar också om sådana saker som en arbetslöshetsförsäkring
            som gör att människor inte blir fattiga ifall de förlorar jobbet.
            Det handlar om att säkerställa att människor i vuxen ålder kan
            validera sina tidigare kunskaper och erfarenheter och att de får
            studie- och yrkesvägledning.
          </note>
          <note>
            Det kommer inte att se ut som det gjorde tidigare. Då kunde vi
            utbilda oss i unga år för att sedan ha samma arbete ända fram
            till pensionering. Vi kommer att behöva kunna ställa om flera
            gånger genom arbetslivet. Det är viktigt för svensk konkurrenskraft.
            När det blir ökad konkurrens från omvärlden och när vi kan ta
            del av nya teknikskiften behöver vi kunna säkerställa både att
            det finns kapacitet bland företagen att omhänderta detta och att
            löntagarna har de förutsättningar och den kunskap och kompetens
            som krävs för att implementera ny kunskap. På så sätt ser vi till
            att våra arbetsgivare, både företag och offentlig sektor, kan
            växa och utvecklas .
          </note>
          <note type="speaker">
            Anf. 21 LARS BECKMAN (M):
          </note>
          <note>
            Fru talman! Tack, statsrådet, för svaret!
          </note>
          <note>
            Jag hade under en förmiddag ett rundabordssamtal tillsammans
            med några av Gävleborgs mest framgångsrika utrikes födda företagare.
            De verkar i olika branscher. Jag fick med mig deras förslag och
            tankar: Attityd till företagsamhet och arbete måste förbättras.
            Det måste alltid löna sig att arbeta i stället för att passivt
            leva på bidrag. Det finns lediga arbeten inom många olika branscher,
            men den sammantagna effekten av olika bidrag gör att det kan vara
            mer lönsamt att leva på bidrag i stället för att arbeta. Ett stort
            serviceföretag i Gävle sa att konsekvensen blir att många inte
            söker de jobb som finns.
          </note>
          <note>
            Det är viktigt att lära sig svenska och att integrera sig i det
            svenska samhället. Att förstå värderingar liksom inställningen
            till samhället är också mycket viktigt.
          </note>
          <note>
            Jag fick med mig ett exempel från en advokat från Ukraina, som
            gick i en sfi-klass där skillnaden var stor. Några hade inga som
            helst läs- och skrivsvårigheter. Det säger sig självt att nivån
            på utbildningen då kan skilja sig åt.
          </note>
          <note>
            Vidare lyfter alla företagare fram skatter som en viktig del
            i detta. Man tycker dessutom att vi politiker borde besöka England
            för att bland annat ta reda på hur det kommer sig att så många
            personer från Somalia driver företag där, medan man inte gör det
            i Sverige.
          </note>
          <note>
            Jag tror att det är nyttigt att lyssna på dem som har gjort detta.
            Jag tror också att det är nyttigt för oss politiker att dra slutsatser
            av det vi får höra och det som företagarna säger. Jag noterar
            att det i statsrådets skriftliga svar fanns väldigt lite av det
            som de utrikes födda företagarna tycker är viktigast.
          </note>
          <note>
            Regeringen rår som sagt var inte på vare sig låg- eller högkonjunkturer,
            men den inhemska politiken och att värna konkurrenskraften är
            regeringen direkt ansvarig för.
          </note>
          <note type="speaker">
            Anf. 22 Arbetsmarknadsminister EVA NORDMARK (S):
          </note>
          <note>
            Fru talman! Om det är något som måste vara i fokus för svensk
            arbetsmarknadspolitik är det just att bidra till konkurrenskraft
            och välstånd. Det är min absoluta kompass. Vi måste se till att
            ha en träffsäker arbetsmarknadspolitik, som gör att företag kan
            anställa den kompetens som de behöver och att människor får möjlighet
            att kliva in på arbetsmarknaden eller, om man redan är inne, utvecklas
            inom ett helt yrkesliv. Detta måste vara fokus eftersom det är
            detta som bygger Sverige starkt.
          </note>
          <note>
            Vi talade tidigare om Gävle. Jag kan berätta att det finns en
            hel del spännande projekt där. Jag har haft möjlighet att besöka
            några av de utbildningar som är riktade till just nyanlända. Ett
            av dessa projekt vände sig till akademiker som läste svenska språket.
            Jag fick sitta ned och prata med dem om de möjligheter de såg
            framför sig att använda den kunskap och kompetens de har med sig
            från sina hemländer. Att lära sig svenska språket och få del av
            vissa insatser gör att man kan bidra på den svenska arbetsmarknaden.
            Jag tror att vi måste lära oss mycket av sådana projekt.
          </note>
          <note>
            Jag är därför glad över att vi nu inför intensivår och satsar
            på de etableringsjobb som är parternas förslag. En hel del satsningar
            är på gång och kommer nästa år, och vi har avsatt medel för detta
            i budgeten. Jag är glad över det stora engagemang som finns för
            arbetsmarknadspolitiken och vill avsluta med att säga att jobben
            alltid går först. Alla som kan arbeta ska arbeta.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.03 på förslag av tredje vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 9 Frågestund
          </note>
          <note type="speaker">
            Anf. 23 FÖRSTE VICE TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            statsrådet Mikael Damberg, näringsminister Ibrahim Baylan, statsrådet
            Jennie Nilsson och statsrådet Anna Hallberg, som deltar i frågestunden
            för första gången, så varmt välkommen!
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning. Statsrådet Mikael Damberg besvarar
            såväl allmänpolitiska frå ­ gor som frågor inom sitt eget ansvarsområde.
          </note>
          <note>
            Nivån på asylmottagandet
          </note>
          <note type="speaker">
            Anf. 24 MARIA MALMER STENERGARD (M):
          </note>
          <note>
            Fru talman! I går besökte statsminister Stefan Löfven Skåne.
            Han sa då att Sverige måste minska asylmottagandet.
          </note>
          <note>
            Vi moderater delar denna uppfattning men skiljer oss från honom
            på två viktiga punkter. För det första vill vi att invandringen
            ska minska betydligt mer, och för det andra röstar vi i kammaren
            så som vi säger att vi ska rösta.
          </note>
          <note>
            Gång på gång har Stefan Löfven sagt att volymerna måste minska,
            men gång på gång har Socialdemokraterna i kammaren röstat ja till
            ökad invandring, till exempel genom gymnasielagen och genom utökad
            anhörig ­ invandring.
          </note>
          <note>
            Min fråga till Mikael Damberg är: Ska väljarna lyssna på vad
            Stefan Löfven säger eller på hur Socialdemokraterna röstar i kammaren?
          </note>
          <note type="speaker">
            Anf. 25 Statsrådet MIKAEL DAMBERG (S):
          </note>
          <note>
            Fru talman! Sverige värnar asylrätten och ska ha en human, rättssäker
            och långsiktigt hållbar migrationspolitik. Politiken bör vara
            brett förank ­ rad, och det är också därför regeringen har tagit
            initiativ till en parlamenta ­ risk kommitté med riksdagens samtliga
            partier. Kommittén har fått re ­ ger ­ ingens uppdrag att lämna
            förslag på en långsiktigt hållbar migrations ­ poli ­ tik som
            ska träda i kraft när den förlängning vi har beslutat om löper
            ut.
          </note>
          <note>
            Antalet människor som söker asyl i Sverige har minskat kraftigt
            de se ­ naste åren jämfört med då vi nådde rekordnivåer. Det var
            en situation som Sverige inte ska tillbaka till. Just nu har vi
            de lägsta nivåerna på 13 år.
          </note>
          <note>
            Men det är viktigt att politiken blir långsiktig, och därför
            har vi bjudit in samtliga riksdagspartier till ett parlamentariskt
            arbete för att förankra just en sådan politik.
          </note>
          <note type="speaker">
            Anf. 26 MARIA MALMER STENERGARD (M):
          </note>
          <note>
            Fru talman! I går besökte statsministern Malmö, en statsminister
            för ett land som befinner sig mitt i en integrationskris.
          </note>
          <note>
            Att vi minskar asylinvandringen är helt avgörande. Men frågan
            är vad statsministern och Socialdemokraterna egentligen vill.
            Är det dubbelspel och skrammel utåt när ni säger att ni vill minska
            invandringen men egentligen låter Miljöpartiet bestämma i regeringen?
          </note>
          <note type="speaker">
            Anf. 27 Statsrådet MIKAEL DAMBERG (S):
          </note>
          <note>
            Fru talman! Regeringen har visat att den var beredd att fatta
            de beslut som behövdes för att få ordning på en situation som
            var helt orimlig 2015 och 2016. Därefter såg vi en minskning och
            har därför de lägsta asylmottagningssiffrorna i Sverige på 13
            år.
          </note>
          <note>
            Vi behöver dock långsiktighet, och framför allt behövs det ett
            gemensamt europeiskt ansvarstagande. En viktig punkt för Sverige
            i det europeiska arbetet är att vi får mer av en gemensam asylpolitik
            i EU där alla länder är med och tar ansvar. Det var orimligt när
            bara ett fåtal länder bar det europeiska ansvaret. Den situationen
            ska vi inte tillbaka till.
          </note>
          <note>
            Sveriges agerande med anledning av Turkiets anfall mot kurderna
          </note>
          <note type="speaker">
            Anf. 28 MARKUS WIECHEL (SD):
          </note>
          <note>
            Fru talman! Vi var många som gladde oss åt att Islamiska staten
            efter många år krossades i Syrien, och vi kände hopp om en bättre
            framtid för alla dem som förslavats och förtryckts av denna terrorsekt.
            Ett flertal länder har varit involverade i motståndet mot IS,
            men den kanske enskilt viktigaste kraften var de trupper från
            SDF som stred på marken mot terrorsekten. De t handlar om vanliga
            människor som riskerade precis allt i denna kamp och som vi har
            en skyldighet att rikta vår tacksamhet till.
          </note>
          <note>
            Fru talman! I detta läge är det fullkomligt obegripligt hur omvärlden,
            inkluderat Sverige, bara kan se på när Turkiet anfaller de främsta
            hjältarna i kriget mot vår tids absolut värsta terrororganisation.
            Det är ett enormt och oförglömligt svek.
          </note>
          <note>
            Det är givetvis bra att regeringen till slut, efter många dagar,
            kallat upp Turkiets ambassadör till UD och sedan fördömt Turkiets
            agerande. Men, fru talman, detta räcker inte.
          </note>
          <note>
            Har regeringen några andra planer för att stoppa Turkiets pågående
            brott mot folkrätten?
          </note>
          <note type="speaker">
            Anf. 29 Statsrådet MIKAEL DAMBERG (S):
          </note>
          <note>
            Fru talman! Svenska regeringen fördömer Turkiets agerande. Det
            är ansvarslöst och ett brott mot folkrätten, och det riskerar
            att få allvarliga humanitära konsekvenser och kan dessutom leda
            till en återkomst av IS/Daish.
          </note>
          <note>
            Det viktigaste nu är att samla den europeiska familjen i ett
            gemensamt kraftfullt agerande och att se till att FN:s säkerhetsråd
            tar det ansvar det har för att säkra internationell fred och säkerhet.
            Vi menar att FN måste ta sitt ansvar och förhindra ytterligare
            upptrappning.
          </note>
          <note>
            Vi har givetvis nära kontakt med de kurdiska grupperingarna och
            med länder i regionen. Vi kommer att fortsätta att följa frågan
            noga, för detta är verkligen inte vad denna del av världen behöver.
            Efter mer än åtta år av krig var situationen äntligen lite lugnare,
            och FN:s sändebud sa att det fanns politiska vägar framåt. Då
            inträffar detta, och det är självfallet väldigt allvarligt.
          </note>
          <note>
            Sverige kommer att fortsätta att agera med kraft, och vi kommer
            att fortsätta att fördöma detta brott mot folkrätten.
          </note>
          <note type="speaker">
            Anf. 30 MARKUS WIECHEL (SD):
          </note>
          <note>
            Fru talman! Det är givetvis bra att regeringen fördömer detta,
            och jag är övertygad om att jag och Sverigedemokraterna delar
            regeringens syn på det som sker just nu.
          </note>
          <note>
            Det jag dock försökte få fram var att ett fördömande inte räcker.
            Det hjälper inte mot en ledare som Erdoğan och hans styre. Det
            behövs kraftfullare åtgärder.
          </note>
          <note>
            Är regeringen beredd att införa sanktioner och vapenembargo mot
            Turkiet eller på något sätt skicka humanitärt stöd till dem som
            bor i Rojava?
          </note>
          <note type="speaker">
            Anf. 31 Statsrådet MIKAEL DAMBERG (S):
          </note>
          <note>
            Fru talman! Sverige kommer att fortsätta att agera i denna fråga.
            Vi kommer att fortsätta att söka internationellt samarbete så
            att inte bara ett enskilt land agerar, och Europeiska unionen
            är en mycket kraftfullare röst än enskilda länder. Vi förväntar
            oss också att FN:s säkerhetsråd, som har ansvar för att garantera
            internationell fred och säkerhet, agerar i detta allvarliga läge.
          </note>
          <note>
            Jag är helt säker på att Europa kommer att kunna agera med kraft
            de kommande veckorna och månaderna. Det viktigaste just nu är
            dock att se till att situationen inte trappas upp utan kyls ned.
          </note>
          <note>
            Licensjakt på säl
          </note>
          <note type="speaker">
            Anf. 32 KRISTINA YNGWE (C):
          </note>
          <note>
            Fru talman! Min fråga går till landsbygdsministern.
          </note>
          <note>
            I våras riktade riksdagen ett tillkännagivande till regeringen
            om att införa licensjakt på säl. Jag tror att många med mig blev
            positivt överraskade när regeringen under sommaren gick ut med
            att man kommer att uppdra åt Naturvårdsverket att gå vidare med
            licensjakt på gråsäl.
          </note>
          <note>
            Men faktum är att det inte bara är gråsäl som är ett problem,
            utan även knubbsäl på framför allt västkusten och vikare i Bottenviken
            skapar stora problem för fiskebestånden och, inte minst, för de
            för Sverige så viktiga kustnära fiskarna – yrkesfiskarna.
          </note>
          <note>
            Därför undrar jag när vi kan förvänta oss att ett beslut om licensjakt
            kommer, men framför allt undrar jag om regeringen har för avsikt
            att inkludera även knubbsäl och vikare i licensjakten.
          </note>
          <note type="speaker">
            Anf. 33 Statsrådet JENNIE NILSSON (S):
          </note>
          <note>
            Fru talman! Tack så mycket för frågan, Kristina Yngwe!
          </note>
          <note>
            Som redovisat antog vi beslut under våren, och dessa föranleddes
            mycket av den Icesrapport som kom och som beskrev situationen
            för öster ­ sjötorsken. Den innebar att Sverige valde att reagera
            med ett antal olika åtgärder kopplat både till fisket och till
            att vi gick vidare med att ge direktiv om att titta på att möjliggöra
            licensjakt på gråsäl, som är det problem som har identifierats
            kopplat till östersjötorsk. Vi gav också ett uppdrag om att titta
            på andra åtgärder för att återställa havsmiljöerna i Östersjön,
            som är ett stort problem. Det var den ena delen.
          </note>
          <note>
            Sedan utgör säl ett problem också på flera andra områden. Här
            finns ett pågående arbete med att titta både på verktyg och på
            hur vi ska jobba med skyddsjakt på dessa områden.
          </note>
          <note type="speaker">
            Anf. 34 KRISTINA YNGWE (C):
          </note>
          <note>
            Fru talman! Tack, ministern!
          </note>
          <note>
            Jag tycker att det är bra att regeringen vill basera sig på forskningen
            när det gäller gråsäl och att regeringen ser att den är ett stort
            problem. Vi ser dock att även knubbsälen utgör ett stort problem
            för torskbeståndet på västsidan och att till exempel siklöjan
            är väldigt utsatt när det gäller vikare, så det skulle vara sorgligt
            ifall regeringen väljer att inte lyssna på forskningen i dessa
            fall.
          </note>
          <note>
            Vi behöver en gemensam förvaltning med Finland, som faktiskt
            har licensjakt. Vad tänker regeringen göra?
          </note>
          <note type="speaker">
            Anf. 35 Statsrådet JENNIE NILSSON (S):
          </note>
          <note>
            Fru talman! Tack, Kristina! Det märks att vi har extremt kort
            tid för att prata om dessa frågor, då vi pratar fort bägge två.
          </note>
          <note>
            Vi följer givetvis frågorna och tittar på de rekommendationer
            som finns. När det gäller knubbsäl går det att titta på den också
            utifrån ett bevarandestatusperspektiv. När det gäller vikare ser
            situationen annorlunda ut, men vi följer givetvis frågan.
          </note>
          <note>
            Stopp för svensk vapenexport till Turkiet
          </note>
          <note type="speaker">
            Anf. 36 HÅKAN SVENNELING (V):
          </note>
          <note>
            Fru talman! Turkiets bomber och militär väller just nu in i de
            kurdiskdominerade områdena i norra Syrien, och Turkiets president
            Erdoğan begår ett folkrättsbrott och brott mot mänskligheten.
            Sveriges regering har efter kritik nu uttryckt ett fördömande
            av Turkiets agerande.
          </note>
          <note>
            Sveriges vapenexport till Turkiet har under de senaste fyra åren
            mångdubblats, och flera svenska företag samarbetar med den turkiska
            militärindustrin. I detta läge borde Sverige, precis som Finland,
            ta på sig ledartröjan och stoppa all vapenexport till Turkiet
            samt kräva att EU inför ett vapenembargo. Regeringen kan stoppa
            det mänskliga lidandet också genom att ge humanitärt stöd till
            norra Syrien och verka för att en flygförbudszon införs. Dessutom
            borde allt EU-stöd till Turkiet frysas. EU har satt sig i Turkiets
            knä genom att underteckna det flyktingavtal som innebär att fyra
            miljoner flyktingar har blivit en bricka i Erdoğans cyniska spel.
          </note>
          <note>
            Fru talman! Jag undrar därför om den svenska regeringen kommer
            att gå från ord till handling för att stoppa Turkiets övergrepp.
            Kommer reger ­ ingen att införa ett stopp för vapenexport och
            driva på för en flygförbuds ­ zon samt bidra med humanitärt stöd?
          </note>
          <note type="speaker">
            Anf. 37 Statsrådet MIKAEL DAMBERG (S):
          </note>
          <note>
            Fru talman! Det är ett allvarligt läge i regionen. Turkiet bryter
            mot folkrätten, och detta har regeringen fördömt. Där tycker jag
            att det känns tryggt att veta att en stor del av Sveriges parlament
            står enat i denna uppfattning och att Sverige kan vara en stark
            röst för internationell fred och rättvisa i detta allvarliga läge.
            Jag tror att vi är överens om att det finns stora poänger med
            att samordna EU-rösten, vilket blir mycket mer kraftfullt, och
            om att FN måste ta sitt ansvar i sådana här allvarliga lägen.
            Där tror jag att vi är överens.
          </note>
          <note>
            När det gäller frågan om vapenexport och Finland vill jag säga
            att det är en lite haltande jämförelse eftersom det finska systemet
            är väldigt annorlunda än det svenska. I Finland är det ministrar
            som fattar beslut om tillåtelse av vapenexport, medan vi i Sverige
            har valt en annan ordning, som riksdagen har beslutat om. Under
            2018 förekom ingen export av krigsmateriel för strid till Turkiet,
            och i år har det inte utfärdats några utförseltillstånd.
          </note>
          <note type="speaker">
            Anf. 38 HÅKAN SVENNELING (V):
          </note>
          <note>
            Fru talman! Problemet är att ministerns talepunkt är fel. Förra
            året exporterade Sverige vapen till Turkiet till ett värde av
            298,9 miljoner. Det handlade om sprängmedel, elektronik, pansarplåt
            och kamouflage. Detta är såklart inte saker som man dödar människor
            med, men det är saker som underlättar den turkiska invasionen.
          </note>
          <note>
            Jag tycker att den svenska regeringen nu har en unik chans att
            visa tydlighet genom att stoppa vapenexporten och ta på sig ledartröjan
            i EU för ett införande av ett vapenembargo från Europa. Detta
            kommer du att ha stöd i från hela Sveriges riksdag, Mikael Damberg.
          </note>
          <note type="speaker">
            Anf. 39 Statsrådet MIKAEL DAMBERG (S):
          </note>
          <note>
            Fru talman! Jag uppfattar att riksdagen ganska nyligen har fastställt
            ett nytt och mer strikt regelverk för svensk vapenexport. Det
            är detta som riksdagen har tagit ställning till, och det är detta
            som regeringen agerar utifrån. Man måste se frågan i ett lite
            större sammanhang än att tala om att frysa allt samarbete med
            Turkiet i detta läge.
          </note>
          <note>
            När det gäller de 4 miljoner flyktingar som finns i Turkiet i
            dag och som EU betalar för tror jag inte att det klokaste vore
            att i dag säga att EU inte ska fullfölja sina avtal, då alla dessa
            4 miljoner människor sedan skulle vara på flykt till Europa.
          </note>
          <note>
            Företagsklimatet och stöd till brottsutsatta företag
          </note>
          <note type="speaker">
            Anf. 40 HAMPUS HAGMAN (KD):
          </note>
          <note>
            Fru talman! Butiker i Sverige är hårt ansatta. Det sker stora
            samhällsförändringar som påverkar butikernas möjlighet att verka.
            De hotas också av återkommande brottslighet. Dessa brott är ett
            stort problem, inte minst ur ett näringslivsperspektiv. Varken
            företagare eller anställda ska behöva stå ut med ständiga stölder
            och hot. Detta, fru talman, är en fråga om företagsklimat för
            när handlare funderar på om de orkar driva sin butik vidare hotas
            jobb, dessutom i en bransch där många har sitt första arbete.
            Detta måste vara en stor fråga för hela regeringen, men särskilt
            för en näringsminister som säger sig vilja ha ett bättre företagsklimat.
          </note>
          <note>
            Hur driver näringsministern på för att stoppa butiksstölderna,
            för att ge handlare möjlighet att porta dem som stjäl och hotar
            och för att förbättra företagsklimatet?
          </note>
          <note type="speaker">
            Anf. 41 Näringsminister IBRAHIM BAYLAN (S):
          </note>
          <note>
            Fru talman! Tack, Hampus Hagman, för en angelägen fråga!
          </note>
          <note>
            Vi värnar ett bra företagsklimat i Sverige, och detta gör vi
            därför att det är klart att ett starkt näringsliv är en omistlig
            del i ett samhälle som har höga ambitioner för sin välfärd och
            utveckling. Vi kan konstatera att när Sverige jämförs med andra
            länder, vilket skedde senast i dag, hävdar vi oss väl. Men detta
            räcker inte, utan vi måste fortsätta att utveckla s . Då är trygghet
            och ordning och reda en central fråga för regeringen.
          </note>
          <note>
            Vad har vi då gjort? Jo, under de fem år som vi har suttit har
            vi steg för steg stärkt resurserna till polis och ordningsmakt
            och infört fler möjligheter att lagföra människor, sätta upp kameror,
            ha väktare med mera för att ska ­ pa trygghet. I grund och botten
            finns det ingen genväg.
          </note>
          <note>
            Därutöver har vi en tät dialog med näringslivet om vad vi skulle
            kunna göra ytterligare utöver förstärkningen av rättsväsendet
            och om de förutsättningar som näringslivet behöver.
          </note>
          <note type="speaker">
            Anf. 42 HAMPUS HAGMAN (KD):
          </note>
          <note>
            Fru talman! De förstärkningar till polisen som sker är positiva,
            och detta är vi många här som är eniga om. Men regeringen måste
            göra betydligt mer och arbeta mycket fortare. Till exempel måste
            handlare ges möjlighet att porta dem som stjäl och hotar. En Icahandlare
            i Sätra berättade i våras att han anmälde 50 brott under ett år
            bara i en enda butik. Jag är glad att någon över huvud taget vill
            driva butik under dessa förutsättningar.
          </note>
          <note>
            Regeringen måste göra mer och införa den nya lagstiftningen.
          </note>
          <note type="speaker">
            Anf. 43 Näringsminister IBRAHIM BAYLAN (S):
          </note>
          <note>
            Fru talman! Ja, regeringen måste göra mer – där är vi helt överens.
            Jag tror att det aldrig finns ett sådant läge där vi kan säga
            att vi är klara, för det är både en brottslighet som förändras
            och nya utmaningar och problem som dyker upp.
          </note>
          <note>
            Jag tror att det är viktigt att vi fortsätter att jobba med att
            stärka rättsväsendet, för i grund och botten måste det ändå ligga
            på rättsväsendet att beivra sådant. Jag tror inte att detta ska
            läggas på enskilda handlare. Därmed lämnar man den sitsen. Regeringen
            kommer att hantera detta i den budget som ligger på riksdagens
            bord och som innebär ytterligare förstärkningar.
          </note>
          <note>
            Ett samlat totalförsvarsbeslut 2020
          </note>
          <note type="speaker">
            Anf. 44 ALLAN WIDMAN (L):
          </note>
          <note>
            Fru talman! Min fråga riktar sig till statsrådet Damberg.
          </note>
          <note>
            Nästa år ska vi fatta ett nytt inriktningsbeslut här i riksdagen
            för ett civilt och militärt försvar. När det gäller det militära
            försvaret har Försvarsdepartementet begärt in yttranden från sina
            myndigheter Materielverket och Försvarsmakten senast den 15 november
            i år.
          </note>
          <note>
            När det gäller det civila försvaret, som är mycket mer komplext,
            har regeringen och Justitiedepartementet begärt in yttranden från
            20 olika myndigheter senast den 2 mars 2020.
          </note>
          <note>
            Jag tror att civilförsvarspropositionen kommer att beröra samtliga
            departement i regeringen.
          </note>
          <note>
            Min fråga är: Vad avser statsrådet att göra för att vi i denna
            kammare ska kunna fatta ett samlat totalförsvarsbeslut nästa höst?
          </note>
          <note type="speaker">
            Anf. 45 Statsrådet MIKAEL DAMBERG (S):
          </note>
          <note>
            Fru talman! Jag tackar Allan Widman för en viktig fråga. Nu gör
            vi kraftfulla satsningar på att förstärka hela totalförsvaret.
            Problemet är att det civila försvaret i stor utsträckning är avvecklat.
            Det är inte avvecklat lagstiftningsmässigt, men många av de resurser
            och kapaciteter som Sverige hade tidigare finns inte på plats
            i dag. Det betyder att vi har en lång rad utredningar som ligger
            och ska leverera sina resultat.
          </note>
          <note>
            Vi fick naturligtvis Försvarsberedningens rapport. Vi har också
            fått MSB:s och Försvarsmaktens yttranden. Nu går de ut till ett
            stort antal myndigheter som får prioritera, göra sina bedömningar
            och kvantifiera viktiga insatser. Detta blir ett viktigt underlag
            inför inriktningsbeslutet.
          </note>
          <note>
            Jag är dock ärlig med att säga att allt inte kommer att få plats
            i inriktningspropositionen eftersom allt inte kommer att vara
            färdigt. Men jag menar att vi måste ha en tydlig färdriktning
            för de viktigaste områdena och att detta måste pekas ut i inriktningspropositionen.
          </note>
          <note>
            Klimatomställningen av svensk industri
          </note>
          <note type="speaker">
            Anf. 46 PATRIK ENGSTRÖM (S):
          </note>
          <note>
            Fru talman! Jag har en fråga till näringsminister Ibrahim Baylan.
          </note>
          <note>
            Industrin gör nu stora omställningar. I veckan träffade jag och
            några riksdagskollegor SSAB:s styrelse. Vi fick information om
            deras Hybritprojek t, som går ut på att tillverka fossilfritt
            stål, vilket är helt världsunikt. SSAB säger nu att man är redo
            att tidigarelägga sin omställning till år 2026. Detta är naturligtvis
            fantastiska nyheter, samtidigt som det finns stora utmaningar.
            Det handlar om långa tillståndsprocesser, tillgång på förnybar
            energi och risken att marknaden svämmas över av fulstål, alltså
            stål från producenter i länder där det saknas riktig miljölagstiftning.
          </note>
          <note>
            Vad avser näringsministern att göra för att underlätta omställningen
            för svensk industri?
          </note>
          <note type="speaker">
            Anf. 47 Näringsminister IBRAHIM BAYLAN (S):
          </note>
          <note>
            Fru talman! Jag tackar Patrik Engström för en angelägen fråga.
            Vi jobbar mycket tätt med den svenska industrin för att både klara
            av den nödvändiga omställningen och dra nytta av det faktum att
            Sverige är ett av de länder som har kommit längst och att svensk
            industri är en av de industrier som har kommit längst. S tål utan
            kol är ett gott exempel. Men vi har fler e xempel. Volvo och Scania
            utvecklar antingen lågutsläppsfordon eller nollutsläppsfordon.
            Ragnsells utvecklar innovationer för återvinning och cirkulär
            ekonomi. Northvolt ska etablera batteriproduktion.
          </note>
          <note>
            Då handlar det om ett antal förutsättningar. Vi har tillgång
            till ganska koldioxidsnål el i detta land. Det gäller dock att
            bygga ledningar så att den kommer fram. Vi har mycket goda förutsättningar
            och ett mycket tätt samarbete när det gäller forskning och utveckling.
            Men vi behöver också fin ­ ansiering. Allt detta jobbar vi tillsammans
            med både för att kunna visa att det är möjligt att ställa om och
            för att utveckla jobb och företagande i Sverige.
          </note>
          <note type="speaker">
            Anf. 48 PATRIK ENGSTRÖM (S):
          </note>
          <note>
            Fru talman! Jag tackar ministern för svaret. Vi har stora utmaningar.
            Men samtidigt finns det, som ministern beskriver, stora möjligheter.
          </note>
          <note>
            Jag tillåter mig att göra en liten framtidsspaning. Fram till
            2045 ska vi ha ställt om. Tror ministern att vi kommer att lyckas
            med det?
          </note>
          <note type="speaker">
            Anf. 49 Näringsminister IBRAHIM BAYLAN (S):
          </note>
          <note>
            Fru talman! Det är om 25 år, och 25 år kan låta som en lång tid.
            Men det är i många av dessa sammanhang en kort tid. Historien
            lär oss att när man väl har fått igång en utveckling – det brukar
            ofta ta lite längre tid än man har trott – går det ofta mycket
            snabbare än man har trott.
          </note>
          <note>
            Jag är övertygad om att detta går, och jag är övertygad om att
            det är bra för industrin och industrins konkurrenskraft. Jag är
            också övertygad om att det är bra för vårt land. Detta är alltså
            ett av de viktigaste och roligaste uppdragen.
          </note>
          <note>
            Fotbollssupportrars förtroende för polisen
          </note>
          <note type="speaker">
            Anf. 50 LORENTZ TOVATT (MP):
          </note>
          <note>
            Fru talman! Min fråga går till statsrådet Damberg.
          </note>
          <note>
            Alla ska känna sig trygga när de går på fotbollsmatcher. Detta
            är någonting som faktiskt har utvecklats mycket under senare år,
            alltså att fler och fler känner sig trygga på svenska fotbollsarenor.
            Nycklarna bakom detta har varit samverkan och dialog mellan fotbollens
            olika aktörer.
          </note>
          <note>
            Nu hotas detta faktiskt ganska mycket av polisens eget agerande
            när det gäller den villkorstrappa som de använder sig av. Det
            är en rättsosäker metod som innebär att enskilda störningssituationer
            leder till kollektiv bestraffning av tiotusentals vanliga supportrar.
            Ett av problemen är att det är förtroendet för polisen som eroderas
            när de använder denna typ av rätts ­ osäkra metoder.
          </note>
          <note>
            Min fråga till statsrådet är helt enkelt: Vad tycker statsrådet
            att vi bör göra för att återskapa förtroendet för polisen?
          </note>
          <note type="speaker">
            Anf. 51 Statsrådet MIKAEL DAMBERG (S):
          </note>
          <note>
            Fru talman! Jag vill börja med att instämma i att det är problematiskt
            att någon form av diskussionsläge som inte är förtroendefullt
            har trissats upp mellan supportrar och polisen. Det är kanske
            inte första gången i historien som det har varit så. Det har gått
            lite grann i vågor i fråga om när dessa konflikter har uppstått.
          </note>
          <note>
            Men man ska vara medveten om att polisen också har att följa
            ordningslagen. Det är arrangörerna som är ansvariga för trygga
            och säkra arrangemang. Bevisligen sköter de inte alltid detta.
            Då är det viktigt att man kan ha en dialog på vägen framåt. Men
            ytterst måste polisen kunna garantera säkerhet en för alla som
            går på evenemang. Jag går själv på fotbollsmatcher och tycker
            att det är otroligt viktigt att både barnfamiljer och andra kan
            känna sig trygga när de går på fotbollsmatcher.
          </note>
          <note>
            Jag sa att det är viktigt med dialog. Men förra helgen blev jag
            upprörd. Jag var på förmiddagen på ett evenemang där det var en
            minneshögtid för alla poliser och polisanställda som gått bort
            i tjänst. Samma dag ser jag stora banderoller på läktarna som
            handlar om att man hatar polisen. Det är inte acceptabelt.
          </note>
          <note type="speaker">
            Anf. 52 LORENTZ TOVATT (MP):
          </note>
          <note>
            Fru talman! Där delar jag statsrådets ståndpunkt. Jag blev också
            illa berörd av detta. Samtidigt vet vi att denna upptrissade stämning
            kommer som en följd av den rättsosäkra behandling som polisen
            använder sig av. Detta säger även föreningarna själva och de supportergrupper
            som har varit så duktiga på att faktiskt förbättra stämningen
            på svenska arenor.
          </note>
          <note>
            Mikael Damberg är själv en fotbollssupporter, även om han håller
            på fel lag. Men han borde också inse vikten av en bra supporterkultur.
            Här är dialog lösningen.
          </note>
          <note type="speaker">
            Anf. 53 Statsrådet MIKAEL DAMBERG (S):
          </note>
          <note>
            Fru talman! Jag delar bilden att det är viktigt med dialog. Jag
            delar också bilden att polisen måste kunna följa och upprätthålla
            lagen. Det är deras uppgift. Det är inte en förhandlingssituation
            att upprätthålla lag. Det är polisens lagstadgade uppgift.
          </note>
          <note>
            Jag hoppas och tror att man ska se att denna situation inte är
            bra och att man kan hitta ett bättre dialogläge. Men ytterst måste
            polisen kunna upprätthålla lag och ordning även på fotbollsarrangemang.
          </note>
          <note>
            Gängkriminalitet och Danmarks gränskontroller
          </note>
          <note type="speaker">
            Anf. 54 HANS WALLMARK (M):
          </note>
          <note>
            Fru talman! Jag vänder mig till Anna Hallberg och välkomnar henne
            in i kammaren som handelsminister och nordisk samarbetsminister.
          </note>
          <note>
            För ett antal år sedan införde Sverige gränskontroller. Skälet
            till det var den migrationsvåg som vi hade upplevt 2015 med över
            160 000 som kom till vårt land. Men det har också inneburit stora
            olägenheter för människor boende i Skåne och Danmark.
          </note>
          <note>
            Nu har Danmark meddelat att man , som ett resultat av vad man
            uppfattar som en otillräcklig politik i Sverige mot gängkriminaliteten
            och för krafttag mot otryggheten, kommer att införa gränskontroller
            gentemot Sverige.
          </note>
          <note>
            Då undrar jag hur den nordiska samarbetsministern ser på själva
            idén om den nordiska passfrihetsunionen , som vi har haft i decennier.
            Svensk otrygghet och svensk gängkriminalitet, som regeringen inte
            gör någonting åt, tvingar fram att danskarna inför gränskontroller
            i Öresundsområdet. Vad tycker ministern?
          </note>
          <note type="speaker">
            Anf. 55 Statsrådet ANNA HALLBERG (S):
          </note>
          <note>
            Fru talman! Jag tackar Hans Wallmark för en viktig och aktuell
            frågeställning.
          </note>
          <note>
            Utifrån ett nordiskt samarbetsperspektiv är det naturligtvis
            olyckligt med alla former av gränshinder. Vi har från Sveriges
            sida tillsammans med de nordiska länderna jobbat för att motverka
            alla former av gränshinder, inte bara när det gäller handel utan
            när det gäller hinder över huvud taget.
          </note>
          <note>
            Sverige har också haft gränshinder, och som nämndes inför Danmark
            nu gränshinder. Ibland är det nödvändigt av olika skäl, men det
            är högst olyckligt. Regeringens förhoppning är att det är högst
            temporärt. Vi ska självklart verka för att de faktorer som driver
            fram gränshinder ska åtgärdas, så att vi så snart som möjligt
            får bort dessa gränshinder. Det ligger också i det nordiska samarbetsintresset.
          </note>
          <note type="speaker">
            Anf. 56 HANS WALLMARK (M):
          </note>
          <note>
            Fru talman! Det kan vara förståeligt att man inför tillfälliga
            gränskontroller från svensk sida givet den migrationsvåg vi såg
            tidigare, och givet det som nu händer i Turkiet och Syrien kan
            det nog även vara rätt klokt. Men Danmark inför gränskontroller
            mot Sverige, som leds av en socialdemokratisk regering, därför
            att de inte litar på att vi kan hantera vår egen kriminalitet
            och gängbrottslighet! Det är därför gränskontrollen införs. Hur
            rimmar det med idén om nordisk passfrihet?
          </note>
          <note type="speaker">
            Anf. 57 Statsrådet ANNA HALLBERG (S):
          </note>
          <note>
            Fru talman! Detta är självklart ett problem som regeringen har
            identifierat, och vi lägger fram ett kraftfullt åtgärdspaket kring
            det i den budgetproposition som just lämnades. Det är regeringens
            övertygelse att detta kommer att leda till att vi vidtar de åtgärder
            som är nödvändiga för att bromsa vågen och den bekymmersamma utveckling
            som har skett i den här frågan. Som jag nämnde tidigare är det
            vår ambition att dessa gränshinder ska bli så kortvariga som möjligt.
          </note>
          <note>
            Regeringens åtgärder mot det ökade antalet skjutningar
          </note>
          <note type="speaker">
            Anf. 58 KATJA NYBERG (SD):
          </note>
          <note>
            Fru talman! Min fråga går till statsrådet Damberg.
          </note>
          <note>
            I måndags besköts två väktare då de bevakade ett fastighetshus
            i Rin ­ keby. Detta är ett allvarligt samhällshot som Sverige
            står inför, och rätts ­ väsendet står alltmer handfallet inför
            uppgiften att ta kontroll över situa ­ tionen. Det är dags att
            ta tag i den våldseskalering som breder ut sig allt ­ mer. Det
            problem som finns löses inte genom att regeringen dementerar människors
            upplevda känslor av otrygghet och drar riksdagens tillkänna ­
            givanden och utredningar i långbänk för att få det att framstå
            som att reger ­ ingen har kontroll på läget.
          </note>
          <note>
            Nu är det inte bara poliser som blir beskjutna – oskyldiga medborgare
            drabbas då de råkar vistas på fel plats, och väktare blir beskjutna
            då de gör sitt jobb. Frågan är inte längre när nästa skjutning
            ska ske utan vem det är som står på tur. Den våldseskalering som
            polisen i dag inte klarar av att hantera tvingar aktörer att köpa
            säkerhetstjänster av privata bolag.
          </note>
          <note>
            Vad har regeringen för planer för att få kontroll på det ökande
            våldet och de skjutningar vi ser i dag?
          </note>
          <note type="speaker">
            Anf. 59 Statsrådet MIKAEL DAMBERG (S):
          </note>
          <note>
            Fru talman! En av regeringens absolut mest prioriterade uppgifter
            är att pressa tillbaka gängvåldet och öka tryggheten i Sverige.
            Därför bygger vi ut polisen så att det kommer att finnas 10 000
            fler polisanställda 2024. Det är den mest kraftfulla utbyggnaden
            av polisen i svensk historia.
          </note>
          <note>
            Dessutom har vi gett polisen nya verktyg, till exempel möjlighet
            till kameraövervakning, vilket ökar tryggheten inte minst i de
            mest utsatta områdena redan i dag. Från årsskiftet får polisen
            också möjligheten att själva avgöra när och var de vill använda
            kameror. Vi skärper ett antal straff – vi har gjort det tidigare
            och fortsätter att göra det – för att förhindra att gängen kommer
            i kontakt med explosiva varor eller får tag i vapen som används
            vid de här skjutningarna. Vi har presenterat ett helt paket på
            34 punkter, vilket kom till efter samtal med flera andra partier
            i den här kammaren – det är ett helt gängpaket – för att pressa
            tillbaka detta ytterligare.
          </note>
          <note>
            Vi har bestämt oss: Vi ska trycka tillbaka detta, och vi kommer
            att göra det med kraft. Polisen kraftsamlar redan i dag och kommer
            att göra mer. Det är dock otroligt bekymmersamt när oskyldiga
            drabbas, och det gäller inte minst den väktare som sköts för en
            tid sedan.
          </note>
          <note type="speaker">
            Anf. 60 KATJA NYBERG (SD):
          </note>
          <note>
            Fru talman! Regeringen fortsätter att vidta åtgärder som uppenbarligen
            inte ger tillräcklig effekt, för att upprätthålla en känsla av
            normalitet. Man hänvisar konstant till vissa straffskärpningar,
            som oftast är framtvingade av oppositionen, samt tar åt sig äran
            för att man utreder förslag som man har reserverat sig mot i alla
            år men nu säger ska genomföras. Det är djupt oroande och fullständigt
            oacceptabelt att en så här allvarlig händelse inte tas på större
            allvar av regeringen.
          </note>
          <note>
            Frågan är: När kommer det att ske en förändring på riktigt?
          </note>
          <note type="speaker">
            Anf. 61 Statsrådet MIKAEL DAMBERG (S):
          </note>
          <note>
            Fru talman! Jag är helt övertygad om att den inriktning vi har
            valt i Sverige – att inte bara bygga ut polisen kraftfullt och
            ge dem nya befogenheter och verktyg utan även skärpa lagstiftningen
            – kommer att ge effekt.
          </note>
          <note>
            Det måste sedan kombineras med någonting som Sverigedemokraterna
            tyvärr sällan bryr sig om, nämligen det förebyggande arbetet.
            Det handlar om sociala insatser för att unga människor inte ska
            dras in i de kriminella miljöerna. Rikspolischefen säger att det
            är helt nödvändigt att göra både och, och det är det regeringen
            kommer att driva på för.
          </note>
          <note>
            Samordningen av exportfrämjande insatser
          </note>
          <note type="speaker">
            Anf. 62 PER SCHÖLDBERG (C):
          </note>
          <note>
            Fru talman! Min fråga går till statsrådet Anna Hallberg.
          </note>
          <note>
            Frågan handlar om Sveriges export- och investeringsfrämjande
            verksamhet genom myndigheterna Team Sweden, Business Sweden och
            så vidare, som ministern är väl medveten om. Bakgrunden är att
            vi gör ett omfattande arbete på området. Det finns saker man kan
            ha synpunkter på – Riksrevisionen har nyligen haft det – men det
            är också så att regionerna, och till och med kommuner, jobbar
            väldigt aktivt med detta. Efter att ha talat med ett antal regioner
            är dock min bild att synkroniseringen saknas eller åtminstone
            inte är tillräcklig.
          </note>
          <note>
            Min fråga till ministern är därför: Delar du min bild av synkroniseringen,
            samarbetsförmågan och koordineringsförmågan, och har du i så fall
            några tankar och idéer om hur det skulle kunna förbättras?
          </note>
          <note type="speaker">
            Anf. 63 Statsrådet ANNA HALLBERG (S):
          </note>
          <note>
            Fru talman! Tack för en fråga som ligger mig som nytillträdd
            minister väldigt varmt om hjärtat, Per Schöldberg!
          </note>
          <note>
            Den förra exportstrategin, som regeringen lanserade 2015, innehöll
            en etablering av regionala exportcentrum. Syftet var att samordna
            alla de offentliga aktörer – statliga och regionala – som arbetar
            med export och exportfrämjande. Man har kommit långt på vägen
            när det gäller att samordna insatserna och nå ut med dem regionalt.
            Jag vill nu ta nästa steg, vilket är att komma ännu närmare företagen
            och hjälpa framför allt de små och medelstora företagen ute i
            hela Sverige att nå ut utanför landets gränser.
          </note>
          <note>
            Jag delar alltså uppfattningen att vi nu behöver ta nästa steg.
            Vi har lagt en bra plattform för det här arbetet, men vi måste
            nu gå in i nästa fas. Då måste vi jobba ännu mer företagsnära
            – och även ännu mer på den internationella marknaden. Den stora
            utmaningen för de små och medelstora företagen är nämligen ofta
            att våga och vilja nå utanför Sveriges gränser. Där har vi ett
            jobb kvar att göra, och jag ser fram emot att få göra det.
          </note>
          <note type="speaker">
            Anf. 64 PER SCHÖLDBERG (C):
          </note>
          <note>
            Fru talman! Då är min fråga till statsrådet: Ser du en möjlighet
            att jobba betydligt mer genom regionerna? Går det att skapa en
            bättre kraft i detta och en bättre utväxling i hela systemet?
            Jag ser nämligen lite av en avsaknad av systemtänk i detta.
          </note>
          <note type="speaker">
            Anf. 65 Statsrådet ANNA HALLBERG (S):
          </note>
          <note>
            Fru talman! Jag håller helt med om att regionerna är avgörande
            i detta, men det gäller faktiskt även kommunerna. Vi måste ända
            ned och ut i det lokala samhället för att samverka. Samverkan
            mellan stat, region och kommun kommer jag därför att jobba väldigt
            mycket med i den kommande exportstrategin, som jag hoppas kunna
            lägga fram inom ganska kort tid.
          </note>
          <note>
            Konkurrensverkets möjligheter att bekämpa korruption
          </note>
          <note type="speaker">
            Anf. 66 LORENA DELGADO VARAS (V):
          </note>
          <note>
            Fru talman! Min fråga gäller Riksrevisionens tillsyn av Konkurrensverket.
            Det är en väldigt oroväckande rapport med avseende på hur Konkurrensverket
            jobbar med korruption.
          </note>
          <note>
            Konkurrensverket får en hel del tips kring bildande av karteller
            och felaktiga eller rent av rättsvidriga upphandlingar. Detta
            är företeelser som påverkar hur mycket av våra offentliga pengar
            som går till att gynna processer och företag som inte är regelrätta.
            Det påverkar hur folk känner inför och hur stort förtroende de
            har för samhället, vilket i slutändan påverkar demokratin.
          </note>
          <note>
            Min fråga till näringsminister Baylan är: Hur avser Sveriges
            regering att jobba för att prioriteringen av korruption verkligen
            ska vara en grund för utredning hos Konkurrensverket, trots att
            man inte har fått den budget man behöver?
          </note>
          <note type="speaker">
            Anf. 67 Näringsminister IBRAHIM BAYLAN (S):
          </note>
          <note>
            Fru talman! Jag tror att vi alla i denna kammare är överens om
            att det i ett samhälle där korruptionen tillåts växa bildas en
            cancersvulst. Den påverkar inte bara demokratin, utan erfarenhete
            n från många av de länder där korruption är vanligt förekommande
            i samhället är att den också påverkar ekonomin – grunden för det
            välfärdssamhälle vi ändå har.
          </note>
          <note>
            Regeringen har genom ett stort antal förändringar, myndighetsuppdrag
            med mera fokuserat ytterligare på att bekämpa korruptionen. Även
            om Sverige i dag rankas som ett av de länder där det förekommer
            minst korruption ska vi inte slå oss till ro, utan vi kommer att
            fortsätta bekämpa detta både via Konkurrensverket och genom våra
            rättsvårdande myndigheter. Får detta fäste i ett samhälle slår
            det nämligen mot hela samhället – såväl tilltron till varandra
            och den ekonomiska utvecklingen – och dit ska vi definitivt inte.
          </note>
          <note type="speaker">
            Anf. 68 LORENA DELGADO VARAS (V):
          </note>
          <note>
            Fru talman! Det finns ju en global tendens att vi går mot mer
            korrup ­ tion. Ibland tas det upp som förslag av diverse civilrättsorganisationer
            att detta kräver en nationell handlingsplan, eftersom det är en
            så komplex frå ­ ga där många myndigheter måste jobba med varandra.
            Är det något ni jobbar med, eller har ni någonting annat som gör
            att ni kan ta ordentliga krafttag mot korruptionen?
          </note>
          <note type="speaker">
            Anf. 69 Näringsminister IBRAHIM BAYLAN (S):
          </note>
          <note>
            Fru talman! Jag tror att vi måste jobba med alla de verktyg vi
            har. Det kanske absolut viktigaste är den öppenhet som finns i
            det svenska samhället. Jag menar att en av anledningarna till
            att Sverige rankas som ett av de länder där korruption förekommer
            minst är offentlighetsprincipen och möjligheten för journalister
            och medborgare att granska vad vi har för oss och hur saker och
            ting går till.
          </note>
          <note>
            Jag tror att vi behöver göra ytterligare insatser, inte minst
            när det gäller offentliga upphandlingar där stora summor förekommer.
          </note>
          <note>
            Elkapacitetsbristen i Skåne
          </note>
          <note type="speaker">
            Anf. 70 ANN-CHARLOTTE HAMMAR JOHNSSON (M):
          </note>
          <note>
            Fru talman! I måndags besökte jag tillsammans med Lars Hjälmered
            och mina partikollegor från region- och kommunnivå Malmö, Trelleborg
            och Ystad. Vi träffade bland annat näringslivet, företagen Pågen
            och Polykemi samt Sydsvenska handelskammaren.
          </note>
          <note>
            Det är en allvarlig bild som beskrivs utifrån grunden att företagen
            ska kunna utöka sin verksamhet och expandera. Det saknas nu effekt
            lokalt – det råder alltså effektbrist.
          </note>
          <note>
            Det finns åtgärder som regeringen kan vidta här och nu för att
            komma till rätta med detta på kort sikt. Därför vill jag fråga
            näringsminister Ibrahim Baylan om han avser att agera för att
            energifrågan inte ska ligga som en hämsko med utebliven utveckling
            och tillväxt för näringsliv och jobb i Skåne och Sydsverige.
          </note>
          <note type="speaker">
            Anf. 71 Näringsminister IBRAHIM BAYLAN (S):
          </note>
          <note>
            Fru talman! Tack, Ann-Charlotte Hammar Johnsson, för frågan!
          </note>
          <note>
            Energi och tillgången till energi är naturligtvis avgörande för
            både den industriella och den samhälleliga utvecklingen i ett
            modernt samhälle. När vi i Sverige dessutom har det största överskott
            av elektricitet som vi någonsin haft – 14 terawattimmar under
            det första halvåret – måste vi naturligtvis göra vårt yttersta
            för att se till att det också kommer fram dit det ska.
          </note>
          <note>
            Anledningen till att vi har de problem vi har, både i Västsverige,
            i Skåne och i större delen av södra Sverige, är förseningarna
            när det gäller den infrastruktur som redan den förrförra regeringen
            – det vill säga den borgerliga regeringen – såg framför sig.
          </note>
          <note>
            Detta måste vi kunna lösa. Jag tror att det absolut bästa är
            att vi fort ­ sätter att jobba tillsammans inom ramen för energiöverenskommelsen
            för att lösa de praktiska problem som finns när det gäller överföring
            av elekt ­ ricitet , som vi har väldigt gott om i det här landet.
          </note>
          <note type="speaker">
            Anf. 72 ANN-CHARLOTTE HAMMAR JOHNSSON (M):
          </note>
          <note>
            Fru talman! Här och nu råder effektbrist. Man kan ha hur mycket
            energi man vill vissa dagar om det inte funkar andra dagar.
          </note>
          <note>
            Detta är väldigt allvarligt. Näringslivet behöver växa; det behövs
            tillväxt. Folk är beredda att utveckla sina företag. De står med
            foten i marken och kan inte utveckla dem. Det här är jätteallvarligt.
          </note>
          <note>
            Avser näringsministern att agera för att frånvaron av lokal reservkraft
            inte ska slå mot tillväxten och näringslivet i Skåne?
          </note>
          <note type="speaker">
            Anf. 73 Näringsminister IBRAHIM BAYLAN (S):
          </note>
          <note>
            Fru talman! Jag har inte bara förmånen att vara näringsminister,
            utan jag har också varit energiminister i fyra och ett halvt år
            och medverkat – tillsammans med bland annat Moderaterna – till
            att stärka det svenska energisystemet. I detta ingick att ta fram
            ett nytt regelverk för att bygga ledningar, för det tar alldeles
            för lång tid i vårt land.
          </note>
          <note>
            Det har inneburit att vi nu har en tiodubbling av investeringarna
            i näten. Detta räcker dock inte, utan vi fortsätter – och måste
            fortsätta – att jobba på så att näringslivet och hushållen alltid
            har den el och den effekt de behöver när de behöver den.
          </note>
          <note>
            Sexualbrott mot unga kvinnor
          </note>
          <note type="speaker">
            Anf. 74 MARIA STRÖMKVIST (S):
          </note>
          <note>
            Fru talman! I förrgår redovisades den nationella trygghetsundersökningen.
            Den syftar till att undersöka bland annat människors utsatthet
            för brott och deras upplevelse av otrygghet.
          </note>
          <note>
            I den fick vi läsa att 6 procent av befolkningen uppger att de
            har utsatts för sexualbrott, vilket i och för sig är en minskning
            från 2017. Vanligast är det bland unga kvinnor, där 34,4 procent
            i åldersgruppen 20–24 år uppger att de har utsatts för sexualbrott.
          </note>
          <note>
            Detta är helt oacceptabelt, och vore jag inte i kammaren skulle
            jag uttrycka mig både annorlunda och grövre.
          </note>
          <note>
            Vi kan naturligtvis fundera över mansnorm och machokultur, men
            min fråga går till inrikesminister Mikael Damberg. Den lyder:
            Hur säkerställer ministern att dessa frågor tas på allvar?
          </note>
          <note type="speaker">
            Anf. 75 Statsrådet MIKAEL DAMBERG (S):
          </note>
          <note>
            Fru talman! Jag tackar för frågan.
          </note>
          <note>
            NTU visar – igen – vilka könsskillnader vi har när det gäller
            brott och otrygghet i Sverige. Kvinnor och män utsätts för olika
            typer av brott – kvinnor utsätts till exempel i mycket större
            utsträckning än män för sexualrelaterade brott. Också otryggheten
            på kvällar och nätter är mycket högre för kvinnor än för män;
            hälften av de unga tjejerna har någon gång valt en annan väg eller
            ett annat färdmedel i sitt bostadsområde för att de har känt sig
            otrygga.
          </note>
          <note>
            Det är helt avgörande för människors känsla av trygghet att de
            känner närheten av mer lokalt närvarande poliser. Polismyndigheten
            förstärker nu sitt arbete kopplat just till sexualbrott och våld
            i nära relationer med 350 anställningar under året för att se
            till att vi får en starkare kapacitet att utreda och komma åt
            dessa typer av brott. Det är någonting vi tar på stort allvar.
          </note>
          <note type="speaker">
            Anf. 76 MARIA STRÖMKVIST (S):
          </note>
          <note>
            Fru talman! Jag säger tack där – jag har fått svar på min fråga!
          </note>
          <note>
            Kortare tillståndsprocesser
          </note>
          <note type="speaker">
            Anf. 77 RICKARD NORDIN (C):
          </note>
          <note>
            Fru talman! Min fråga går till näringsminister Ibrahim Baylan.
          </note>
          <note>
            Vi har i Sverige otroligt långa tillståndsprocesser. Ett exempel
            som har varit uppe i dagarna är bearbetningskoncessionen i Kallak.
            Samma sak är ett problem på elsidan , med nät som kan ta tio tolv
            år att bygga. Vi har industrietableringar som kanske aldrig kommer
            till därför att det helt enkelt tar för lång tid.
          </note>
          <note>
            Detta skapar osäkerhet, både för företagen som vill investera,
            som får ligga ute med pengar och planering, och för enskilda.
            Deras hus kanske behöver lösas in om investeringen blir av, och
            under tiden går de inte att sälja eftersom ingen vet om man kommer
            att kunna bo där om bara ett par år.
          </note>
          <note>
            Vi ser också att detta går mycket snabbare i jämförbara länder
            än i Sverige. Tillståndsprocesserna är långa och byråkratiska.
          </note>
          <note>
            Därför blir min fråga: Vad gör regeringen för att förkorta tillståndsprocesserna?
          </note>
          <note>
            Centerpartiet har föreslagit ett grönt spår. Vi vill ha halverade
            tillståndstider, och vi vill ha ett mål om det. Vad gör regeringen
            för att kapa processtiderna?
          </note>
          <note type="speaker">
            Anf. 78 Näringsminister IBRAHIM BAYLAN (S):
          </note>
          <note>
            Fru talman! Tack, Rickard Nordin, för frågan!
          </note>
          <note>
            Jag delar uppfattningen att det tar alldeles för lång tid. Kanske
            ännu värre är att det dessutom inom vissa sektorer blir väldigt
            oförutsägbart.
          </note>
          <note>
            Det är ett problem, för vi är alla angelägna om att balansera
            de olika intressen som finns. Alla vi i denna kammare inser att
            det ibland finns olika intressen som är motstridiga. Jag är dessutom
            övertygad om att vi om vi ska göra en snabb omställning – vilket
            är nödvändigt – inte kan ha processer, till exempel när det gäller
            att bygga elledningar, som tar åtta till tio år.
          </note>
          <note>
            Vad gör då regeringen? Vi tar det steg för steg. När det gäller
            elledningar gav vi till exempel i uppdrag till en utredare, Elisabet
            Falemo, att lägga fram ett förslag till hur vi ska kunna garantera
            rättssäkerheten och samtidigt effektivisera. Jag tror att det
            arbetet behöver göras på område efter område, så att vi kan se
            till såväl att det är rättssäkert och förutsägbart som att vi
            får fart på omställningen.
          </note>
          <note type="speaker">
            Anf. 79 RICKARD NORDIN (C):
          </note>
          <note>
            Fru talman! Det är välkommet att näringsministern håller med
            om problematiken.
          </note>
          <note>
            Tyvärr gäller det ju inte bara nätdelarna, även om det har hänt
            en del. Branschen bedömer att det bara kan ge ett till två år.
          </note>
          <note>
            Ett av de stora problemen är myndigheternas inställning. En myndighet
            är i grunden ett serviceorgan för medborgarna och inte ett kontrollorgan.
            Där finns saker som regeringen skulle kunna göra, exempelvis i
            regleringsbrev och annat.
          </note>
          <note>
            Finns det några initiativ som ministern eller regeringen har
            tagit , för ­ utom nätkoncessionsutredningen? Den ligger ju redan
            på bordet och kom ­ mer att klaras av ganska snart.
          </note>
          <note type="speaker">
            Anf. 80 Näringsminister IBRAHIM BAYLAN (S):
          </note>
          <note>
            Fru talman! Det hoppas jag innerligt, Rickard Nordin, och gärna
            tillsammans.
          </note>
          <note>
            Jag har som ny näringsminister precis inlett en resa runt i landet
            för att just ta del av företagens egna erfarenheter. Det jag får
            fram är att det inte alltid nödvändigtvis handlar om reglerna
            i sig – som många företagare säger begriper man varför de finns
            – utan om tillämpningen av dem och om attityden från myndigheter.
          </note>
          <note>
            Vi vet också att det finns skillnader mellan länsstyrelser och
            kommuner. Jag kommer att fortsätta att ha fokus där och försöka
            att bidra till en förändring.
          </note>
          <note>
            Skötseln av statlig skog och granbarkborrens spridning
          </note>
          <note type="speaker">
            Anf. 81 MAGNUS OSCARSSON (KD):
          </note>
          <note>
            Fru talman! Min fråga är till landsbygdsministern.
          </note>
          <note>
            På grund av förra årets svåra torka har många skogsägare drabbats
            hårt av granbarkborren. Skadorna är på vissa håll enorma. Tusentals
            kubikmeter skog har angripits, och stora ekonomiska värden har
            förstörts.
          </note>
          <note>
            Skogsstyrelsen har uppmärksammat detta stora bekymmer och uppmanat
            alla skogsägare att vara noga med att sköta sina skogar. Det verkar
            dock inte gälla statligt ägd skogsmark, exempelvis Kraskögle naturreservat
            utanför Hultsfred. Där har angripen skog inte tagits bort utan
            får stå kvar , med resultatet att naturreservatet har blivit som
            en drivbänk för granbarkborren. Detta drabbar skogsägare som har
            mark runt reservatet svårt.
          </note>
          <note>
            Min fråga är: Ska inte staten föregå med gott exempel och följa
            Skogsstyrelsens inrådan att ta bort angripen skog på naturreservatet
            och därmed hindra spridning av granbarkborren?
          </note>
          <note type="speaker">
            Anf. 82 Statsrådet JENNIE NILSSON (S):
          </note>
          <note>
            Fru talman! Tack så mycket, Magnus Oscarsson, för en väldigt
            angelägen fråga!
          </note>
          <note>
            Jag tror att vi är gemensamt bekymrade över situationen. Jag
            tror också att vi båda hör till dem som var väldigt glada över
            att sommaren inte blev varmare än den blev. Vi hade beredskap
            för ett värre scenario än det vi nu ser, men med detta sagt är
            läget illa nog.
          </note>
          <note>
            Därför skjuter regeringen till pengar, exempelvis i budgetpropositio
            ­ nen. Vi sköt också till pengar redan i vårändringsbudgeten för
            att man ska ha medel att hantera det här problemet och kunna identifiera
            och jobba med informationsinsatser och annat.
          </note>
          <note>
            Jag kan konstatera att din konkreta fråga är väldigt vid. Och
            ja, staten ska givetvis alltid föregå med gott exempel. Samtidigt
            pratar vi här om naturreservat, vilket innebär att man också har
            andra hänsyn att ta. Men svaret på din fråga är: Ja, vi ska gå
            föregå med gott exempel.
          </note>
          <note type="speaker">
            Anf. 83 MAGNUS OSCARSSON (KD):
          </note>
          <note>
            Fru talman! Tack, ministern, för svaret!
          </note>
          <note>
            Jag nämnde ett exempel, Kraskögle naturreservat, men det finns
            tyvärr många fler exempel runt om i Sverige där staten inte tar
            sitt ansvar när det gäller att minimera spridning av granbarkborre.
          </note>
          <note>
            Det är dubbelmoral att staten själv inte sköter sin skog men
            kräver det av andra skogsägare. Det finns ju bestämmelser i skogsvårdslagen
            om hur granbarkborren ska bekämpas, så frågan är hur staten gör
            för att följa bestämmelserna.
          </note>
          <note type="speaker">
            Anf. 84 Statsrådet JENNIE NILSSON (S):
          </note>
          <note>
            Fru talman! Jag vill utifrån min roll vara väldigt tydlig med
            att vi förväntar oss att både myndigheter och enskilda skogsägare
            gör sitt yttersta för att säkerställa att de hanterar eventuella
            utbrott på ett sådant sätt att de inte sprider sig. Man behöver
            jobba med informationsinsatser och med samordnade insatser för
            att kunna vara effektiv när någonting händer. Man kommer också
            att behöva jobba med hur man hanterar virkesnivåer kopplat till
            detta.
          </note>
          <note>
            Språkförbistringen i äldreomsorgen
          </note>
          <note type="speaker">
            Anf. 85 ANN-CHRISTINE FROM UTTERSTEDT (SD):
          </note>
          <note>
            Fru talman! Under året kom Kommunals rapport som visar att problemen
            med språkförbistringen inom äldreomsorgen är stora. Personalen
            förstår inte varandra, och brukaren kan inte göra sig förstådd.
          </note>
          <note>
            Redan 2007 sa äldrevårdsinspektörer i Stockholms stad att en
            stor del av dem som arbetade inom äldreomsorgen i Stockholm hade
            så dåliga kunskaper i svenska språket att de inte borde ha blivit
            anställda. Detta är alltså inte på något sätt något nytt fenomen.
          </note>
          <note>
            Jag frågar därför statsrådet Mikael Damberg: Hur ska regeringen
            säkerställa att de som är i behov av samhällets resurser får rätt
            och vårdsäker omsorg som inte skadar dem?
          </note>
          <note type="speaker">
            Anf. 86 Statsrådet MIKAEL DAMBERG (S):
          </note>
          <note>
            Fru talman! Även om detta inte är mitt primära ansvarsområde
            har jag själv mött samma fråga.
          </note>
          <note>
            Det är otroligt viktigt att arbetsgivaren tar sitt ansvar både
            vid anställningstillfället och i de fall man är på väg in i en
            utbildningsverksamhet, att man följer upp utbildningen med språkkrav
            så att det blir en bra språkutveckling i inte minst äldreomsorgen.
            Där kan man annars möta människor som kanske inte kan förstå personalen.
          </note>
          <note>
            Det här är en viktig fråga som jag vet att många arbetsgivare
            runt om i Sverige jobbar med. Det här blir en av de stora utmaningarna
            också när det gäller att klara personalförsörjningen de kommande
            inte bara par åren utan de kommande decennierna, för personalbehoven
            kommer att bli enorma inom äldreomsorgen det kommande decenniet.
          </note>
          <note>
            Handelsrelationen med Kina och respekten för WTO:s regler
          </note>
          <note type="speaker">
            Anf. 87 HANS ROTHENBERG (M):
          </note>
          <note>
            Fru talman! Världshandeln utmanas på ett sätt som vi inte har
            sett på många, många decennier. Tidigare stabila handelsnationer
            går nu i konflikt med varandra, vissa lämnar etablerade gemenskaper
            och världshandeln minskar faktiskt i vissa stycken.
          </note>
          <note>
            Regeringen har nyligen presenterat en strategi för hur Sverige
            ska ha relationer, och framför allt handelsrelationer, med Kina.
            I strategin menar man att det är viktigt att det multilaterala
            världshandelssystemet, det vill säga WTO, ska moderniseras och
            att Kina ska respektera detta. Men först är det väl dags för Kina
            att respektera WTO:s regelverk , innan man är med och reformerar
            detsamma.
          </note>
          <note>
            Min fråga till statsrådet Anna Hallberg är: Hur avser ministern
            att agera för att få Kina att respektera rådande spelregler för
            handeln?
          </note>
          <note type="speaker">
            Anf. 88 Statsrådet ANNA HALLBERG (S):
          </note>
          <note>
            Fru talman! Tack, Hans Rothenberg, för en högaktuell och väldigt
            viktig fråga!
          </note>
          <note>
            Kina är, som Hans Rothenberg nämner, en oerhört viktig handelspart
            ­ ner för Sverige. Vi har ett behov av att hitta en balans mellan
            skyddsme ­ kanismer – jag tänker på vår säkerhet – och en god
            handelsrelation med Kina.
          </note>
          <note>
            Jag måste framhålla här att den Kinaskrivelse som nu har lagts
            fram till riksdagen är en väldigt bra plattform för det fortsatta
            arbetet gentemot Kina. De konflikter och eventuella handelskonflikter
            som vi behöver lösa med Kina kommer att regleras och ska regleras
            via WTO. Det är regeringens, Sveriges och också EU:s inställning.
          </note>
          <note>
            Vi kommer att använda WTO i så stor utsträckning som möjligt.
            Men vi måste också bevaka våra egna intressen, analysera och skaffa
            kunskap om Kina.
          </note>
          <note>
            Det nationella skogsprogrammet
          </note>
          <note type="speaker">
            Anf. 89 ISAK FROM (S):
          </note>
          <note>
            Fru talman! Skogen är vår nationalklenod och erbjuder rekreation,
            bär, svamp, jakt, mångfald och virke. Den har hundra olika användningsområden
            och inte minst också ett stort exportvärde.
          </note>
          <note>
            Skogen, som så många vill nyttja, lyfts fram som räddningen för
            klimatet. Vi vill nyttja den i omställningen till hållbara och
            fossilfria produkter.
          </note>
          <note>
            Trots att vi har en årlig tillväxt av skog menar många att skogen
            inte kommer att räcka till allt. Det finns också de som menar
            att skogen och även klimatet mår mycket bättre om skogen står
            obrukad.
          </note>
          <note>
            Det har länge pågått en polariserad debatt, och jag vet att landsbygdsminister
            Jennie Nilsson har omstartat det nationella skogsprogrammet. Jag
            skulle vilja höra vad landsbygdsministern tror att det nationella
            skogsprogrammet kan göra för att minska den polariserade skogsdebatt
            som vi har i Sverige.
          </note>
          <note type="speaker">
            Anf. 90 Statsrådet JENNIE NILSSON (S):
          </note>
          <note>
            Fru talman! Tack, Isak From, för en väldigt viktig fråga! Jag
            skulle säga att det sannolikt är något av det viktigaste för mig
            under den här mandatperioden att lyckas få en framåtsyftande och
            konstruktiv debatt om hur vi kan värna alla de stora värden som
            skogen rymmer.
          </note>
          <note>
            Vi som politiker kommer att ha till uppgift att hantera jobb
            och tillväxt, biologisk mångfald, klimat och miljö som de storheter
            de är, och de måste också få ta plats.
          </note>
          <note>
            Jag är helt övertygad om att det går att hitta framåtsyftande
            och konstruktiva sätt att hantera de här frågorna integrerat om
            viljan finns. Men då måste man ha en god dialog med samtliga berörda
            aktörer. Därför hade jag förmånen att få bjuda in och starta om
            skogsprogrammet i går och då initiera den debatten. Och jag är
            positivt överraskad av den positiva reaktion jag fick från alla
            berörda aktörer, så jag känner faktiskt gott hopp.
          </note>
          <note>
            Köerna till cancervården
          </note>
          <note type="speaker">
            Anf. 91 CAMILLA WALTERSSON GRÖNVALL (M):
          </note>
          <note>
            Fru talman! Min fråga går till statsrådet Damberg. Vi har de
            senaste dagarna i medier kunnat ta del av att Socialdemokraterna
            nu avser att göra positionsförflyttningar när det gäller sjukvårdsområdet.
            Det kommer vi väl att återkomma till.
          </note>
          <note>
            Vad statsrådet Hallengren säger i samma medierapportering är
            att man har ”sett till att skapa en likvärdighet och kortat köerna
            rejält på cancerområdet”. Då blir min fråga till statsrådet Damberg:
            Är det så att reger ­ ingen har tillgång till någon annan statistik
            än vi övriga? Den statistik vi övriga har tillgång till visar
            att 27 av 31 standardiserade vårdförlopp inte klarar ledtiderna
            och att cancerköerna växer. Är det inte så att cancerköer ­ na
            växer, tvärtemot vad socialministern påstår? Detta är ett mycket
            stort och allvarligt problem som regeringen inte har hanterat.
          </note>
          <note type="speaker">
            Anf. 92 Statsrådet MIKAEL DAMBERG (S):
          </note>
          <note>
            Fru talman! Sjukvården är ett prioriterat område för regeringen,
            efter ­ som det finns stora behov. Vi vet att många regioner och
            landsting i dag har väldigt stora ekonomiska problem. Därför är
            det helt nödvändigt att staten skjuter till resurser och att vi
            hittar ett system för utjämning som gör att de med stora kostnader
            också kan få stöd och hjälp av andra. Det är otroligt viktigt
            att det här systemet håller.
          </note>
          <note>
            Standardiserade vårdkedjor ger uppenbarligen effekt. De kortar
            köer och ser till att få fokus på rätt saker. Man har patienten
            i centrum. Reger ­ ingen har ihop med SKL påbörjat ett arbete
            där man jobbar med det här systematiskt och ger stöd till det.
            Precis som socialministern är jag helt övertygad om att det ger
            effekt att jobba systematiskt med att korta köer på detta sätt.
          </note>
          <note>
            Riksrevisionens förslag om arbetet mot den organiserade brottsligheten
          </note>
          <note type="speaker">
            Anf. 93 INGEMAR KIHLSTRÖM (KD):
          </note>
          <note>
            Fru talman! Jag vill rikta min fråga till inrikesminister Mikael
            Damberg.
          </note>
          <note>
            Sedan 2009 samverkar ett antal myndigheter mot den organiserade
            brottsligheten under ledning av Polismyndigheten. Riksrevisionen
            har genomlyst det myndighetsgemensamma arbetet mot organiserad
            brottslighet i en aktuell rapport. Analysen visar på att samarbetet
            ger ett bra resultat men pekar också på behov av åtgärder vad
            gäller regeringens styrning och uppföljning för att ytterligare
            effektivisera arbetet.
          </note>
          <note>
            Fru talman! Jag har läst regeringens svar på Riksrevisionens
            rapport. Min tolkning är att regeringen inte följer de förslag
            till förändringar som Riksrevisionen föreslår. Kristdemokraterna
            menar att samarbetet behöver stärkas ytterligare genom tydlig
            styrning och uppföljning. Vi vill att varje myndighet som ingår
            i samverkan ska ha ett tydligt uppdrag i regleringsbrevet att
            prioritera arbetet.
          </note>
          <note>
            Min fråga till inrikesministern blir därför varför regeringen
            inte lyssnar till Riksrevisionens rekommendationer om ökad styrning
            och uppföljning av det myndighetsgemensamma arbetet mot brottslighet.
          </note>
          <note type="speaker">
            Anf. 94 Statsrådet MIKAEL DAMBERG (S):
          </note>
          <note>
            Fru talman! Det här är en av de viktigaste insatser vi gör mot
            grov organiserad brottslighet i Sverige. Om man inte bara använder
            Polismyndighetens resurser utan använder statens fullständiga
            arm med olika myndigheter, såsom Försäkringskassan, Skatteverket
            och Arbetsförmedlingen, kan man komma åt kriminella grupperingar
            från olika håll.
          </note>
          <note>
            Jag har träffat myndighetscheferna för de olika myndigheterna.
            De är väldigt tydliga med att de ser detta som ett prioriterat
            arbete. De vill jobba på det här sättet och tycker att arbetet
            hela tiden utvecklas. Men vi säger också i skrivelsen att regeringen
            kan återkomma med ytterligare styrning av verksamheten om det
            behövs.
          </note>
          <note>
            En del av det gängprogram som regeringen har presenterat handlar
            om att utnyttja GOB ännu mer. Vi kommer att vara tydligare i styrningen
            och titta på om man kan genomföra fler pilotprojekt för att flytta
            fram verksamheten ytterligare.
          </note>
          <note>
            Det här är ett område som vi kommer att återkomma till. Men min
            bild, som jag fått från generaldirektörerna, är att man tar det
            här på väldigt stort allvar och att Polismyndigheten ser en utveckling
            som går i positiv riktning.
          </note>
          <note>
            Kemiindustrins gröna omställning
          </note>
          <note type="speaker">
            Anf. 95 MARLENE BURWICK (S):
          </note>
          <note>
            Fru talman! Min fråga går till näringsminister Ibrahim Baylan.
          </note>
          <note>
            På FN:s klimattoppmöte i New York presenterade statsminister
            Stefan Löfven arbetet med Industrispåret. Det är ett viktigt arbete
            för att klara industrins omställning till fossilfrihet. Genom
            den gröna omställningen kan vi möta klimathotet och samtidigt
            skapa nya gröna jobb.
          </note>
          <note>
            Ministern har precis som jag besökt kemiklustret i Stenungsund.
            Det är med 2 500 anställda Sveriges största kemikluster. Målet
            är hållbar kemi, och visionen är att vara ett nav för produktion
            av hållbara produkter baserade på förnybara och återvunna råvaror.
          </note>
          <note>
            Min fråga är: Hur ser ministern på kemiindustrins arbete med
            grön omställning, och hur kan vi från riksdag och regering stötta
            arbetet med att finna nya banbrytande tekniker?
          </note>
          <note type="speaker">
            Anf. 96 Näringsminister IBRAHIM BAYLAN (S):
          </note>
          <note>
            Fru talman! Jag tackar Marlene Burwick för denna viktiga fråga.
          </note>
          <note>
            Industrin står i dag för en tredjedel av våra utsläpp. För regeringen
            är det viktigt att vi hittar en väg framåt som innebär att vi
            blir av med utsläppen och samtidigt utvecklar vår industri.
          </note>
          <note>
            Jag hade nyligen förmånen att träffa styrelsen för den svenska
            kemiindustrin och resonera kring de här frågorna. Det kommer nu
            fram nya innovationer. Vi ska i samarbete se till att de också
            kommer ut på företagen ute i samhället.
          </note>
          <note>
            Ett exempel är en verksamhet som jag nyligen var med om att inviga,
            även i det här fallet i Västsverige, i Vänersborg, och som gäller
            ett nytt sätt att hantera förorenares lösningsmedel i en cirkulär
            ekonomi. Det ger bra med nya jobb i Vänersborg, och det ger helt
            andra värden och koldioxidutsläpp. Detta har tillkommit genom
            ett samarbete mellan i det här fallet Almi och privata näringsidkare.
            Precis på det sättet vill jag att vi ska fortsätta jobba, så att
            Sverige är långt framme och så att vi kan hävda både jobb och
            tillväxt men också omställning.
          </note>
          <note>
            Skatten på lokal elproduktion
          </note>
          <note type="speaker">
            Anf. 97 LARS HJÄLMERED (M):
          </note>
          <note>
            Fru talman! Sverige har tilltagande elproblem, i synnerhet i
            Stockholm, Västsverige och Skåne. I södra Sverige, fru talman,
            finns det företag som bromsats eller nekats att investera och
            växa som de vill och önskar. Det har skett i Malmö, Båstad, Staffanstorp,
            Trelleborg, Sjöbo, Ystad och ett antal andra orter.
          </note>
          <note>
            Regeringen har infört en skatt på lokal elproduktion från kraftvärme.
            Detta har nu slagit ut elproduktion i Stockholm, Göteborg och
            Malmö. Experter är eniga om att den snabbaste vägen för att säkra
            eltillgången i till exempel Skåne vore att ta bort de här skatterna
            för att ge möjlighet att fortsätta driva elproduktionen.
          </note>
          <note>
            Är regeringen beredd att erkänna sitt misstag och ta bort den
            här skatten på lokal elproduktion för att på så sätt kunna säkra
            produktion för viktiga industrier och andra företag i bland annat
            södra Sverige?
          </note>
          <note type="speaker">
            Anf. 98 Näringsminister IBRAHIM BAYLAN (S):
          </note>
          <note>
            Fru talman! Lars Hjälmered är en mycket kunnig person när det
            gäller elsystemet. Han vet mycket väl att vår effektbrist i grund
            och botten är en värmebrist någon vecka på vintern. Någon elbrist
            har vi egentligen inte, eftersom vi har stora överskott.
          </note>
          <note>
            Nu har vi hamnat i den här olyckliga situationen av en mycket
            enkel orsak: att det under alldeles för lång tid inte byggdes
            några nya elledningar i Sverige. Det har inneburit att vi har
            effektbrist vissa tider på året, trots att vi har ganska gott
            om el.
          </note>
          <note>
            Det finns inga genvägar kring detta. Vi måste skynda på bygget
            av elledningar, så att vi kan se till att den mycket fina el som
            produceras i landet kommer till både företagen och hushållen precis
            när de behöver den. Det gäller att både förenkla regelverket och
            se till att det byggs, och det är precis det som regeringen håller
            på och jobbar med.
          </note>
          <note>
            Effekterna av brexit för den svenska exportindustrin
          </note>
          <note type="speaker">
            Anf. 99 MARKUS SELIN (S):
          </note>
          <note>
            Fru talman! Jag har en fråga till vår nya utrikeshandelsminister,
            Anna Hallberg. Jag vill inleda med att ge henne ett stort grattis
            till hennes nya roll och önska lycka till.
          </note>
          <note>
            Det har varit en lång skilsmässa och mycket gräl. Bodelningen
            sker inför öppen ridå. Sverige är en relativt liten och mycket
            exportberoende öppen ekonomi med stor, modern och framgångsrik
            industri. Det handlar om brexit, kära utrikeshandelsminister.
            Vilka delar av den svenska exportindustrin ser utrikeshandelsministern
            särskilda risker inom? Vilka tydliga och goda exempel på framgångsrika
            företag ser hon där ute? Jag som boende i Stockholms län skulle
            gärna vilja koppla detta till en rapport som Stockholms handelskammare
            tog fram om brexits konsekvenser. Det skulle påverka 2 100 jobb
            i Stockholm.
          </note>
          <note type="speaker">
            Anf. 100 Statsrådet ANNA HALLBERG (S):
          </note>
          <note>
            Fru talman! Jag tackar för en bra och väldigt aktuell fråga.
            Den 31 oktober närmar sig med stormsteg. Vi har fortfarande förhoppningen
            att det inte ska bli en avtalslös brexit.
          </note>
          <note>
            Jag ska svara på frågan om vilka sektorer som påverkas mest.
            Vi har bett Kommerskollegium att titta på detta och analysera
            vilka vi just nu tror skulle bli hårdast drabbade. Det är sektorer
            som mineraliska bränslen, fordonsindustrin, affärstjänster och
            immaterialrätt. Om vi ska tala om Stockholmsregionen på den här
            korta stunden kan man ändå tänka sig att affärstjänster är en
            sektor där Stockholmsregionen kan bli relativt hårt drabbad.
          </note>
          <note>
            Vi har fortfarande inte riktigt sett konsekvenserna av att handeln
            med Storbritannien har gått ned. Vi uppmanar alla företag i hela
            Sverige , oavsett region , att bevaka det ta noga och att gå in
            på Tullverkets och Kommerskollegiums hemsid or . Där finns all
            information. Vi vill verkligen uppmuntra företagen att vidta alla
            åtgärder. Nu närmar sig brexit, oavsett om det blir nu eller om
            tre månader.
          </note>
          <note>
            Dansk utredning av svensk gängkriminalitet
          </note>
          <note type="speaker">
            Anf. 101 MARIE-LOUISE HÄNEL SANDSTRÖM (M):
          </note>
          <note>
            Fru talman! Precis som min kollega Hans Wallmark tidigare sa
            har jag nåtts av nyheten att Danmark vill införa ett säkerhetspaket.
            Där ska man ha gränsöverskridande granskningar en till flera gånger
            i veckan av både tåg - och färjetrafik därför att man anser att
            kriminaliteten har ökat så mycket i Sverige.
          </note>
          <note>
            Danska justitieministern säger att han inte vet hur mycket kriminaliteten
            har ökat i Sverige men att han avser att utreda den. Han avser
            alltså att utreda hur svårt vi har det i Sverige. Vidare vill
            han göra en utredning av den kriminalitet som finns i Öresundsregionen.
            Danmark vill alltså starta en utredning om Öresund.
          </note>
          <note>
            Min fråga till inrikesminister Mikael Damberg är nu varför den
            socialistiska regeringen ska utreda vad den svenska regeringen
            borde ha utrett om kriminaliteten i Sverige, om du nu anser att
            den har ökat så mycket som Danmark anser att den har gjort.
          </note>
          <note type="speaker">
            Anf. 102 Statsrådet MIKAEL DAMBERG (S):
          </note>
          <note>
            Fru talman! I dag har jag välkomnat att Danmark vidtar ytterligare
            åtgärder för att bekämpa kriminalitet i regionen. Det påverkar
            också Sverige vad som händer i Danmark. Vi har sett två allvarliga
            händelser i Köpenhamn som har haft kopplingar till Sverige. Då
            har den danska regeringen valt att agera. Jag tycker att det är
            klokt.
          </note>
          <note>
            På samma sätt ser vi att i de två fallen har svensk polis biträtt
            dansk polis och bidragit till att flera personer kunnat gripas
            i ärendena. Vi har ett väldigt bra samarbete. Jag ser framför
            mig att det samarbetet kommer att kunna fördjupas den närmaste
            tiden.
          </note>
          <note>
            För Danmark kommer det att gälla att utveckla sitt kamerabevakningsarbete,
            precis som vi gör på den svenska sidan. Vi bygger ut vår polisiära
            närvaro och styrka i hela Sverige med 10 000 fler polisanställda.
            Vi ger polisen nya verktyg.
          </note>
          <note>
            Vi har sedan många år tillbaka gränskontroll mot Danmark. Om
            då Danmark vill ha gränskontroll mot Sverige tror jag att våra
            svenska och danska poliser kommer att ha nytta av den information
            som man får fram på respektive sida.
          </note>
          <note>
            Frågestunden var härmed avslutad.
          </note>
          <note>
            § 10 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2019/20:9 Nya regler om uppehållstillstånd
            för forskning och studier inom högre utbildning
          </note>
          <note>
            2019/20:3388 av Paula Bieler m.fl. (SD)
          </note>
          <note>
            med anledning av prop. 2019/20:10 Ett socialt hållbart eget boende
            för asylsökande
          </note>
          <note>
            2019/20:3382 av Christina Höj Larsen m.fl. (V)
          </note>
          <note>
            2019/20:3386 av Maria Malmer Stenergard m.fl. (M, KD)
          </note>
          <note>
            2019/20:3389 av Paula Bieler m.fl. (SD)
          </note>
          <note>
            med anledning av prop. 2019/20:11 Ändringar i kostnadsutjämningen
            för kommuner och landsting
          </note>
          <note>
            2019/20:3383 av Mats Persson m.fl. (L)
          </note>
          <note>
            2019/20:3384 av Jakob Forssmed m.fl. (KD)
          </note>
          <note>
            2019/20:3385 av Elisabeth Svantesson m.fl. (M)
          </note>
          <note>
            med anledning av prop. 2019/20:15 Skydd av Sveriges säkerhet
            vid radioanvändning
          </note>
          <note>
            2019/20:3381 av Jens Holm m.fl. (V)
          </note>
          <note>
            2019/20:3387 av Jessika Roswall m.fl. (M)
          </note>
          <note>
            § 11 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 8 oktober
          </note>
          <note>
            2019/20:29 Utvecklingstid
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            den 9 oktober
          </note>
          <note>
            2019/20:30 Kurderna och Turkiet
          </note>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <note>
            § 12 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 8 oktober
          </note>
          <note>
            2019/20:112 Nya elmätare
          </note>
          <note>
            av Lars Hjälmered (M)
          </note>
          <note>
            till statsrådet Anders Ygeman (S)
          </note>
          <note>
            2019/20:113 Neddragningar på järnvägsunderhållet
          </note>
          <note>
            av Roza Güclü Hedin (S)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:114 En konsumentvägledning nära medborgarna
          </note>
          <note>
            av Lars Beckman (M)
          </note>
          <note>
            till statsrådet Lena Micko (S)
          </note>
          <note>
            den 9 oktober
          </note>
          <note>
            2019/20:115 Brister i larmcentralens verksamhet
          </note>
          <note>
            av Laila Naraghi (S)
          </note>
          <note>
            till statsrådet Mikael Damberg (S)
          </note>
          <note>
            2019/20:116 Förstörda fordon på grund av brister vid vägarbete
            på väg 40
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:117 Förnyande av fiskerätter
          </note>
          <note>
            av Betty Malmberg (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:118 Länsstyrelsernas agerande i älgtilldelningsärenden
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:119 Konsumentskydd vid kirurgiska ingrepp
          </note>
          <note>
            av Mikael Eskilandersson (SD)
          </note>
          <note>
            till statsrådet Lena Micko (S)
          </note>
          <note>
            2019/20:120 Personröstning för synnedsatta
          </note>
          <note>
            av Fredrik Lindahl (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:121 Förtidsröster
          </note>
          <note>
            av Fredrik Lindahl (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:122 Nollvision för självmord
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:123 Apatiska flyktingbarn
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:124 Stora demonstrationer i Irak
          </note>
          <note>
            av Anders Österberg (S)
          </note>
          <note>
            till utrikesminister Ann Linde (S)
          </note>
          <note>
            2019/20:125 Det fortsatta nationella arbetet med psykisk ohälsa
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            § 13 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 9 oktober
          </note>
          <note>
            2019/20:58 Rättvis behandling av Universeum och andra kunskapscentrum
          </note>
          <note>
            av Robert Hannah (L)
          </note>
          <note>
            till finansminister Magdalena Andersson (S)
          </note>
          <note>
            2019/20:60 Vårdmomsen och januariöverenskommelsen
          </note>
          <note>
            av Elisabeth Björnsdotter Rahm (M)
          </note>
          <note>
            till socialminister Lena Hallengren (S)
          </note>
          <note>
            2019/20:59 Finansieringen av den nya så kallade vårdmomsen
          </note>
          <note>
            av Lars-Arne Staxäng (M)
          </note>
          <note>
            till finansminister Magdalena Andersson (S)
          </note>
          <note>
            2019/20:64 Digital transformation av samhällsbyggnadsprocessen
          </note>
          <note>
            av Lars Beckman (M)
          </note>
          <note>
            till statsrådet Per Bolund (MP)
          </note>
          <note>
            2019/20:61 Kompetensutvisningar
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:62 Dansk public service i Skåne
          </note>
          <note>
            av Per-Arne Håkansson (S)
          </note>
          <note>
            till kultur- och demokratiminister Amanda Lind (MP)
          </note>
          <note>
            2019/20:63 En utredning om vårdmomsen
          </note>
          <note>
            av Hampus Hagman (KD)
          </note>
          <note>
            till finansminister Magdalena Andersson (S)
          </note>
          <note>
            2019/20:67 Visitationszoner
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:68 Förbättrade relationer med Israel
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:69 Påtvingat deltagande för svenska grundskoleelever
            i sammankomster för opinionsbildning
          </note>
          <note>
            av Mikael Strandman (SD)
          </note>
          <note>
            till utbildningsminister Anna Ekström (S)
          </note>
          <note>
            2019/20:70 Copyrightdirektivet
          </note>
          <note>
            av Niels Paarup-Petersen (C)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:71 Placering av barn i familjehem där brottsutredning
            pågår
          </note>
          <note>
            av Carina Ståhl Herrstedt (SD)
          </note>
          <note>
            till socialminister Lena Hallengren (S)
          </note>
          <note>
            2019/20:72 Farliga kurvor
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:74 Vägmärken som ger trafikanter stöd
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:73 Utmätning av kriminellas skadestånd
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:75 Förföljelse av bahaier i Iran
          </note>
          <note>
            av Anders Österberg (S)
          </note>
          <note>
            till utrikesminister Ann Linde (S)
          </note>
          <note>
            2019/20:80 Migrationens samband med den grova gängkriminaliteten
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:76 Utvisning av våldtäktsmän
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:77 Behovet av batterimetaller
          </note>
          <note>
            av Tobias Andersson (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:81 Det minskade anslaget till energieffektivisering
          </note>
          <note>
            av Tobias Andersson (SD)
          </note>
          <note>
            till statsrådet Anders Ygeman (S)
          </note>
          <note>
            2019/20:82 Stopp på djurplågeri
          </note>
          <note>
            av Tobias Andersson (SD)
          </note>
          <note>
            till statsrådet Jennie Nilsson (S)
          </note>
          <note>
            2019/20:78 Plankorsningar för järnväg
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:83 Utökad preskriptionstid för arbetsmiljöbrott
          </note>
          <note>
            av Magnus Persson (SD)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:84 Antalet polisutbildade 2024
          </note>
          <note>
            av Adam Marttinen (SD)
          </note>
          <note>
            till statsrådet Mikael Damberg (S)
          </note>
          <note>
            2019/20:85 Självmordstalen bland män
          </note>
          <note>
            av Ebba Hermansson (SD)
          </note>
          <note>
            till socialminister Lena Hallengren (S)
          </note>
          <note>
            2019/20:86 Pojkars skolresultat
          </note>
          <note>
            av Ebba Hermansson (SD)
          </note>
          <note>
            till utbildningsminister Anna Ekström (S)
          </note>
          <note>
            2019/20:87 Brister i samhällets ansvar
          </note>
          <note>
            av Ebba Hermansson (SD)
          </note>
          <note>
            till statsrådet Mikael Damberg (S)
          </note>
          <note>
            2019/20:88 Fackförbundens företrädesrätt att utse skyddsombud
          </note>
          <note>
            av Magnus Persson (SD)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:94 Arbetskraftsinvandring
          </note>
          <note>
            av Peter Persson (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:90 En översyn av Försäkringskassans beslutsstöd
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:92 Åtgärder för att minska sjukskrivningarna
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:91 Rehabiliteringskedjan
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:93 Osund konkurrens
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Lena Micko (S)
          </note>
          <note>
            2019/20:95 Försörjningsstöd till IS-terrorister
          </note>
          <note>
            av Henrik Vinge (SD)
          </note>
          <note>
            till socialminister Lena Hallengren (S)
          </note>
          <note>
            2019/20:96 Stöd till IS-terrorister
          </note>
          <note>
            av Henrik Vinge (SD)
          </note>
          <note>
            till socialminister Lena Hallengren (S)
          </note>
          <note>
            2019/20:99 Kriminalisering av deltagande i terrororganisation
          </note>
          <note>
            av Henrik Vinge (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:97 En internationell tribunal för dömandet av IS-terrorister
          </note>
          <note>
            av Henrik Vinge (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 14 Kammaren åtskildes kl. 15.12.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till ajourneringen
            kl. 13.03 och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Utökning av antalet suppleanter
          </note>
          <note>
            § 3 Val av extra suppleant
          </note>
          <note>
            § 4 Anmälan om faktapromemorior
          </note>
          <note>
            § 5 Anmälan om granskningsrapport
          </note>
          <note>
            § 6 Ärende för hänvisning till utskott
          </note>
          <note>
            § 7 Svar på interpellation 2019/20:20 om dålig arbetsmiljö på
            Mynak
          </note>
          <note>
            Anf. 1 Arbetsmarknadsminister EVA NORDMARK (S)
          </note>
          <note>
            Anf. 2 SAILA QUICKLUND (M)
          </note>
          <note>
            Anf. 3 LARS BECKMAN (M)
          </note>
          <note>
            Anf. 4 Arbetsmarknadsminister EVA NORDMARK (S)
          </note>
          <note>
            Anf. 5 SAILA QUICKLUND (M)
          </note>
          <note>
            Anf. 6 LARS BECKMAN (M)
          </note>
          <note>
            Anf. 7 Arbetsmarknadsminister EVA NORDMARK (S)
          </note>
          <note>
            Anf. 8 SAILA QUICKLUND (M)
          </note>
          <note>
            Anf. 9 Arbetsmarknadsminister EVA NORDMARK (S)
          </note>
          <note>
            § 8 Svar på interpellation 2019/20:23 om den ökande arbetslösheten
          </note>
          <note>
            Anf. 10 Arbetsmarknadsminister EVA NORDMARK (S)
          </note>
          <note>
            Anf. 11 LARS BECKMAN (M)
          </note>
          <note>
            Anf. 12 JÖRGEN BERGLUND (M)
          </note>
          <note>
            Anf. 13 SAILA QUICKLUND (M)
          </note>
          <note>
            Anf. 14 LARS JILMSTAD (M)
          </note>
          <note>
            Anf. 15 Arbetsmarknadsminister EVA NORDMARK (S)
          </note>
          <note>
            Anf. 16 LARS BECKMAN (M)
          </note>
          <note>
            Anf. 17 JÖRGEN BERGLUND (M)
          </note>
          <note>
            Anf. 18 SAILA QUICKLUND (M)
          </note>
          <note>
            Anf. 19 LARS JILMSTAD (M)
          </note>
          <note>
            Anf. 20 Arbetsmarknadsminister EVA NORDMARK (S)
          </note>
          <note>
            Anf. 21 LARS BECKMAN (M)
          </note>
          <note>
            Anf. 22 Arbetsmarknadsminister EVA NORDMARK (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Frågestund
          </note>
          <note>
            Anf. 23 FÖRSTE VICE TALMANNEN
          </note>
          <note>
            Nivån på asylmottagandet
          </note>
          <note>
            Anf. 24 MARIA MALMER STENERGARD (M)
          </note>
          <note>
            Anf. 25 Statsrådet MIKAEL DAMBERG (S)
          </note>
          <note>
            Anf. 26 MARIA MALMER STENERGARD (M)
          </note>
          <note>
            Anf. 27 Statsrådet MIKAEL DAMBERG (S)
          </note>
          <note>
            Sveriges agerande med anledning av Turkiets anfall mot kurderna
          </note>
          <note>
            Anf. 28 MARKUS WIECHEL (SD)
          </note>
          <note>
            Anf. 29 Statsrådet MIKAEL DAMBERG (S)
          </note>
          <note>
            Anf. 30 MARKUS WIECHEL (SD)
          </note>
          <note>
            Anf. 31 Statsrådet MIKAEL DAMBERG (S)
          </note>
          <note>
            Licensjakt på säl
          </note>
          <note>
            Anf. 32 KRISTINA YNGWE (C)
          </note>
          <note>
            Anf. 33 Statsrådet JENNIE NILSSON (S)
          </note>
          <note>
            Anf. 34 KRISTINA YNGWE (C)
          </note>
          <note>
            Anf. 35 Statsrådet JENNIE NILSSON (S)
          </note>
          <note>
            Stopp för svensk vapenexport till Turkiet
          </note>
          <note>
            Anf. 36 HÅKAN SVENNELING (V)
          </note>
          <note>
            Anf. 37 Statsrådet MIKAEL DAMBERG (S)
          </note>
          <note>
            Anf. 38 HÅKAN SVENNELING (V)
          </note>
          <note>
            Anf. 39 Statsrådet MIKAEL DAMBERG (S)
          </note>
          <note>
            Företagsklimatet och stöd till brottsutsatta företag
          </note>
          <note>
            Anf. 40 HAMPUS HAGMAN (KD)
          </note>
          <note>
            Anf. 41 Näringsminister IBRAHIM BAYLAN (S)
          </note>
          <note>
            Anf. 42 HAMPUS HAGMAN (KD)
          </note>
          <note>
            Anf. 43 Näringsminister IBRAHIM BAYLAN (S)
          </note>
          <note>
            Ett samlat totalförsvarsbeslut 2020
          </note>
          <note>
            Anf. 44 ALLAN WIDMAN (L)
          </note>
          <note>
            Anf. 45 Statsrådet MIKAEL DAMBERG (S)
          </note>
          <note>
            Klimatomställningen av svensk industri
          </note>
          <note>
            Anf. 46 PATRIK ENGSTRÖM (S)
          </note>
          <note>
            Anf. 47 Näringsminister IBRAHIM BAYLAN (S)
          </note>
          <note>
            Anf. 48 PATRIK ENGSTRÖM (S)
          </note>
          <note>
            Anf. 49 Näringsminister IBRAHIM BAYLAN (S)
          </note>
          <note>
            Fotbollssupportrars förtroende för polisen
          </note>
          <note>
            Anf. 50 LORENTZ TOVATT (MP)
          </note>
          <note>
            Anf. 51 Statsrådet MIKAEL DAMBERG (S)
          </note>
          <note>
            Anf. 52 LORENTZ TOVATT (MP)
          </note>
          <note>
            Anf. 53 Statsrådet MIKAEL DAMBERG (S)
          </note>
          <note>
            Gängkriminalitet och Danmarks gränskontroller
          </note>
          <note>
            Anf. 54 HANS WALLMARK (M)
          </note>
          <note>
            Anf. 55 Statsrådet ANNA HALLBERG (S)
          </note>
          <note>
            Anf. 56 HANS WALLMARK (M)
          </note>
          <note>
            Anf. 57 Statsrådet ANNA HALLBERG (S)
          </note>
          <note>
            Regeringens åtgärder mot det ökade antalet skjutningar
          </note>
          <note>
            Anf. 58 KATJA NYBERG (SD)
          </note>
          <note>
            Anf. 59 Statsrådet MIKAEL DAMBERG (S)
          </note>
          <note>
            Anf. 60 KATJA NYBERG (SD)
          </note>
          <note>
            Anf. 61 Statsrådet MIKAEL DAMBERG (S)
          </note>
          <note>
            Samordningen av exportfrämjande insatser
          </note>
          <note>
            Anf. 62 PER SCHÖLDBERG (C)
          </note>
          <note>
            Anf. 63 Statsrådet ANNA HALLBERG (S)
          </note>
          <note>
            Anf. 64 PER SCHÖLDBERG (C)
          </note>
          <note>
            Anf. 65 Statsrådet ANNA HALLBERG (S)
          </note>
          <note>
            Konkurrensverkets möjligheter att bekämpa korruption
          </note>
          <note>
            Anf. 66 LORENA DELGADO VARAS (V)
          </note>
          <note>
            Anf. 67 Näringsminister IBRAHIM BAYLAN (S)
          </note>
          <note>
            Anf. 68 LORENA DELGADO VARAS (V)
          </note>
          <note>
            Anf. 69 Näringsminister IBRAHIM BAYLAN (S)
          </note>
          <note>
            Elkapacitetsbristen i Skåne
          </note>
          <note>
            Anf. 70 ANN-CHARLOTTE HAMMAR JOHNSSON (M)
          </note>
          <note>
            Anf. 71 Näringsminister IBRAHIM BAYLAN (S)
          </note>
          <note>
            Anf. 72 ANN-CHARLOTTE HAMMAR JOHNSSON (M)
          </note>
          <note>
            Anf. 73 Näringsminister IBRAHIM BAYLAN (S)
          </note>
          <note>
            Sexualbrott mot unga kvinnor
          </note>
          <note>
            Anf. 74 MARIA STRÖMKVIST (S)
          </note>
          <note>
            Anf. 75 Statsrådet MIKAEL DAMBERG (S)
          </note>
          <note>
            Anf. 76 MARIA STRÖMKVIST (S)
          </note>
          <note>
            Kortare tillståndsprocesser
          </note>
          <note>
            Anf. 77 RICKARD NORDIN (C)
          </note>
          <note>
            Anf. 78 Näringsminister IBRAHIM BAYLAN (S)
          </note>
          <note>
            Anf. 79 RICKARD NORDIN (C)
          </note>
          <note>
            Anf. 80 Näringsminister IBRAHIM BAYLAN (S)
          </note>
          <note>
            Skötseln av statlig skog och granbarkborrens spridning
          </note>
          <note>
            Anf. 81 MAGNUS OSCARSSON (KD)
          </note>
          <note>
            Anf. 82 Statsrådet JENNIE NILSSON (S)
          </note>
          <note>
            Anf. 83 MAGNUS OSCARSSON (KD)
          </note>
          <note>
            Anf. 84 Statsrådet JENNIE NILSSON (S)
          </note>
          <note>
            Språkförbistringen i äldreomsorgen
          </note>
          <note>
            Anf. 85 ANN-CHRISTINE FROM UTTERSTEDT (SD)
          </note>
          <note>
            Anf. 86 Statsrådet MIKAEL DAMBERG (S)
          </note>
          <note>
            Handelsrelationen med Kina och respekten för WTO:s regler
          </note>
          <note>
            Anf. 87 HANS ROTHENBERG (M)
          </note>
          <note>
            Anf. 88 Statsrådet ANNA HALLBERG (S)
          </note>
          <note>
            Det nationella skogsprogrammet
          </note>
          <note>
            Anf. 89 ISAK FROM (S)
          </note>
          <note>
            Anf. 90 Statsrådet JENNIE NILSSON (S)
          </note>
          <note>
            Köerna till cancervården
          </note>
          <note>
            Anf. 91 CAMILLA WALTERSSON GRÖNVALL (M)
          </note>
          <note>
            Anf. 92 Statsrådet MIKAEL DAMBERG (S)
          </note>
          <note>
            Riksrevisionens förslag om arbetet mot den organiserade brottsligheten
          </note>
          <note>
            Anf. 93 INGEMAR KIHLSTRÖM (KD)
          </note>
          <note>
            Anf. 94 Statsrådet MIKAEL DAMBERG (S)
          </note>
          <note>
            Kemiindustrins gröna omställning
          </note>
          <note>
            Anf. 95 MARLENE BURWICK (S)
          </note>
          <note>
            Anf. 96 Näringsminister IBRAHIM BAYLAN (S)
          </note>
          <note>
            Skatten på lokal elproduktion
          </note>
          <note>
            Anf. 97 LARS HJÄLMERED (M)
          </note>
          <note>
            Anf. 98 Näringsminister IBRAHIM BAYLAN (S)
          </note>
          <note>
            Effekterna av brexit för den svenska exportindustrin
          </note>
          <note>
            Anf. 99 MARKUS SELIN (S)
          </note>
          <note>
            Anf. 100 Statsrådet ANNA HALLBERG (S)
          </note>
          <note>
            Dansk utredning av svensk gängkriminalitet
          </note>
          <note>
            Anf. 101 MARIE-LOUISE HÄNEL SANDSTRÖM (M)
          </note>
          <note>
            Anf. 102 Statsrådet MIKAEL DAMBERG (S)
          </note>
          <note>
            § 10 Bordläggning
          </note>
          <note>
            § 11 Anmälan om interpellationer
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Anmälan om skriftliga svar på frågor
          </note>
          <note>
            § 14 Kammaren åtskildes kl. 15.12.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
