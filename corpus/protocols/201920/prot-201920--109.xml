<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--109</head>
          <docDate when="2020-04-22 00:00:00">2020-04-22 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 1 april justerades.
          </note>
          <note>
            § 2 Anmälan om subsidiaritetsprövning
          </note>
          <note>
            Talmannen anmälde att utdrag ur prot. 2019/20:32 för onsdagen
            den 15 april i ärende om subsidiaritetsprövning av EU-förslag
            hade kommit in från socialutskottet.
          </note>
          <note>
            § 3 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till finansutskottet:
          </note>
          <note>
            RiR 2020:11 Tillväxthämmande incitament i den kommunala inkomstutjämningen?
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:124 till skatteutskottet
          </note>
          <note>
            2019/20:154 till försvarsutskottet
          </note>
          <note>
            2019/20:156 till miljö- och jordbruksutskottet
          </note>
          <note>
            Skrivelse
          </note>
          <note>
            2019/20:104 till finansutskottet
          </note>
          <note>
            Redogörelse
          </note>
          <note>
            2019/20:RR4 till finansutskottet
          </note>
          <note>
            § 5 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkanden
          </note>
          <note>
            2019/20:FiU33 Ett nytt konto- och värdefackssystem
          </note>
          <note>
            2019/20:FiU39 Riksrevisionens rapport om det kommunala utjämnings
            ­ systemet
          </note>
          <note>
            Civilutskottets betänkande
          </note>
          <note>
            2019/20:CU12 Ersättningsrätt och insolvensrätt
          </note>
          <note>
            Utrikesutskottets betänkanden
          </note>
          <note>
            2019/20:UU9 Nedrustningsfrågor
          </note>
          <note>
            2019/20:UU12 Interparlamentariska unionen (IPU)
          </note>
          <note>
            Utbildningsutskottets betänkande
          </note>
          <note>
            2019/20:UbU14 Vuxenutbildning
          </note>
          <note>
            § 6 Undantag från plan- och bygglagen vid spridning av en samhällsfarlig
            sjukdom
          </note>
          <note>
            Civilutskottets betänkande 2019/20:CU27
          </note>
          <note>
            Undantag från plan- och bygglagen vid spridning av en samhällsfarlig
            sjukdom (prop. 2019/20:152)
          </note>
          <note>
            föredrogs.
          </note>
          <note type="speaker">
            Anf. 1 IDA DROUGGE (M):
          </note>
          <note>
            Herr talman! Detta är en proposition från regeringen om att regeringen
            vill kunna meddela föreskrifter om vissa tidsbegränsade undantag
            från plan- och bygglagen, PBL, för att man i spåren av covid-19
            ska kunna tillgodose tillfälliga behov av fältsjukhus, tältbyggnader
            och andra lokaler så att sjukvården kan hantera och möta en sådan
            kris.
          </note>
          <note>
            Detta är mycket rimligt, anser vi. Vi från Moderatern a står
            till fullo bakom det.
          </note>
          <note>
            Vi önskar att samma möjlighet till undantag från plan- och bygglagen
            skulle kunna ges även för kommunal omsorgsverksamhet. Tyvärr har
            alldeles för många som bor på äldreboenden smittats. Det är tyvärr
            inte helt otänkbart – det finns snarare en ganska stor risk –
            att man även inom den kommunala omsorgsverksamheten därför skulle
            behöva nya tillfälliga lokaler. Det skulle kunna handla om att
            man behöver utrymma och evakuera delar av eller hela boenden.
            Då vill vi att denna möjlighet även ska finnas för kommunerna.
          </note>
          <note>
            Jag tror att vi alla kan hålla med om att det vore ytterst olyckligt
            om byggregler skulle stå i vägen när det gäller att hjälpa och
            skydda utsatta riskgrupper i samhället i denna kris. Det ska också
            nämnas att även Sveriges Kommuner och Regioner har lyft upp behovet
            av detta.
          </note>
          <note>
            Med anledning av det vill jag yrka bifall till vår reservation
            om ett tillkännagivande om att regeringen snarast ska återkomma
            med ett förslag som omfattar även den kommunala omsorgen.
          </note>
          <note type="speaker">
            Anf. 2 LEIF NYSMED (S):
          </note>
          <note>
            Herr talman! Jag vill börja med att yrka bifall till utskottets
            förslag i CU27.
          </note>
          <note>
            Sverige och omvärlden befinner sig i en mycket svår situation
            och måste planera för extraordinära åtgärder med anledning av
            den pandemi som utbrottet av sjukdomen covid-19 utgör.
          </note>
          <note>
            Det ökade vårdbehovet ger upphov till en akut brist på vårdplatser,
            inklusive bårhusplatser och andra funktioner som behövs för att
            bedriva vård. Med bristen uppstår ett behov av att tillfälligt
            skapa ytterligare platser, exempelvis genom fältsjukhus eller
            genom att ta lokaler i anspråk som normalt inte används för detta
            ändamål.
          </note>
          <note>
            Inom hälso- och sjukvården uppstår även ett behov av att kunna
            identifiera vilka som bär på sjukdomen för att undvika att andra
            patienter och personal blir smittade. Även sådana behov kan leda
            till att det behövs tillfälliga lösningar, exempelvis mottagningstält
            för provtagning eller för en första medicinsk bedömning i anslutning
            till en akutmottagning.
          </note>
          <note>
            Därför anser vi att det är rimligt att det i PBL förs in ett
            normgivningsbemyndigande om att regeringen ska få meddela föreskrifter
            om tidsbegränsade undantag från vissa krav och andra bestämmelser
            i PBL om spridningen av en samhällsfarlig sjukdom innebär en påtaglig
            risk för att lokalerna för hälso- och sjukvård inte räcker till
            och om det behövs för att nödvändiga åtgärder snabbt ska kunna
            vidtas.
          </note>
          <note>
            Herr talman! Vi socialdemokrater ställer oss bakom, precis som
            ett enigt utskott, regeringens förslag till ändring i plan- och
            bygglagen. Ändringen innebär att regeringen får meddela föreskrifter
            om undantag från vissa bestämmelser i plan- och bygglagen om spridningen
            av en samhällsfarlig sjukdom innebär en påtaglig risk.
          </note>
          <note>
            Undantagen från plan- och bygglagen får avse bestämmelser om
            bygglov, rivningslov och marklov samt kraven på att hänsyn ska
            tas till vissa allmänna intressen. Det ska även vara möjligt att
            göra undantag från plan- och bygglagens krav på tomter, allmänna
            platser och områden för andra anläggningar än byggnader samt vissa
            bestämmelser om genomförandet av bygg ‑ , rivnings- och markåtgärder.
          </note>
          <note>
            Proportionalitet ska gälla för föreskrifterna om undantag i förhållande
            till de intressen som de undantagna bestämmelserna avser att skydda
            och främja. U ndantagen får endast gälla under en begränsad tid.
          </note>
          <note>
            Herr talman! När det gäller den motion som behandlas i betänkandet
            ställer vi socialdemokrater oss bakom utskottets ställningstagande:
            att ett eventuellt behov av att uppföra tillfälliga hälso- och
            sjukvårdslokaler, såsom fältsjukhus och mottagningstält för provtagning,
            i anslutning till kommunal omsorgsverksamhet omfattas av den nya
            regleringen.
          </note>
          <note>
            När det gäller sådana tillfälliga byggnader som kan komma att
            behövas inom den kommunala omsorgen och som inte avser hälso-
            och sjukvård saknas det beredningsunderlag för att utvidga bemyndigandet
            till att även omfatta dessa. Dock utesluter inte regeringen att
            det framöver kan finnas behov av ytterligare åtgärder för att
            omhänderta de synpunkter som har framförts av några remissinstanser
            i denna fråga. Vi förutsätter därför att regeringen följer frågan
            och tar de initiativ som kan behövas på området. Det finns därmed
            inte behov av något tillkännagivande till regeringen. Motionsyrkandet
            bör därför avslås.
          </note>
          <note>
            Herr talman! Jag vill återigen yrka bifall till utskottets förslag
            i CU27.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15 .)
          </note>
          <note>
            § 7 Genomförande av ändringar i yrkesförardirektivet
          </note>
          <note>
            Trafikutskottets betänkande 2019/20:TU10
          </note>
          <note>
            Genomförande av ändringar i yrkesförardirektivet (prop. 2019/20:112)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 15 .)
          </note>
          <note>
            § 8 Energipolitik
          </note>
          <note>
            Näringsutskottets betänkande 2019/20:NU14
          </note>
          <note>
            Energipolitik
          </note>
          <note>
            föredrogs.
          </note>
          <note type="speaker">
            Anf. 3 HELENE HELLMARK KNUTSSON (S):
          </note>
          <note>
            Herr talman! I dag debatterar vi näringsutskottets betänkande
            NU14 Energipolitik . I betänkandet behandlas ett nittiotal yrkanden
            från allmänna motionstiden, och det finns 25 reservationer.
          </note>
          <note>
            Först vill jag yrka bifall till utskottets förslag i betänkandets
            alla delar förutom avsnittet om småskalig vattenkraft. Där har
            S, MP och V en gemensam reservation, nr 11, som jag yrkar bifall
            till. Jag yrkar avslag på övriga motioner.
          </note>
          <note>
            Herr talman! För 150 år sedan började Sverige elektrifieras.
            Fotogenlampor byttes ut mot glödlampor. Vedspisar byttes ut mot
            elspisar. Sverige var faktiskt ett av de första länderna i världen
            där praktiskt taget alla hushåll elektrifierades. Min egen morfar
            var en del av det här. Som vattenkraftsbyggare bidrog han till
            att elektrifiera små byar i Jämtland. Det var också så han träffade
            min mormor, så man kan säga att elektrifieringen även bidrog till
            att jag står här nu.
          </note>
          <note>
            Nu står vi på tröskeln till nästa generations elektrifiering.
            Vi ställer om transportsystemet. Vi är redan på god väg. Snabbare
            än vi tror kommer personbilsflottan att vara eldriven, och vi
            kommer att se samma utveckling i de delar av industrin som ännu
            inte har elektrifierats.
          </note>
          <note>
            I stålproduktionen i Sverige, som i dag är en av våra absolut
            största utsläppskällor av koldioxid, är Hybritinitiativet ett
            lysande exempel. Det går ut på att göra fossilfritt stål med en
            vätgasbaserad produktion, vilket kan sänka Sveriges koldioxidutsläpp
            med hela 10 procent. SSAB ska erbjuda det första fossilfria stålet
            till marknaden redan 2026.
          </note>
          <note>
            Vi ser också att cementindustrin har tagit fram en vision om
            att klara cementtillverkning utan koldioxidutsläpp till 2030,
            vilket motsvarar 5 procent av Sveriges totala koldioxidutsläpp.
            Detta kommer att innebära stora konkurrensfördelar samtidigt som
            det minskar utsläppen.
          </note>
          <note>
            Vi socialdemokrater är ett klimat- och välfärdsparti, och vi
            är mycket glada för den här utvecklingen med en klimatomställning
            som bidrar till nya jobb och nya skatteintäkter som kan säkra
            vår välfärd och vårt välstånd. För att klara detta behöver vi
            en stabil energipolitik som andas framtidstro och tillförsikt.
            Energipolitiken syftar till att skapa förutsättningar för en långsiktigt
            säker och hållbar energiförsörjning till konkurrenskraftiga priser,
            vilket kan ge nya jobb, nya företag och ökad export.
          </note>
          <note>
            Herr talman! Mycket av energipolitiken handlar om produktion
            och distribution av el. Frågan är då om vi har tillräckligt med
            el. Det korta svaret är ja, men det är naturligtvis mer komplicerat
            än så.
          </note>
          <note>
            Förra året producerades 163 terawattimmar el. Det är nästan lika
            mycket som Svenska kraftnät har i sin långtidsprognos för elbehovet
            2040. Sverige nettoexporterade 26 terawattimmar el under 2019,
            vilket är alla tiders rekord.
          </note>
          <note>
            Vi har ingen elbrist i Sverige. Vi har ett stort elöverskott,
            och den el som vi importerar vid topparna är mest norsk vattenkraft.
            Vi knyter nu ihop vårt elsystem med andra länder för att vi ska
            få en så effektiv användning av elen som möjligt.
          </note>
          <note>
            En av anledningarna till den positiva utvecklingen är att det
            poppar upp nya vindkraftverk som tussilago under våren. Det handlar
            om investeringar på hela 90 miljarder kronor i ny vindkraft fram
            till 2021.
          </note>
          <note>
            En annan anledning är det kraftfulla solcellsstödet som gjort
            att en solcellsrevolution pågår i landet. Kostnaderna för förnybar
            el från vind och sol minskar för varje år.
          </note>
          <note>
            Herr talman! Vad behöver vi då göra? Först och främst ska vi
            hålla fast vid de mål som vi är överens om. Sverige ska vara världens
            första fossilfria välfärdsland. Elproduktionen ska vara 100 procent
            förnybar till 2040, och Sverige ska senast 2045 inte ha några
            nettoutsläpp.
          </note>
          <note>
            Vi behöver påminnas om att målen inte är stoppdatum som förbjuder
            kärnkraft. De innebär inte heller en stängning av kärnkraft med
            politiska beslut. Vi behöver en konkurrenskraftig kraft- och fjärrvärmesektor
            för att klara de regionala kapacitetsutmaningarna för el- och
            värmeförsörjningen, och vi behöver en god möjlighet att nyttja
            råvaror från skog och jordbruk för produktion av biodrivmedel.
          </note>
          <note>
            Vi behöver också ta till vara hållbara energigaser , som på sikt
            kommer att spela en allt större roll i energimixen. Biogasutredningen
            är nu på remiss, och det ska bli mycket intressant att se vad
            remissinstanserna svarar.
          </note>
          <note>
            Vattenkraften svarar för nästan hälften av den svenska elproduktionen
            och är bara av det skälet en mycket viktig del av det svenska
            kraftsystemet. Men vi behöver moderna miljökrav på vattenkraften
            där prövningssystemet inte är onödigt administrativt och ekonomiskt
            betungande för den enskilde i förhållande till miljönyttan.
          </note>
          <note>
            En nationell plan för genomförande av miljökrav på vattenkraft
            bereds inom Regeringskansliet. Därför anser vi inte att det finns
            skäl för riksdag ­ en att bifalla de förslag som finns i motioner
            som handlar om den småskaliga vattenkraftens villkor.
          </note>
          <note>
            De övergripande mål som riksdagen har fastslagit innebär att
            energipolitiken ska syfta till att förena ekologisk hållbarhet,
            konkurrenskraft och försörjningstrygghet samt att den svenska
            energipolitiken bygger på sam ­ ma tre grundpelare som energisamarbetet
            i EU .
          </note>
          <note>
            Med de mål som riksdagen har fastställt ges långsiktiga förutsättningar
            för energipolitiken att skapa villkor för en effektiv och hållbar
            energi ­ användning och en kostnadseffektiv svensk energiförsörjning
            med låg ne ­ gativ påverkan på hälsa, miljö och klimat som ska
            underlätta omställning ­ en till ett ekologiskt hållbart samhälle.
          </note>
          <note>
            Vi behöver också öka överföringskapaciteten i elnätet från nord
            till syd. Det måste bli enklare att bygga elnät i Sverige. Anslutningskostnaden
            för havsbaserad vindkraft ska avskaffas.
          </note>
          <note>
            Vi behöver producera mer el närmare konsumenterna, och det ska
            vara enklare och mer lönsamt att investera i förnybar energi för
            eget bruk, till exempel solceller och solvärme.
          </note>
          <note>
            Det gläder mig att regeringen också har påpekat vikten av att
            bryta fossilberoendet i transportsektorn. Ökad elektrifiering
            kommer att vara en viktig komponent i omställningen till nettonollutsläpp
            både i transportsektorn och inom industrin, och regeringen avser
            att ta fram en nationell strategi för elektrifiering med anledning
            av detta.
          </note>
          <note>
            Vi behöver även fokusera på forskning och utveckling inom energiproduktion,
            och vi ser fram emot regeringens energiforskningsproposition som
            planeras till senare i år.
          </note>
          <note>
            Herr talman! När Sverige elektrifierades för 150 år sedan präglades
            samhället av framtidstro. Nu ska vi göra det igen. Vi har världens
            bästa förutsättningar att klara det. Vi har stor tillgång till
            förnybar energi. Vi har en energibransch som ligger i framkant.
          </note>
          <note>
            Vi kommer dock att behöva hjälpas åt, för jag är övertygad om
            att om ett litet land ska klara stora utmaningar krävs det att
            vi arbetar tillsammans.
          </note>
          <note>
            (Applåder)
          </note>
          <note type="speaker">
            Anf. 4 LOTTA OLSSON (M):
          </note>
          <note>
            Herr talman! Vi ska nu debattera näringsutskottets motionsbetänkande
            om energipolitik. Jag vill börja med att yrka bifall till reservationen
            under punkt 2.
          </note>
          <note>
            Den energipolitiska inriktningen är grunden för en bra energipolitik.
            Utan tydliga mål är det svårt för en så resurskrävande sektor
            att planera för sin verksamhet – en sektor som dessutom har långa
            ledtider från plan till att investeringarna är genomförda och
            som är så avgörande för vår samhällsutveckling.
          </note>
          <note>
            Herr talman! Sverige har historiskt sett varit ett land som har
            varit bra på att ta fram den energi som behövs när den behövs,
            dessutom till en rimlig kostnad. När vi tittar tillbaka kan vi
            se att det har inneburit stora uppoffringar för många för att
            möjliggöra detta.
          </note>
          <note>
            Att det finns en tydlig färdriktning framåt för vår energipolitik
            är också viktigt för alla nyinvesteringar i landet. Många av de
            nya industrierna som växer fram har ett stort behov av datorkapacitet
            som kräver mycket energi. Här har Sverige varit ett attraktivt
            land att investera och lägga verksamhet i, och det måste vi vara
            även fortsättningsvis. Bara så kan vi säkra jobb och vår välfärd.
          </note>
          <note>
            Nu har vi inte längre en bred samsyn på hur den energipolitiska
            inriktningen ska se ut, något vi från moderat håll beklagar. En
            energipolitisk inriktning behöver vara brett förankrad och också
            hålla över tid. Den behöver också vara förankrad i tiden med avseende
            på hur vi på bästa sätt får tillgång till den energi vi behöver
            när vi behöver den och hur energi tas fram med minsta möjliga
            klimatpåverkan.
          </note>
          <note>
            Därför anser vi moderater att vi behöver en ny, bred parlamentarisk
            energikommission.
          </note>
          <note>
            Både vi och OECD:s experter är övertygade om att vi inte kan
            nå våra klimatmål utan en stor del kärnkraft i vårt energisystem.
            För att klara klimatutmaningen behöver vi omformulera våra tidigare
            mål till mål med 100 procent fossilfri energi i stället för 100
            procent förnybar energi.
          </note>
          <note>
            Herr talman! Tyvärr är inte alla riksdagspartier lika övertygade.
            Vårt mål är 100 procent fossilfri energi; något annat mål kan
            vi inte med gott samvete sätta. Bara så kan vi ställa om samhället
            till ökad elektrifiering och därmed klara ett konkurrenskraftigt
            välfärdssamhälle som inte är beroende av fossil energi.
          </note>
          <note>
            Vår konkurrenskraft och vår energipolitik är sammankopplad med
            vårt välfärdssamhälle. För ett så exportberoende land som Sverige,
            med stor del av sin industri i mycket energikrävande sektorer,
            är energipolitiken helt avgörande. Bara genom en god energi- och
            industripolitik kan vi erbjuda våra samhällsmedborgare en välfärd
            vi kan känna oss trygga med. I orostider som dessa ser vi också
            att god samhällsekonomi är grunden för att vi ska kunna erbjuda
            landets befolkning den vård som behövs. Allt hänger ihop.
          </note>
          <note>
            Vi moderater är i dag mycket glada över att vi fått en majoritet
            för ett tillkännagivande till regeringen med anledning av motionsyrkandet
            om småskalig vattenkraft. Ett enigt utskott ser värdet i den småskaliga
            vattenkraften och vad som behöver göras för att på bästa sätt
            värna den. Här behövs reformer med ett bra regelverk, ett regelverk
            som värnar äganderätten och där miljöåtgärderna har rimliga kostnader.
            Det är ett viktigt tillkännagivande för vår småskaliga vattenkraft
            men också för vår beredskapsförmåga vad avser energi och vattentillgång.
            Det är dessutom en viktig principiell fråga vad avser äganderätten
            till de små vattenkraftverken, som många gånger har en månghundraårig
            historia.
          </note>
          <note>
            Herr talman! Kraftvärme, fjärrvärme och restvärme är områden
            som i svensk energipolitik blivit styvmoderligt behandlade. Det
            är resurser som finns men som trots detta inte används fullt ut.
            Det är inte rimligt att vi satsar stora resurser på att tillverka
            värmeenergi när det redan finns sådan som inte används. Det är
            värme från kylning av kärnkraftverk och eldning av sopor men också
            värme som förspills när man kyler exempelvis datahallar. Det är
            tydligt att vi behöver använda den energi som redan finns.
          </note>
          <note>
            Herr talman! Vi har massor av energiformer som vi faktiskt inte
            använder fullt ut. En sådan är biogasen, en gas som dessutom ofta
            är en ren biprodukt från vår avfallshantering och vårt jordbruk.
            Det vore, anser vi, av stort värde om vi kunde använda denna restprodukt
            på ett strategiskt bättre sätt.
          </note>
          <note>
            Konkurrensen är i dag snedvriden. Det är inte rimligt att svensk
            gas ska konkurreras ut av exempelvis dansk gas. Danmark har ett
            annat statligt styrsystem trots att båda länderna är EU-medlemmar.
            Vi skyller alltför ofta på EU då vi inte möjliggör egen produktion.
            Här krävs en harmonisering.
          </note>
          <note>
            Herr talman! Kunskap är grunden för all utveckling. Det är därför
            forskningen är så viktig för oss. Vi behöver forska mer på energiområdet
            och ta bort de tabun som kärnkraftsforskningen varit belagd med.
            Kärnkraft är den energiform som rätt använd kan ge energi då vi
            behöver den och i tillräcklig mängd. Men vi behöver också forskning
            på andra områden.
          </note>
          <note type="speaker">
            Anf. 5 MATTIAS BÄCKSTRÖM JOHANSSON (SD):
          </note>
          <note>
            Herr talman! Jag vill inledningsvis yrka bifall till reservation
            4 i betänkandet.
          </note>
          <note>
            Som en följd av den pandemi som snabbt spridit sig står Sverige
            och världen mitt i en kris som saknar motstycke i modern tid.
            Energipolitik, som vi här debatterar, är i en sådan situation
            en förutsättning för att samhällsviktiga funktioner ska kunna
            fungera och för att vi ska ha en energiförsörjning som fungerar
            även i dessa tider.
          </note>
          <note>
            De flesta tar nog för givet att el och energi alltid ska finnas
            tillgängligt när det behövs på samma sätt som vi förväntar oss
            att det alltid ska finnas vatten i kranen när vi ska spola, hemma
            eller på annat håll.
          </note>
          <note>
            Märkligt nog finns det ingen som har det långsiktiga ansvaret
            för energiförsörjningen och leveranssäkerheten i Sverige. Det
            är i stället allas ansvar. Fortfarande finns det heller inget
            mål för leveranssäkerheten. Det är kanske inget som förvånar,
            då Sveriges beredskap överlag inte har imponerat på något sätt.
            Däremot är detta en av de frågor där riksdagen har riktat ett
            tillkännagivande till regeringen om att Sverige ska införa ett
            sådant mål, vilket skedde för drygt ett år sedan. Trots det har
            det ännu inte hänt någonting i frågan, vilket är beklagligt.
          </note>
          <note>
            Ett annat område där utvecklingen är beklaglig är den småskaliga
            vattenkraften. Under förra mandatperioden riktades ett tillkännagivande
            till regeringen om förutsättningarna för den småskaliga vattenkraften.
            Läget då var extremt akut, till följd av de omfattande om- och
            nyprövningar som man då var utsatt för.
          </note>
          <note>
            Detta ledde till att ny lagstiftning på området togs fram. Den
            såg ut att kunna lösa de flesta av problemen och kunde antas med
            bred majoritet i riksdagen. I betänkandet fanns också det tydliga
            ingångsvärdet från riksdagen att den småskaliga vattenkraften
            är viktig.
          </note>
          <note>
            Tyvärr har det varit uppenbart att det fortfarande finns problem
            med det som kommit att utvecklas till vad man kan likna vid tjänstemannaaktivism
            på berörda myndigheter, där man inte lägger vikt vid den breda
            politiska kraft som finns bakom vart vi är på väg i detta arbete.
            Man försöker undkomma den starka politiska viljan och enigheten
            om den reformerade lagstiftning som röstades igenom här.
          </note>
          <note>
            Det är därför glädjande att en majoritet i utskottet bestående
            av Sverigedemokraterna, Moderaterna, Centerpartiet, Kristdemokraterna
            och Liberalerna nu återigen tydligt deklarerar att den småskaliga
            vattenkraften är betydelsefull för det svenska energisystemet.
            Det är uppenbarligen något som behöver lyftas fram.
          </note>
          <note>
            Vi riktar även ett nytt tillkännagivande till regeringen om att
            inriktningen för det fortsatta arbetet med att reformera vattenlagstiftningen
            och vattenförvaltningen ska ske i syfte att värna den småskaliga
            vattenkraften.
          </note>
          <note>
            Herr talman! I och med detta betänkande blir det ännu tydligare
            att det finns två block inom energipolitiken. Det gäller främst
            synen på huruvida man ska inkludera eller exkludera kärnkraften
            i det långsiktiga arbetet för att nå fossilfrihet.
          </note>
          <note>
            Om det ska finnas bred uppslutning kring energipolitiken och
            dess mål ­ bild är det uppenbart att det behövs en ny parlamentarisk
            energikommis ­ sion för att nå fram till det. Den var av allt
            att döma inte tillräckligt bred vid föregående tillfälle.
          </note>
          <note>
            I betänkandet finns ett förslag från Sverigedemokraterna, Moderaterna,
            Kristdemokraterna och Liberalerna om att en ny energikommission
            borde tillsättas. Det är dock något som en majoritet i utskottet
            motsätter sig. Man framhåller att man anser att de energipolitiska
            förutsättningarna inte har förändrats på ett sådant sätt under
            de senaste två åren att det i nuläget är motiverat att tillsätta
            en ny parlamentariskt sammansatt energikommis ­ sion.
          </note>
          <note>
            Man har uppenbarligen missat vad som hände i inledningen av mandatperioden.
            Då hade den befintliga överenskommelsen stöd av 239 ledamöter
            här i kammaren, vilket utgjorde en majoritet. Men sedan dess har
            Moderaterna och Kristdemokraterna lämnat överenskommelsen. Den
            har nu stöd av endast 147 ledamöter, vilket är en minoritet. Detta
            har lett till att det i en rad olika frågor inte finns någon bred
            majoritet åt något håll, vilket i sin tur har föranlett flera
            tillkännagivanden till regeringen.
          </note>
          <note>
            Före pandemin gick det också en knivskarp gräns i riksdagen,
            där en ­ dast ett mandat skiljer de olika energipolitiska blocken
            åt. Det innebär att de två vildar som finns i riksdagen, vilka
            tidigare tillhörde Vänsterpartiet och Liberalerna, har möjlighet
            att direkt eller indirekt avgöra stora och viktiga frågor för
            vår energiförsörjning. Det är en ordning som är fullstän ­ digt
            orimlig.
          </note>
          <note>
            Initiativ borde omgående tas för att söka en bred överenskommelse.
            Tyvärr saknas det stöd för en sådan ordning, då regeringspartierna
            jämte Vänsterpartiet och Centerpartiet uppenbarligen är nöjda
            med nuvarande ordning. Vi skulle vilja se att man tar krafttag
            för att komma till rätta med detta.
          </note>
          <note type="speaker">
            Anf. 6 RICKARD NORDIN (C):
          </note>
          <note>
            Herr talman! Vi står i en brytpunkt i svensk energihistoria.
            Elpriserna är rekordlåga. Elproduktionen har byggts ut rekordmycket
            de senaste åren. Det har antagligen ingenstans i världen de senaste
            decennierna byggts så mycket elproduktion per capita som det gjorts
            med framför allt svensk vindkraft mellan 2007 och 2017, och då
            är inte ens de senaste årens utveckling medräknad. Vindkraften
            har blivit ett produktionsslag att räkna med i stor skala och
            har redan vid flera tillfällen passerat kärnkraften i fråga om
            produktion. Inom något år väntas detta ske också på årsbasis.
            Detta är en välkommen utveckling, inte framför allt för att det
            handlar om vindkraft utan för att det kan ske på marknadsmässiga
            villkor.
          </note>
          <note>
            Vi står i en brytpunkt även rent tekniskt. Nya tekniker skapar
            nya möjligheter som inte fanns för bara ett par år sedan. Användarflexibilitet,
            energilagring i annat än vattenkraftsmagasin, snabb frekvensreglering
            och annat dyker upp och stöper om marknaden och systemet.
          </note>
          <note>
            Teknikutvecklingen är fenomenal. Det har aldrig varit så billigt
            att bygga solel eller vindkraft som i dag. Ny solel konkurrerar
            faktiskt på många håll i världen ut befintlig kolkraft. Det är
            fantastiskt när vi kan plocka bort det fossila och ersätta det
            med klimatsmart produktion på marknadsmässiga villkor, precis
            på samma sätt som när vi bygger vindkraft i Sverige. Om el och
            energi med en marginalkostnad som går mot noll kan vara något
            som vi i framtiden inte behöver hushålla med går vi mot helt nya,
            revolutionerande möjligheter och förutsättningar som vi kan hantera
            annorlunda än vi behöver göra i dag på grund av klimatförändringar.
          </note>
          <note>
            De rekordlåga elpriser som jag nämnde i början har sin grund
            i ett samspel mellan det våtår som har varit, en mild vinter,
            bra vindar och covid-19. El handlas nu för bara några öre per
            kilowattimme, och priset hade faktiskt varit ännu lägre, inte
            minst i södra Sverige, om Svenska kraftnät fått igång den försenade
            elkabeln Sydvästlänken. Det är ett monumentalt misslyckande för
            Svenska kraftnät att bygget inte har kommit igång, vilket drabbar
            södra Sverige kraftigt.
          </note>
          <note>
            Nu finns dock också möjligheter och tillfälle att nyttja dem.
            De tillfällen som uppenbarar sig ska vi ta vara på. Winston Churchill
            sa: Never waste a good crisis. Vi kan bygga ett system som är
            bättre, effektivare och billigare än det system vi har i dag,
            där konsumenter som vill vara med och producera kan vara det,
            där lokala batterier kan nyttjas så att behovet av dyr nätutbyggnad
            minskar och där fokus blir på en helhet i stället för på enskilda,
            många gånger stora, kraftverk eller kraftslag som gärna används
            som slagträ i debatten i brist på andra idéer.
          </note>
          <note>
            Vi behöver komma ihåg att detta inte är planekonomi. Riksdagen
            ska inte besluta om enskilda kraftverk. Det gör marknaden och
            företagen själva. De stödsystem vi har ska fasas ut. Systemet
            med elcertifikat har spelat ut sin roll och bör avskaffas omgående.
            Investeringsbidraget för solceller borde fasas ut och på sikt
            kanske ersättas av ett ROT-avdrag eller liknande för att göra
            det enklare för konsumenterna.
          </note>
          <note>
            Vi bör också såklart nyttja de system och de möjligheter vi har
            på ett bättre sätt, och vi behöver ta hänsyn till att det handlar
            om en verklighet som människor lever i. Den ingenjörsmässiga och
            planekonomiska drömmen, där många säger att vi behöver det här
            och det här, funkar inte i verkligheten. Vi behöver ett system
            där det inte krävs att människor för att vara flexibla sätter
            igång diskmaskinen mitt i natten – sådant behöver såklart skötas
            automatiskt.
          </note>
          <note>
            Det finns i dag värmepumpar som styrs på distans, som underlättar
            system och minskar trycket på elnätet och samtidigt ger pengar
            i plånboken för det enskilda hushållet och för nätbolaget. Det
            är användarflexibilitet i verkligheten.
          </note>
          <note>
            Vi ser i de scenarier som Energimyndigheten har tagit fram att
            vi, om vi låter just marknaden styra och inte plockar in subventioner
            och tvingar enskilda kraftslag att fortsätta producera, kommer
            att klara de utmaningar vi står inför. Vi behöver låta priserna
            variera så att det kan bli riktigt billigt ibland och lite dyrare
            ibland. Det är inte konstigare än att det är – eller åtminstone
            var – dyrare att åka på charter på sportlovet än några veckor
            senare. Det behöver helt enkelt slå igenom på priserna. Då behöver
            också skatten vara mer flexibel, för den förstör mycket av prisbildningen
            i dag.
          </note>
          <note>
            När Vattenfall nu krisar och skickar hotbrev om sina problem
            till sina leverantörer och tar dem som gisslan för att de ska
            sänka sina priser blir jag lite fundersam och undrar i mitt stilla
            sinne hur det hade varit om vi samtidigt från denna kammare, som
            vissa partier vill, tvingat Vattenfall att hålla liv i gamla kraftverk
            som inte är lönsamma. Hur mycket hade de då behövt tvinga sina
            leverantörer att sänka priserna?
          </note>
          <note>
            Låt oss i stället fokusera på de verkliga utmaningarna och de
            problem som finns, men också på vilka lösningarna är. Att vi i
            denna kammare ska peka ut vilka kraftverk som ska byggas eller
            inte byggas är inte en lösning.
          </note>
          <note>
            Det handlar till exempel om lokal effektbrist, det vill säga
            att vi har problem med att få in kraften i städerna. Det har varit
            tydligast i Malmö och Stockholm. På Gotland har man haft detta
            problem länge, och det finns också i Uppsala, Västerås och andra
            städer. Det är flaskhalsar, inte produktion, som är problemet.
            Vi kan producera hur mycket vi vill, men kraften kommer inte fram
            till slutkonsumenten – om nu inte kärnkraften ska byggas på Gärdet
            i Stockholm. Vi löser inte detta med vare sig kärnkraft i Ringhals
            eller stora vindkraftsparker.
          </note>
          <note>
            Lösningarna är i stället att korta de långa tillståndsprocesserna
            – inte speciellt sexigt, men viktigt – samt flexibilitet, lokal
            elproduktion och att ge kraftvärmen sjysta villkor för att producera
            med förnybar kraft, inte den kolkraft som man har använt tidigare.
          </note>
          <note>
            Här har Centerpartiet förslag. Vi talar om snabba tillståndsprocesser
            och grönt spår, så att den som gör en miljöbra investering också
            ska kunna få lättare krav. Vi talar om tydligare krav när det
            gäller balansansvaret och om att se till att man måste leverera
            det man säger att man ska leverera. Vi talar om en flexibel elskatt
            som gör att marknaden kan slå igenom och använda sig av flexibiliteten.
          </note>
          <note>
            Vi ser också en utveckling där vi på lite längre sikt kan få
            vissa utmaningar när det gäller effekt eller systemtjänster. Här
            behöver man, precis som Sverigedemokraterna faktiskt lyfte upp,
            peka ut ett ansvar. Svenska kraftnät borde få det långsiktiga
            ansvaret för svensk energiförsörjning, för att kunna planera och
            visa på var problem dyker upp.
          </note>
          <note>
            Det som dock skiljer oss från en del andra partier är att vi
            inte tycker att man ska ändra hela marknadsmodellen. Vi tycker
            inte att det ska betalas för olika systemtjänster per se. Har
            vi en brist på sådant upphandlar vi för att avhjälpa den i stället
            för att börja betala för saker som vi inte vill betala för. Det
            kommer inte att gynna vare sig svenska konsumenter, svensk konkurrenskraft
            eller svensk industri. Vi ser att det är viktigt att ta till vara
            den effektreserv vi har och kanske se till att upphandla ytterligare
            om det skulle behövas. I dag är inte detta ett problem efter den
            milda vinter vi har haft.
          </note>
          <note>
            Men vi får heller inte börja slumpa bort de viktiga resurser
            vi har i vårt energisystem. Vattenkraften tas ofta för given.
            Vi pratar alldeles för lite vattenkraft i Sveriges riksdag – inte
            minst när vi nu har myndigheter som inte verkar vilja uppfylla
            den politiska viljan och alla undantag i regleringarna inte används,
            trots det som står i den proposition som riksdagen har klubbat.
            Det är därför välkommet att Centerpartiets motion får bifall i
            kammaren genom att ett flertal av partierna i näringsutskottet
            ställer sig bakom den.
          </note>
          <note>
            Vi behöver styra upp myndigheter så att de tydligare värnar vattenkraften.
            Den är otroligt viktig, speciellt den småskaliga, inte minst ur
            ett lokalt effektperspektiv där man också kan bidra med systemnyttor.
            Dessa kraftverk byggdes en gång, som Helene talade om tidigare,
            när man började elektrifiera samhället. Man började bygga för
            det som i dag kallas ödrift, som kan göra att vi klarar kriser
            på ett helt annat sätt än vi gör i dag. Och kriser kan komma snabbare
            än vi anar – det om något vet vi just nu.
          </note>
          <note>
            Att då som regeringen stillasittande se på när myndigheter driver
            utrivningsagendor är oförsvarligt. Det är därför välkommet att
            riksdagen ställer sig bakom uppmaningen från Centerpartiet.
          </note>
          <note>
            Slutligen – vi har en fantastisk utveckling i Sverige, herr talman.
            Kanske för första gången någonsin – det tål att understrykas –
            bygger vi nu ut kraft på marknadsmässiga villkor. Det har inte
            gjorts tidigare.
          </note>
          <note>
            Vattenkraften fick statliga lån och kärnkraften kraftiga subventioner,
            och vind- och biokraft har tidigare fått stöd. Det behövs inte
            längre. Det är en revolution att vi äntligen kommit till en punkt
            där saker kan byggas ut ändå, och det är värt att bejaka. Då är
            det värt att låta marknader styra och möjligtvis ställa krav på
            vad som ska levereras och hur det ska levereras, men inte på enskilda
            kraftslag. Vi ska inte hitta på nya subventioner och inte börja
            försöka att rita om spelplanen planekonomiskt från den här kammaren.
            Om vi gör det kommer det att kosta svensk industri, svensk konkurrenskraft
            och svenska hushåll alldeles för mycket.
          </note>
          <note>
            Därför yrkar Centerpartiet bifall bara till reservation 5 och
            avslag på övriga.
          </note>
          <note type="speaker">
            Anf. 7 LORENA DELGADO VARAS (V):
          </note>
          <note>
            Herr talman! I dag debatterar vi betänkandet om energipolitik.
          </note>
          <note>
            Vänsterpartiet står inte bakom den energiöverenskommelse som
            ligger till grund för den nu förda energipolitiken. Överenskommelsen
            har börjat bryta samman sedan två partier nyligen lämnat den,
            men ännu vägleds mycket av regeringens arbete av den.
          </note>
          <note>
            I stället för en bräcklig energiöverenskommelse, där de avhoppade
            partierna vill backa in i framtiden med hjälp av stöd till en
            energikälla som faktiskt är dyrare än de förnybara, vill vi att
            energipolitikens mål ska vara ett samhälle med 100 procent förnybar
            energiförsörjning senast 2040.
          </note>
          <note>
            Genom att vi satsar på energieffektivisering och förnybar energi,
            som sol ‑ , vind ‑ , bio- och geoenergi, kan ett ekologiskt hållbart
            samhälle växa fram. Visserligen kostar det att satsa på att utveckla
            och bygga förnybar elproduktion. Men om investeringarna i förnybar
            energi uteblir kommer det att resultera i elbrist och stigande
            elpriser i framtiden.
          </note>
          <note>
            Genom att vi satsar på förnybar el kan kostnaderna för klimatförändringarna
            hållas nere. Vi behöver ta det ansvaret. Vi behöver ta ansvar
            för de historiska utsläppen och den miljöpåverkan vi åsamkat denna
            värld. Vi behöver ta ansvar för vad vi använder som energikällor
            och vad vi lämnar över till framtida generationer. Det fina med
            att ta ansvar är att Sverige kan bli ett land som inspirerar och
            driver på.
          </note>
          <note>
            Därför säger jag nej till kärnkraft. Det är inte bara en osäker
            energikälla. Den är också dyr och försvårar omställningen till
            en förnybar energiproduktion. Det finns inte heller någon säker
            metod för slutförvaring av det radioaktiva avfallet. Därför vill
            vi se en avveckling av kärnkraften.
          </note>
          <note>
            Genom betydande satsningar på att utveckla stålproduktion där
            vätgas ersätter kol, det så kallade H ybri t projektet, vill Sverige
            profilera sig i klimatsammanhang. Vi från Vänsterpartiet ser positivt
            på detta. Samtidigt vill jag understryka att H ybri t s affärskoncept
            bygger på att elpriserna ska variera och att vätgas ska produceras
            och kunna lagras när elpriserna är låga. Sådan prisvariation kan
            väntas uppkomma när det finns mycket väderberoende förnybar el
            i kraftsystemet och inte på samma sätt när den kontinuerligt producerade
            kärnkraften står för en stor del av elmixen. Även detta talar
            för en avveckling av kärnkraften.
          </note>
          <note>
            Vad gäller tillkännagivandet om småskalig vattenkraft, som utskottet
            anför, har vi en gemensam reservation, reservation nr 11, med
            Socialdemokraterna och Miljöpartiet. Vi står givetvis bakom reservationen.
          </note>
          <note>
            Även om företrädare för Vänsterpartiet inte har lagt fram några
            energi ­ politiska förslag i detta betänkande kommer Vänsterpartiet
            framöver verka för att energipolitiken får den inriktning som
            jag nu har beskrivit.
          </note>
          <note type="speaker">
            Anf. 8 CAMILLA BRODIN (KD):
          </note>
          <note>
            Herr talman! Coronakrisen slår hårt mot ekonomin. När företag
            och industri går ned i varv är det också en delförklaring till
            de aktuella elpriser ­ nas kraftiga nedgång; höga vattenflöden
            och en mild vinter är andra.
          </note>
          <note>
            Vi ska sträva efter ett system som är robust, som levererar när
            vi behöver och till konkurrenskraftiga priser. Det prisläge vi
            nu ser, med flera dagar kring noll, för dock med sig en viss problematik
            och en ansträngd situation för producenter. Detta är ett exempel
            som understryker behovet av att se över elmarknadens funktionssätt.
          </note>
          <note>
            Under rådande läge har även beredskapsperspektivet hamnat i fokus.
            Stabil tillgång till fossilfri och leveranssäker el är alltid
            grundläggande. Men då måste vi slå vakt om och utveckla vår trygga
            baskraft och samtidigt kombinera det med förnybart.
          </note>
          <note>
            De omständigheter som i dagsläget råder är att industri och företag
            inte kan producera fullt ut, att tillväxt i bolagen uteblir och
            att vissa riskerar att helt slås ut. Då är det oerhört viktigt
            den dagen vardagen börjar återhämta sig att inte produktion stoppas
            på grund av att det inte finns tillräckligt med el vid rätt tidpunkt
            och på given plats. Det handlar om att fortsätta satsa på nätkapaciteten,
            att produktion i norr kan levereras ned i landet och att inte
            denna fråga blir orsaken till stopp i produktionen inom industrin.
            Detta kan riskeras när baskraft tas ur drift i södra Sverige.
          </note>
          <note>
            Normala vintrar signalerar Svenska kraftnät att balansunderskottet
            växer. Detta eftersom planerbar kraft försvinner utan att ersättas.
            Vi hamnar då i ett ökat beroende dessa tider av importerad el
            som riskerar att vara smutsigare än vår. Vi vet också att konkurrenskraften
            i industrin liksom klimatet förutsätter mer fossilfri el. När
            fordonsflottan och industrierna ska ställa om genom elektrifiering
            måste elen finnas där. Svenskt Näringsliv beräknar ökningen till
            60 procent till år 2045, och Energiföretagen och IVA pekar i samma
            riktning. Då behövs kärnkraftens tillförlitlighet och effektivitet.
          </note>
          <note>
            Herr talman! Vi vänder oss mot den planerade nedläggningen av
            Ringhals 1 – det är ingenting som förvånar er; det har vi sagt
            länge – eftersom den försvagar vår kapacitet att nå målen och
            vår ställning som industrina ­ tion.
          </note>
          <note>
            Konjunkturinstitutets analys går inte att ta miste på. Koldioxidutsläppen
            väntas öka med 8 miljoner ton.
          </note>
          <note>
            Vi vill säkra förutsättningarna för livstidsförlängningar av
            kärnkraft. Det är ett effektivt sätt att möta målen, vilket bland
            annat slås fast i en rapport från Energiföretagen.
          </note>
          <note>
            Även forskningen måste på ett brett sätt fånga våra möjligheter
            på energiområdet. Tyvärr har kärnteknisk forskning missgynnats
            inom den statligt finansierade energiforskningen.
          </note>
          <note>
            Riksdagen har beslutat om ett tillkännagivande om ett bredare
            synsätt, och vi kommer noga att följa att detta respekteras av
            regeringen. De villkor som forskning ges sänder signaler som har
            betydelse för personalförsörjning och utbildning. Sverige bör
            också flytta fram sina positioner när det gäller ny kärnkraft,
            dels genom att arbeta fram en färdplan för fjärde generationens
            kärnkraft, dels genom samverkan med andra länder kring standardiseringsprocesser.
          </note>
          <note>
            Herr talman! Kraftvärmen har många fördelar. Den samtida produk
            ­ tionen av värme och el gör kraftslaget effektivt. Förutom att
            vara planerbar är den lokal och minskar vår sårbarhet. Även om
            nästan en tiondel av vår elproduktion kommer från kraftvärmen
            har kraftvärmens potential fått all ­ deles för lite utrymme.
            I stället har skattehöjningar genomförts med mycket kort förberedelsetid
            för producenterna. Perspektivet måste vändas. För att stärka kraft-
            och fjärrvärmen behövs en samlad strategi, något som branschen
            efterfrågar och som vi kristdemokrater föreslår i betänkandet.
            Jag yrkar bifall till reservation 22.
          </note>
          <note>
            Herr talman! I betänkandet finns också ett tillkännagivande,
            bland annat från oss kristdemokrater, om att regeringen ska värna
            den småskaliga vattenkraften genom minskat regelkrångel, respekt
            för äganderätten och effektiva miljöåtgärder till rimliga kostnader.
            Många som äger småskalig vattenkraft lever i dag med oro för miljöprövningsprocesser
            som kan leda till omfattande utrivningar om processerna utformas
            fel.
          </note>
          <note>
            Ägare vittnar om att lagändringarna hittills inte har fått avsedd
            effekt på myndigheternas hantering. Kommande prövningar i den
            så kallade na ­ tionella planen riskerar att slå ut många verk
            om prövningarna inte utfor ­ mas med tydlig respekt för äganderätten,
            för verkens historiska värde och för den nytta som vattenkraften
            ger. Den småskaliga vattenkraften bidrar till en tryggare elförsörjning,
            inte minst i södra Sverige, och det är ett bi ­ drag som måste
            få fortsätta.
          </note>
          <note type="speaker">
            Anf. 9 ARMAN TEIMOURI (L):
          </note>
          <note>
            Herr talman! Ett av våra största ansvarsområden i denna kammare
            är en energiförsörjning som fungerar överallt, hela tiden. Det
            finns inget annat i samhället som är lika grundläggande. Men vi
            har ofta tagit lätt på detta ansvar. Vi har stiftat lagar som
            pekat än hit och än dit. Särskilt elsystemet har vi förvandlat
            till en ideologisk lekstuga där pigga idéer har varit välkomna,
            helt oavsett deras konsekvenser.
          </note>
          <note>
            Några av oss har försökt hålla emot, men många av mina kollegor
            i denna kammare verkar inte ha förstått att våra beslut får konsekvenser.
            Jag tror inte att det ens är möjligt att överblicka konsekvenserna
            av alla riksdagsbeslut genom åren.
          </note>
          <note>
            Elförsörjningen fungerar fortfarande, men det är sannerligen
            inte min eller kammarens ledamöters förtjänst. Jag är inte alltid
            helt överens med Socialdemokraterna, men jag skulle vilja lyfta
            fram det som ledamoten Helene Hellmark Knutsson sa om våra föregångare.
            Det är tack vare dem som vi står där vi är i dag. Det är deras
            förutseende beslut att bygga ut vatten- och kärnkraften och att
            bygga ett starkt elnät som gör att det fortfarande fungerar.
          </note>
          <note>
            Men vi närmar oss snabbt ett läge där de politiska experimenten
            börjar ge effekt. Vi har på kort tid förlorat tre fullt fungerande
            reaktorer, och en fjärde ser ut att stänga i slutet av året. Till
            och med vattenkraften har det tufft. Det var nog ingen som trodde
            att det var den som skulle slås ut av den växande vindkraften,
            men här är vi nu. Det sägs att vi bygger vindkraft för klimatets
            skull, men det som händer är att den tvingar kärnkraften och snart
            också vattenkraften att stänga ned.
          </note>
          <note>
            Att vindkraften växer så det knakar är en följd av riksdagens
            beslut. Det sas att den skulle stå på egna ben, men när subventionen,
            alltså elcertifikaten, började avskaffa sig själv blev det ett
            fasligt liv. Vi fick höra från vindkraftsbranschen att de behöver
            ännu mer subventioner, den här gången för att upprätthålla förtroendet
            för den svenska energipolitiken. Dåliga beslut slutar med att
            fakturan skickas hem till dig och mig.
          </note>
          <note>
            Av någon anledning anses det att svenska elkunder ska subventionera
            stora utländska aktörer som vill bygga vindkraft i Sverige. Effekterna
            av vindkraftsutbyggnaden ser vi tydligt. När det blåser producerar
            vi mer el än vad vi kan göra av med eller klarar av att exportera.
            Både vattenkraften och kärnkraften har stora problem på grund
            av den osunda konkurrensen.
          </note>
          <note>
            Det är hög tid att vi tar ett steg tillbaka och börjar städa
            upp. Vi har förhoppningsvis några år på oss. Riksdagen ska ställa
            upp målen för el ‑ och energiförsörjningen – det är vårt ansvar.
            Detaljerna ska vi lämna åt dem som begriper sig på dem.
          </note>
          <note>
            Liberalerna menar att det finns tre perspektiv som vi ska ta
            hänsyn till:
          </note>
          <note>
            Herr talman! Vi måste ta ansvar för att energiförsörjningen fungerar.
            Vi ska skapa förutsättningar som gör att företagen i energibranschen
            väljer att driva sina anläggningar vidare.
          </note>
          <note>
            Det är ett enormt misslyckande att vi förlorar avbetalda fossilfria
            kraftverk samtidigt som vi vräker ut miljarder i subventioner
            på att bygga ny vindkraft.
          </note>
          <note>
            Vi behöver – tyvärr – ta tag i elförsörjningen. Vi ser nu alla
            att Energikommissionens arbete för några år sedan var ett stort
            slag i luften. Trots alla diskussioner då har delar av landet
            effektbrist, och vi har en elproduk ­ tion i fritt fall.
          </note>
          <note>
            När vi nu tar tag i det här igen måste vi utgå ifrån målen. Vi
            måste säkerställa att elförsörjningen alltid fungerar. Vi ska
            se till att vi inte blir beroende av smutsig el från våra grannländer
            i söder, och vi ska åter göra tillgången på el till en konkurrensfördel
            för svensk industri.
          </note>
          <note>
            Ny verksamhet ska vilja etablera sig här hos oss, där vi har
            en trygg försörjning av billig, ren energi. Samtidigt måste vi
            skapa förutsättningar för att elektrifiera både transportsektorn
            och den växande industrin.
          </note>
          <note>
            Att de fossilfria energislagen ska ha jämförbara villkor är en
            självklarhet. Det behöver vi inte diskutera. Vi kan aldrig mer
            kosta på oss att ägna oss åt diskussioner om olika partiers favoritkraftslag.
            Detta har vi gjort alldeles för länge samtidigt som vi har blundat
            för problemen som har hopat sig.
          </note>
          <note>
            Vårt jobb är att säkra energiförsörjningen och svensk konkurrenskraft.
            Det är dags att vi tar oss an den uppgiften.
          </note>
          <note>
            Herr talman! Vi står givetvis bakom alla våra reservationer,
            men för att spara tid yrkar jag bifall endast till reservation
            1.
          </note>
          <note type="speaker">
            Anf. 10 RICKARD NORDIN (C) replik:
          </note>
          <note>
            Herr talman! Arman Teimouri har, tillsammans med Centerpartiets
            Helena Lindahl, på ett förtjänstfullt sätt kritiserat Vattenfall
            för att man tar sina underleverantörer som gisslan i den rådande
            krisen, nu när bolaget har en svår ekonomisk kris. Där delar jag
            Armans syn helt och fullt. Vattenfall har agerat grovt oansvarigt.
          </note>
          <note>
            I sitt anförande lyfte Arman upp att det är viktigt att se konsekvenserna
            av riksdagsbeslut. Då blir min fråga till Arman: Hur tror han
            och Liberalerna att Vattenfalls ekonomiska situation hade sett
            ut om företaget genom politiska beslut varit tvunget att fortsätta
            att hålla Ringhals 1 och 2 öppna, vilket Liberalerna driver? Det
            är två kraftverk som företaget självt säger är helt ekonomiskt
            omöjligt att driva vidare.
          </note>
          <note type="speaker">
            Anf. 11 TALMANNEN:
          </note>
          <note>
            Vi brukar tilltala varandra med både för- och efternamn här i
            kammaren.
          </note>
          <note type="speaker">
            Anf. 12 ARMAN TEIMOURI (L) replik:
          </note>
          <note>
            Herr talman! Tack för frågan, Rickard Nordin!
          </note>
          <note>
            När det gäller Vattenfall finns det många olika perspektiv på
            det hela. Vi har tagit del av olika rapporter som motsäger det
            som ledamoten lyfte upp.
          </note>
          <note>
            Jag tror att det viktiga är att vi ser till att de fullt fungerande
            kraftslag som finns bibehålls. Vi ska inte montera ned fossilfri
            kraft som vi har här i Sverige. Vi behöver den för vår konkurrenskraft
            och för att stärka oss internationellt. Vi ska också se till att
            vara en del av och tränga bort den fossila produktion som finns
            i de norra delarna av Europa. Detta gör vi genom att ha stark
            kärnkraft och vattenkraft och genom att bygga ut vindkraften.
            Det är inget som motsäger varandra.
          </note>
          <note>
            Varför ska vi montera ned fullt fungerande kraftverk? Den frågan
            skulle jag vilja ställa till ledamoten.
          </note>
          <note type="speaker">
            Anf. 13 RICKARD NORDIN (C) replik:
          </note>
          <note>
            Herr talman! De kraftverk som man nu monterar ned monteras ned
            på marknadsmässiga villkor, Arman Teimouri, därför att de inte
            är lönsamma. Tycker ledamoten att vi borde fortsätta att understödja
            till exempel svensk varvsindustri och Saab? De var ju fullt fungerande
            men helt enkelt inte marknadsmässigt lönsamma, och därmed lades
            de ned. Att stötta dem är inget annat än planekonomi.
          </note>
          <note>
            Torbjörn Wahlborg, produktionschef på Vattenfall, har sagt så
            här: ”Ingen älskar kärnkraft mer än jag [inte ens Liberalerna]
            och jag skulle inget hellre vilja än att fortsätta driften även
            i Ringhals 1 och 2. Men förutsättningarna finns helt enkelt inte.”
          </note>
          <note>
            Då undrar jag: Vilken information har Arman Teimouri i nuläget
            som gör att den inställningen överprövas? Detta sas för ett år
            sedan, när elpriserna var högre, när utbyggnaden av annan kraft
            inte kommit lika långt och när vi inte var på väg in i en lågkonjunktur.
          </note>
          <note>
            Elpriserna är rekordlåga. Det finns inget kraftslag som är lönsamt
            i dag. Att då tvinga Vattenfall att hålla två kraftverk, som man
            redan för ett år sedan ansåg var olönsamma, öppna är ekonomiskt
            vansinne.
          </note>
          <note>
            Då undrar jag: Vilken information har Arman Teimouri som gör
            att han anser att Vattenfall skulle komma ekonomiskt bättre ut
            i nuvarande läge genom att politiskt hålla dessa kraftverk öppna?
            Han har själv sagt att det är grovt oansvarigt att pressa sina
            underleverantörer.
          </note>
          <note type="speaker">
            Anf. 14 ARMAN TEIMOURI (L) replik:
          </note>
          <note>
            Herr talman! Jag tackar Rickard Nordin för detta. Jag skulle
            vilja säga att det är ekonomiskt vansinne att lägga ned reaktorer
            som är fullt fungerande. Vi vet att det har kommit olika rapporter
            som visar på motsatsen. Det vet också ledamoten Nordin.
          </note>
          <note>
            Jag tycker att det är fullt rimligt att vi kan ställa krav på
            att man faktiskt gör en extern och oberoende utredning som ser
            över möjligheterna att driva vidare de två kraftverken. Nu är
            det egentligen bara ett av verken som är möjligt, vilket vi också
            lyfter fram i detta betänkande. Jag tycker att det är fullt rimligt.
            Vi ska inte stå här och tala om olika kraftverk, men vi ska se
            till att värna de fossilfria kraftverk som finns här i Sverige.
            Kärn- och vattenkraften tillsammans med vindkraften är det som
            gör att vi har en stark konkurrenskraft här i Sverige. Det är
            det som vi ska värna för klimatets skull och för svensk konkurrenskrafts
            skull.
          </note>
          <note type="speaker">
            Anf. 15 LORENTZ TOVATT (MP):
          </note>
          <note>
            Herr talman! Jag börjar med att yrka bifall till reservation
            11 och i övrigt till förslaget i betänkandet.
          </note>
          <note>
            Herr talman! Det är härligt att debattera energifrågorna. Det
            är få områden där det händer så mycket som inom energisektorn
            och där det sker en så spännande utveckling. Man kan säga att
            hela marknaden håller på att stöpas om just nu.
          </note>
          <note>
            Man kan titta på trenden globalt och i Sverige. Fossil energi
            och kärnkraftsenergi byts mot förnybar energi. Här i Europa drivs
            det av bland annat den stora reform av EU:s utsläppshandelssystem,
            ETS, som vi i Miljöpartiet drev igenom. Som ett exempel kan man
            titta på den tyska energimarknaden där utsläppen från elen har
            minskat med 30 procent. Kol- och kärnkraftsproduktion läggs ned
            och ersätts av förnybar elproduktion.
          </note>
          <note>
            Jag ska nämna ett spännande exempel på ett av de utvecklingsområden
            där det kanske händer mest just nu, nämligen havsvinden. För bara
            några veckor sedan togs det första spadtaget till världens största
            havspark, Dogger Bank Wind Farm i Nordsjön. Detta är mycket inspirerande.
            Denna park kommer att använda de absolut kraftfullaste turbiner
            som finns. De är alltså 260 meter över havsytan. Det är mycket
            högt. Totalt sett kommer hela denna park att producera el som
            motsvarar behovet för fyra och en halv miljoner hushåll. Det är
            alltså en park som producerar så mycket el. Det är mycket stora
            mängder.
          </note>
          <note>
            Samma utveckling har vi på landsidan, inte minst här i Sverige.
            Vi har haft en enorm utbyggnad av vindkraften, där vi nu faktiskt
            också håller på att bygga en av världens största vindparker –
            Markbygden utanför Piteå. Liknande saker ser vi på solsidan. Solen
            är ett tåg som sakta plockar upp fart. Från låga nivåer har solenergin
            nu ökat mycket kraftfullt även i Sverige. Vi har gått från att
            vara ett av de länder som har varit sämst på solenergi i Europa.
            Sedan har det skett en rad politiska förändringar – regelförenklingar
            och en tjugodubbling av solcellsstödet. Detta har denna regering
            bidragit med. Nu har vi sett en ökning på 400 procent bara under
            de senaste tre åren.
          </note>
          <note>
            Om man tittar lite grann på potentialen är den enorm. Potentialen
            bara för havsvind i Sverige är 300 terawattimmar uppåt. Det är
            den rent tekniska potentialen. Allt detta kommer naturligtvis
            inte att realiseras. Men detta säger någonting om hur stor potentialen
            är i stort. På land är det minst 100 terawattimmar vindkraft som
            kan byggas skapas rent tekniskt.
          </note>
          <note>
            På solsidan har vi 40 terawattimmar på tak och 50 terawattimmar
            på övriga ytor.
          </note>
          <note>
            Detta är alltså enorma energikällor som vi håller på att nyttja
            och ska bli ännu bättre på att nyttja framöver.
          </note>
          <note>
            På andra sidan ser vi hur kolproduktion läggs ned och kärnkraft
            krånglar.
          </note>
          <note>
            Sandbag är en av de tankesmedjor i Europa som kan dessa frågor
            absolut bäst. De beskriver det som vi ser i Europa just nu som
            kolens kollaps. I nästan vartenda land i Europa minskar kolproduktionen
            drastiskt, bland annat på grund av den reform som de gröna partierna
            drev igenom i Europa och på grund av all den nya energi som förs
            in via vind och sol.
          </note>
          <note>
            Jag ska nämna ett konkret exempel om kärnkraften. Bara för någon
            dag sedan kom ytterligare besked om att reaktorn Olkiluoto 3 i
            Finland blir ännu mer försenad. Denna reaktor har nu blivit mer
            än tolv år försenad. Varje gång som den ska öppnas kommer det
            besked om att tiden förlängs. Det var sagt att den skulle tas
            i kommersiell drift nästa år. Men nu kommer det sannolikt att
            bli ännu senare. Under denna tid har reaktorn blivit fördyrad
            gång på gång. Nu är det en av världens dyraste byggnader. Faktum
            är att den konkurrerar med NKS om att vara en av världens dyraste
            byggnader , o ch NKS känner några av partierna i denna kammare
            till väl.
          </note>
          <note>
            Man kan säga att kärnkraften i västvärlden upplever de tre f-orden
            – förseningar, fördyringar och fiaskon. Det är realiteten för
            kärnkraften just nu i västvärlden och på andra håll i världen.
          </note>
          <note>
            Herr talman! Vi ska förstås välkomna all ny förnybar energi.
            Men vi måste också nu fokusera på att vi ska rigga systemet rätt.
            Vi har ett system som baseras på en traditionell syn på hur energiproduktion
            ser ut med vissa typer av energiflöden och produktion. Vi vet
            att produktionen kommer att vara mer variabel framöver, oavsett
            vad någon av oss i den här kammaren tycker om den saken. Därför
            måste vi rigga detta system rätt framöver för att kunna ta till
            vara all den positiva energi som kommer från det förnybara. Då
            är det inom tre områden som vi behöver reformer.
          </note>
          <note>
            Det första området är flexibilitet i stort. Vi behöver en mer
            flexibel marknad. Det innebär att hushåll och industrier måste
            använda energin på ett smartare sätt. Det måste vara ekonomiska
            styrmedel som styr åt ett mer flexibelt användande. Vi behöver
            få igång marknader för den lokala effekten. Det finns vissa som
            tror att vi har brist på el nationellt. Dessa personer avslöjar
            sin okunnighet. På sin höjd är det vid vissa tillfällen brist
            lokalt, och det beror på överföringskapacitet och liknande. Här
            måste vi bli bättre på allt som har med lagring att göra – batterier
            och att få igång produktion av vätgas för att ta emot den produktion
            som blir över när det produceras bland annat vindkraft.
          </note>
          <note>
            Det andra området är energieffektiviseringar. Det är en potential
            som är mycket stor och som i dagsläget inte realiseras i den utsträckning
            som den bör realiseras. När vi sparar el blir också topparna lättare
            att hantera. Därför är det en del av att rigga detta nya elsystem.
          </note>
          <note>
            Det tredje och sista området är naturligtvis överföringskapaciteten.
            Vi behöver en starkare överföring i nord-sydlig riktning. Men
            vi behöver också en generell upprustning och en större robusthet
            i hela nätet.
          </note>
          <note>
            Med dessa tre områden som grund för framtida reformer, och dessutom
            mer förnybar elproduktion, råder det inget tvivel om att vi kommer
            att sätta ut en snitslad väg fram mot 100 procent förnybar elproduktion
            i detta land.
          </note>
          <note type="speaker">
            Anf. 16 RICKARD NORDIN (C) replik:
          </note>
          <note>
            Herr talman! Jag tycker att Lorentz Tovatt hade en bra avslutning:
            Det gäller att rigga systemet rätt. Då gäller det att också ta
            vara på de resurser vi faktiskt har i systemet redan i dag och
            inte bara bygga nytt.
          </note>
          <note>
            Lorentz Tovatt talade om flexibilitet. Ja, den svenska vattenkraften
            kan köras flexibelt och därmed hjälpa till att hantera variationer
            i annan produktion. Han talade om den lokala effekten. Ja, framför
            allt småskalig vattenkraft finns lokalt och kan dessutom utöka
            sin produktion om villkoren är de rätta. Lorentz Tovatt talade
            även om överföringskapacitet, och med mer lokal produktion behöver
            vi mindre investeringar i nät.
          </note>
          <note>
            I Sverige har vi betydligt färre vattendrag som klassas som kraftigt
            modifierade jämfört med andra länder som lever under precis samma
            regelverk som vi gör i Sverige. I andra länder går det till och
            med att bygga ny småskalig vattenkraft, men i Sverige motarbetas
            den existerande. Min fråga till Lorentz Tovatt är: Tycker Lorentz
            Tovatt och Miljöpartiet att myndigheterna lever upp till den nya
            lagstiftning som vi här i kammaren antog och som innebär att man
            ska nyttja alla tillgängliga undantag i EU-rätten för att värna
            den småskaliga vattenkraften?
          </note>
          <note type="speaker">
            Anf. 17 LORENTZ TOVATT (MP) replik:
          </note>
          <note>
            Herr talman! Tack för frågan, Rickard Nordin! Det som ska sägas
            är att det pågår arbete och att myndigheterna jobbar med frågan.
            Den natio ­ nella planen arbetas fram medan vi talar här.
          </note>
          <note>
            Det är helt enkelt så att vi ska ha nya moderna miljökrav och
            en natio ­ nell plan på plats. Det är någonting som Rickard Nordins
            parti har ingått en överenskommelse med regeringen om , och jag
            minns att Rickard Nordin gång på gång har varit ganska hård i
            tonen när andra partier har valt att ta upp överenskommelser som
            finns till debatt i riksdagen. Det verkar dock inte gälla honom
            själv. Jag vet alltså inte riktigt; jag har svårt att helt och
            hållet greppa reservationen. Jag tycker att det är ett märkligt
            förfarande med tanke på att det just nu pågår ett arbete och att
            Rickard Nordin i andra sammanhang inte brukar gilla den typen
            av förfarande han nu själv håller på med.
          </note>
          <note type="speaker">
            Anf. 18 RICKARD NORDIN (C) replik:
          </note>
          <note>
            Herr talman! Jag vill klargöra för Lorentz Tovatt att det tillkännagivan
            ­ de som finns, där Miljöpartiet har en reservation, är framåtsyftande.
            Det syftar inte på den nationella plan som nu tas fram, och den
            syftar inte på överenskommelsen. Det framåtsyftandet framgår väldigt
            tydligt i tillkän ­ nagivandet.
          </note>
          <note>
            Sanningen är dock att myndigheterna inte alls arbetar med detta,
            Lorentz Tovatt. Regeringen arbetar med den nationella planen,
            och där ska såklart även Centerpartiet vara med eftersom vi står
            bakom energiöverenskommelsen. Men det var inte det som var min
            fråga. Lagstiftningen är nämligen på plats sedan den 1 januari,
            och där står det tydligt att man ska använda alla tillämpbara
            undantag enligt EU-rätten. Min fråga kvarstår: Tycker Lorentz
            Tovatt och Miljöpartiet att myndigheterna tillämpar lagen korrekt?
            Tycker man att alla undantag används? Tycker man att vi har tillräckligt
            många kraftigt modifierade vatten?
          </note>
          <note>
            Detta har ingenting med tillkännagivandet eller den nationella
            planen att göra, för det är separata frågor. Min fråga handlar
            om ifall Miljöpartiet tycker att den nuvarande lagstiftningen
            tillämpas korrekt av myndigheterna. Det är frågan, inget annat.
          </note>
          <note type="speaker">
            Anf. 19 LORENTZ TOVATT (MP) replik:
          </note>
          <note>
            Herr talman! Det blir ju lite semantik – min poäng är naturligtvis
            att vattenfrågorna generellt ingår i energiöverenskommelsen och
            att detta har med varandra att göra.
          </note>
          <note>
            Jag tycker att det blir märkligt att man bryter ut delar av det,
            och dessutom ganska specifika delar som rör enskilda myndigheters
            hantering av ärendena, och sedan gör en stor riksdagsfråga av
            det. Jag tycker att det är lite märkligt att hantera detta på
            det sättet givet att det finns en energiöverenskommelse som man
            har slutit och som man står bakom. Jag har inga specifika synpunkter
            på enskilda myndigheters hantering av dessa frågor, utan vi hanterar
            det brett i energiöverenskommelsen. Även Rickard Nordin och Centerpartiet
            är med i den överenskommelsen, och där har vi hand om och diskuterar
            dessa frågor.
          </note>
          <note type="speaker">
            Anf. 20 MAGNUS JACOBSSON (KD):
          </note>
          <note>
            Herr talman! I dag är jag oerhört glad och tacksam. Under de
            två år jag har haft förmånen att återigen sitta i riksdagen har
            jag rest och träffat väldigt många ägare till småskalig vattenkraft.
            Jag har haft förmånen att lyssna till deras berättelser om hur
            de upplever att lagstiftningen fungerar och hur de upplever att
            myndigheter och domstolar hanterar deras ärenden. Det har inte
            alltid varit en vacker och positiv berättelse, utan den har snarare
            präglats av stor frustration. Det gör mig dock oerhört glad att
            i dag få vara här i kammaren och se att man gör ett tillkännagivande
            som så tydligt visar att riksdagen är positiv till småskalig vattenkraft
            samt att ansökningsförfarandet ska ske på ett enkelt sätt och
            till en rimlig kostnad.
          </note>
          <note>
            Från kristdemokratiskt håll har vi också, tillsammans med andra,
            tagit initiativ till två seminarier som hållits i riksdagen under
            mandatperioden. De har handlat om just den småskaliga vattenkraften,
            och även dessa seminarier har pekat på behovet av ett tydliggörande.
            Att vår motion, och även Centerpartiets motion, har lett till
            detta tillkännagivande i dag är en tydlig signal. Det signalerar
            att vi i riksdagen vill att den småskaliga vat ­ tenkraften ska
            kunna utvecklas. Det är ett positivt besked. Det är positivt för
            landsbygden, och det är positivt för näringslivet. Det är faktiskt
            positivt även för svensk säkerhetspolitik då vi får ett energisystem
            som kan verka i mindre skala även om det övriga systemet på olika
            sätt skulle vara hotat.
          </note>
          <note>
            Jag är därför glad och tacksam för det beslut som i dag tas och
            tackar för det.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 9 Handelspolitik
          </note>
          <note>
            Näringsutskottets betänkande 2019/20:NU15
          </note>
          <note>
            Handelspolitik
          </note>
          <note>
            föredrogs.
          </note>
          <note type="speaker">
            Anf. 21 MATHIAS TEGNÉR (S):
          </note>
          <note>
            Herr talman! Det här blir ingen vanlig debatt om handelspolitik
            då vi befinner oss mitt i coronakrisen. Men låt oss vara tydliga:
            Handelspolitiken är viktig både i kris och i normaltillstånd.
            Det såg vi inte minst i början av coronakrisen, då enskilda EU-länder
            införde exportförbud för medicinsk skyddsutrustning. Vi har alla
            hört talas om de ansiktsskydd som var beställda till Italien men
            fastnade i Tjeckien. Vi har också hört talas om de ansiktsmasker
            som fastnade i Tyskland men skulle till Sverige.
          </note>
          <note>
            Jag är glad att Sverige genom den svenska regeringen och utrikeshan
            ­ delsministern har agerat snabbt. Man har tydligt framfört till
            kommissio ­ nen och till andra EU-länder att alla exportrestriktioner
            måste försvinna. En fungerande inre marknad i EU, med ett fritt
            flöde av varor, är en viktig del av arbetet med att bekämpa coronaviruset.
          </note>
          <note>
            Handelspolitiken är dock viktig också i ett normaltillstånd.
            Sanningen att säga är den en grundbult för hela vår ekonomi då
            frihandeln skapar tillväxt, sysselsättning och välstånd i vårt
            land. Före krisen sysselsatte exportnäringen 1,4 miljoner svenskar,
            och nästan halva vår bnp kommer från exportindustrin.
          </note>
          <note>
            Herr talman! I dag debatterar vi betänkandet NU15, som innehåller
            20 reservationer och 50 motioner. Jag yrkar avslag på motionerna
            och reservationerna. Undantaget är reservation 7, som jag yrkar
            bifall till.
          </note>
          <note>
            Från sidan kan det verka som att partierna i Sveriges riksdag
            är djupt oeniga om handelspolitiken, men det stämmer faktiskt
            inte. De flesta partier i Sveriges riksdag ser att det är en fördel
            för Sverige att ta bort handelshinder och öka handeln. En majoritet
            här i Sveriges riksdag ser att det finns fördelar med att EU sluter
            nya handelsavtal, djupa och breda .
          </note>
          <note>
            Jag tror att alla här i riksdagen inser värdet av att minska
            handelshindren mellan Norge och Sverige, och vi är i utskottet
            eniga om att WTO behöver reformeras. Jag tror också att de flesta
            här i kammaren är eniga om att vi behöver implementera Parisavtalet
            i de nya handelsavtal som skrivs av EU.
          </note>
          <note>
            I grund och botten är vi ganska eniga i handelspolitiken.
          </note>
          <note>
            Men, tänker någon som läser betänkandet, en majoritet i utskottet
            vill ju komma med ett tillkännagivande när det gäller sälprodukter.
            Där måste det ju ändå råda oenighet.
          </note>
          <note>
            Bakgrunden till frågan, för den som inte vet, är det förbud mot
            handel med sälprodukter inom EU som infördes 2009. Fram till 2015
            kunde Sverige, genom ett undantag, fortsätta att sälja sälprodukter
            från skyddsjakt. Då det svenska undantaget försvann var det inte
            på grund av politiska beslut utan eftersom WTO:s tvistlösningsorgan
            ansåg det strida mot de gemensamma reglerna för internationell
            handel.
          </note>
          <note>
            Råder det då någon oenighet i sakfrågan? Nej, verkligen inte.
            I stället är det så att vi socialdemokrater arbetade aktivt för
            att undantaget för handel med sälprodukter skulle komma till stånd,
            och efter att det väl fanns på plats har vi arbetat med att det
            ska vara kvar.
          </note>
          <note>
            Vi tycker, precis som motionärerna och en majoritet i utskottet,
            att försäljningsförbudet skapar flera problem. Att fångsten endast
            får användas i jägarens eget hushåll – eller slängas – är etiskt,
            ekonomiskt och miljömässigt orimligt.
          </note>
          <note>
            Samtidigt är det viktigt att Sverige respekterar WTO:s utslag,
            inte minst i en tid då WTO från vissa håll ifrågasätts och då
            exempelvis Donald Trump gör vad han kan för att underminera WTO.
          </note>
          <note>
            Jag tycker att det är märkligt, herr talman, att så många i utskottet
            vill rikta ett tillkännagivande om handel med sälprodukter trots
            att vi är överens i sak och trots att regeringen arbetar aktivt
            med frågan inom EU.
          </note>
          <note>
            Herr talman! Jag är stolt över den svenska regeringen. Jag är
            stolt över att den svenska regeringen står upp för handeln, som
            är så viktig för Sverige. Men jag är lika stolt över att regeringen
            har visat att det inte finns någon motsättning mellan att främja
            handel och att främja sjysta villkor. Den svenska regeringen poängterar
            ideligen att ILO:s huvudkonventioner måste undertecknas när EU
            sluter nya handelsavtal.
          </note>
          <note>
            För oss socialdemokrater är det viktigt med sjysta villkor för
            löntagare, arbetare och tjänstemän, både här i Sverige och i resten
            av världen. För detta är handelspolitiken ett viktigt verktyg.
          </note>
          <note>
            När vi talar om handelspolitiken vill jag ta upp ytterligare
            ett ämne, nämligen Sveriges exportstrategi.
          </note>
          <note>
            I min värld är det en synnerligen klok politik att små och medelstora
            företag hjälps i att nå ut till nya marknader runt om i världen.
            Att företag i hela vårt avlånga land understöds genom regionala
            exportcentrum är viktigare än någonsin. Vi vet sedan tidigare
            att denna satsning på hela Sverige har lett till att exporten
            ökat i alla Sveriges regioner.
          </note>
          <note>
            Herr talman! Runt 70 procent av Sveriges handel går till andra
            EU-länder och Norge. Bara av denna siffra framgår det hur viktig
            EU:s inre marknad är för vårt land. Det är utomordentligt att
            regeringen verkar för att främja den inre marknaden, och det är
            minst lika bra att regeringen driver på för att den inre tjänstemarknaden
            inte ska innehålla märkliga regler som gynnar vissa länders egna
            tjänsteföretag. För visst är det konstigt att exempelvis Tyskland
            har 600 skyddade titlar, vilket exempelvis innebär att en svensk
            bagare inte nödvändigtvis på ett enkelt sätt kan sälja sina tjänster
            i Tyskland.
          </note>
          <note>
            Men vad skiljer då partierna här i Sveriges riksdag åt i handelsfråg
            ­ orna? Jo, herr talman, det som skiljer oss åt är faktiskt det
            som inte står i betänkandet. Sanningen är ju att vi inte kan diskutera
            frihandel i ett vaku ­ um, för det finns vinnare och förlorare
            på frihandel. Framgångsrika företag och branscher ökar sin lönsamhet,
            men vissa företag och branscher slås ut.
          </note>
          <note>
            En av anledningarna till att svenskar i allmänhet är positiva
            till internationell handel är att vi har ett trygghetssystem som
            hanterar det faktum att det finns vinnare och förlorare på frihandel.
            Detta innebar exempelvis att arbetaren i den svenska varvsindustrin
            när denna konkurrerades ut inte ställdes på bar backe och inte
            var tvungen att lämna hus och hem.
          </note>
          <note>
            Därför hotas frihandeln när högern argumenterar för att ersättningar
            för sjuka och arbetslösa måste sänkas för att folk ska arbeta.
            Dessa partier har aldrig förklarat hur det kommer sig att länder
            med stora generella välfärdssystem och rimliga nivåer i de gemensamma
            försäkringarna också är länder med låg arbetslöshet och hög sysselsättningsnivå.
          </note>
          <note>
            Det är här striden i svensk handelspolitik står. Utan trygghets-
            och omställningssystem riskerar människor att tappa tron på den
            fria handeln. Då får vi ledare som Donald Trump, som vinner val
            på att slå sönder eller riva upp den handel som finns runt om
            i världen.
          </note>
          <note>
            Det är viktigt, det är riktigt och det är nödvändigt att föra
            en politik som håller ihop vårt land och på sikt säkrar stödet
            för frihandel och stödet för EU:s inre marknad.
          </note>
          <note>
            Detta är något som internationella organisationer har förstått.
            Världsbanken, IMF och OECD talar om den växande ojämlikheten som
            ett hot mot den internationella handeln. Därför, herr talman,
            tar jag mig friheten att säga att de partier som i andra sammanhang
            och i andra betänkanden vill försämra våra socialförsäkringar
            och ta bort möjligheterna till omställning inte inser att de faktiskt
            är frihandelns största hot. I stället måste vi kombinera frihandel
            med starka, robusta trygghetssystem.
          </note>
          <note>
            Avslutningsvis, herr talman, vill jag säga att det socialdemokratiska
            samhällsbygget alltid har tagit sin utgångspunkt i att alla människor
            ska ha frihet att styra sina egna liv och kunna välja vilken väg
            de ska gå här i livet. För att uppnå detta behövs frihet och jämlikhet,
            men det behövs också ekonomisk tillväxt. Det är ett recept som
            har fungerat i Sverige under 1900-talet, och det har också fungerat
            i resten av Norden. Allt tyder på att det även är framtidens melodi
            år 2020.
          </note>
          <note>
            Om vi ska ha en fungerande internationell handel också i framtiden
            behöver vi en politik både för frihandel och för jämlikhet. Här
            i Sveriges riksdag, herr talman, är det Socialdemokraterna som
            står för den vinnande kombinationen.
          </note>
          <note type="speaker">
            Anf. 22 LOTTA OLSSON (M):
          </note>
          <note>
            Herr talman! Jag vill börja med att yrka bifall till reservation
            9 om den framtida handelsrelationen mellan Storbritannien och
            EU.
          </note>
          <note>
            Världen står mitt i en kris och inför fundamentala utmaningar.
            Detta är utmaningar som redan står för dörren, med problem som
            om vi inte hanterar dem på rätt sätt kommer att sätta oss i ett
            oerhört svårt läge.
          </note>
          <note>
            Vårt land är ett litet, export- och importberoende land i norra
            Europa som har frihandel som idé. Detta har tjänat oss väl när
            det gäller att öka vår välfärd, och det är nyckeln till välfärd
            också för andra länder.
          </note>
          <note>
            Därför är det inte bara för vår egen skull utan också för världen
            oerhört viktigt att driva öppenhet och frihandel framåt. Alternativet
            – protektionism – har i den pågående krisen blottat brister där
            vi trodde att det funge ­ rade väl. Transporter inom Europa har
            stoppats på sin väg för leverans av varor från leverantör till
            köpare. Så ska det inte vara.
          </note>
          <note>
            Vi följer i utskottet den information vi får kring EU:s möten
            i Bryssel. Sveriges position om vikten av att flödeskedjorna inte
            ska stoppas upp är viktig, och här har vi politisk enighet. Detta
            är grunden för en fungerande inre marknad, och den är inte minst
            viktig i kristider som denna. Den är viktig för handeln, men vikten
            av att produkter når fram är också en funda ­ mental grund i och
            för den inre marknadens funktion som inte får åsido ­ sättas.
          </note>
          <note>
            EU är den aktör som kan och bör vara ledande, inte bara för att
            den inre marknaden ska fungera både i kris och i vardag. EU ska
            också ta ledartröjan för att de multilaterala avtalen och det
            globala nätverket inte fallerar vare sig nu eller framöver och
            för att vi kan få en stark frihandelsagenda med moderna avtal.
          </note>
          <note>
            Herr talman! Alla de värdekedjor som fortsätter att upprätthållas
            är av godo för vårt lands möjligheter och för den globala ekonomin.
            EU behöver också utvecklas genom ett breddat tjänstedirektiv som
            omfattar ökad rörlighet inom flera sektorer, såsom digitala tjänster
            och varor.
          </note>
          <note>
            Herr talman! Den 31 januari i år lämnade Storbritannien EU, och
            övergångsperioden varar från den 1 februari till den sista december
            i år. Storbritannien är en av Sveriges viktigaste handelspartner,
            och det ligger i både vårt och EU:s intresse att hitta hållbara
            lösningar för ett frihandelsavtal. Sverige behöver hitta en väg
            för smidiga lösningar utan byråkrati för effektiv handel för vårt
            näringsliv med Storbritannien.
          </note>
          <note>
            Herr talman! Sverige behöver fortsätta att gå fram med en ambitiös
            frihandelsagenda. Vi behöver få till stånd handelsförbindelser
            mellan Europa och USA. Inte minst behöver WTO moderniseras, och
            man behöver lösa de fastlåsta positioner som råder. Moderaterna
            har i betänkandet skrivningar om att riksdagen genom ett tillkännagivande
            ska uppmana regeringen att ta en aktiv roll för att se till att
            EU både stöder WTO och driver på för den modernisering av organisationen
            som behövs.
          </note>
          <note>
            USA är en av Sveriges största exportmarknader, och svenska företag
            gör betydande direktinvesteringar i USA. Sverige har ett intresse
            av att tanken om ett brett och modernt frihandelsavtal parterna
            emellan hålls vid liv. Ett sådant avtal skulle betyda mycket för
            fler jobb och ökat välstånd men också bidra till en stärkt transatlantisk
            länk.
          </note>
          <note>
            Eftersom det handlar om ett avtal mellan världens två största
            ekonomier menar vi också att det finns stor potential att skapa
            nya globala standarder, inte minst inom miljöskyddsområdet. Därför
            ska Sverige vara en stark röst för fortsatta förhandlingar i syfte
            att nå ett komplett frihandelsavtal mellan EU och USA.
          </note>
          <note>
            Herr talman! Världen är vinnare på det globala utbytet av varor
            och tjänster. Då behövs också värdekedjor i en osäker värld där
            det är nödvän ­ digt att vara uppmärksam på krafter som har andra
            syften än att bara be ­ driva handel. Just nu står vi i ett läge
            där Europa och USA i stort sett har tvärstannat. Vi ser förlamade
            ekonomier här i väst, medan Kina utgör den globala krisens start.
            Det är viktigt att vara uthålliga ekonomiskt och poli ­ tiskt
            och strategiskt långsiktiga under pandemin så att inte bolag i
            nöd hamnar i uppköp och orätta händer.
          </note>
          <note>
            Granskning är avgörande i tider som dessa. Vad sker vad gäller
            konkurrens, subventioner, äganderätt och korruption? Frihandel
            går åt två håll, och det är viktigt att bygga handelsrelationer.
            Men man måste se upp och se till att spelreglerna följs.
          </note>
          <note>
            Sverige bör samtidigt se om sitt hus kring nya och gamla marknader
            för morgondagen. Vi behöver också vara ett attraktivt land för
            företag att etablera sig i. Det ställer krav på energi som finns
            här 24:7 och som är konkurrenskraftig. Vi behöver fungerande kommunikationer
            med transportvägar nationellt och internationellt. Vi behöver
            ligga i topp på teknikområdet där utvecklingen är snabb och AI
            är en del av framgångsfaktorn med oanade möjligheter.
          </note>
          <note>
            Herr talman! I betänkandet om handel vill Moderaterna att Sverige
            med sin kompetens och sina funktionella produkter deltar i fler
            upphandlingar. Vi menar att Sverige borde vara pådrivande för
            att handla på funk ­ tion, vilket skulle öppna upp för bra produkter
            till rätt pris.
          </note>
          <note>
            Vi framhåller också handel som ett viktigt verktyg i kampen för
            en bättre miljö. Tillgång till ren och effektiv energi samt rena
            teknologier är på sikt avgörande nyckelfaktorer för världens hållbara
            utveckling. I ett na ­ tionellt perspektiv innebär det en möjlighet
            att sprida svenskutvecklade teknologier, då dessa håller hög klass
            samtidigt som de har potential att internationellt bidra till
            en bättre miljö med mindre CO 2 - utsläpp.
          </note>
          <note>
            Herr talman! Vi anser att regeringen bör ta fram en strategi
            för att dels öka ett undantag från försäljningsförbudet, dels
            väcka och driva frågan om att upphäva förbudet mot handel med
            sälprodukter. Nuvarande ordning är inte hållbar.
          </note>
          <note>
            Vidare anser vi att miljö- och klimatfrågan behöver breddas.
            Sverige kan som ett av världens mest innovativa länder ställa
            om sin produktion till helt nya viktiga produkter. Vi ser inte
            minst i denna kris att vi har en förmåga att lösa nya utmaningar
            på ett helt nytt sätt. Efter krisen kan vår industri kanske bli
            världsledande inom områden som ekodesign, och vi kan exempelvis
            använda vår skogsråvara i större utsträckning till att göra kläder.
          </note>
          <note>
            Herr talman! Protektionism är ett av de största hoten mot en
            väl fungerande världshandel. Protektionismen är även ett av de
            största hoten mot svensk export. I ett exportberoende land som
            Sverige hotas den inhemska tillväxten om marknaderna sluts och
            etablerade handelspartner alltmer drar sig undan från yttre konkurrens.
          </note>
          <note>
            Därför vill jag understryka vikten av att driva på frihandelsfrågan
            och att vara en stark kraft för att motverka protektionistiska
            strömningar.
          </note>
          <note type="speaker">
            Anf. 23 TOBIAS ANDERSSON (SD):
          </note>
          <note>
            Herr talman! Jag vill börja med att yrka bifall till vår reservation
            8 angående reformering av WTO.
          </note>
          <note>
            Jag har tidigare i denna kammare belyst de förödande konsekvenser
            som coronavirusets framfart har orsakat och fortsätter att orsaka
            världen över. Närmare 200 000 personer har bekräftats ha dött
            av viruset och runt 2,5 miljoner människor har bekräftats ha blivit
            smittade. Till dessa siffror, inte minst den sistnämnda, kommer
            naturligtvis ett enormt mörkertal.
          </note>
          <note>
            Jag har även i sammanhanget belyst den tilltagande negativa effekt
            som pandemin för med sig på företag, jobb och samhällsekonomi.
            De ekonomiska hjulen stannar av, och osäkerheten inom världsekonomin
            är större än på mycket länge. Vad som initialt huvudsakligen drabbade
            den svenska besöksnäringen har kommit att smitta av sig på övriga
            delar inom näringslivet.
          </note>
          <note>
            I dag har, sedan krisen började, över 60 000 svenskar varslats
            om uppsägning, och runt 100 000 personer har skrivit in sig hos
            Arbetsförmed ­ lingen. Finansministern spår därutöver att i genomsnitt
            270 000 personer kommer att vara permitterade varje månad för
            resterande delar av 2020.
          </note>
          <note>
            Herr talman! Givet denna dystra verklighetsbild berörs flera
            hundra tusen svenskar av den ekonomiska nedgången, och det är
            svårt att beskriva den oro och osäkerhet som de måste känna.
          </note>
          <note>
            De jag har talat med, arbetslösa såväl som varslade och permitterade,
            beskriver alla en utbredd ekonomisk såväl som psykologisk påfrestning.
            Jag önskar att jag i min roll som riksdagsledamot hade kunnat
            hälsa dem att det snart är över, att framtidsprognoserna är ljusa,
            att vi snart har besegrat pandemins härjningar och återupprättat
            vårt näringslivs forna glans och att vi har stoppat spridningen.
          </note>
          <note>
            Dessvärre är så inte fallet. Tvärtom lär situationen förvärras
            i Sverige både sett till smittspridning och ekonomi.
          </note>
          <note>
            Betänkandet berör handelspolitik. Om man inte tidigare har förstått
            vikten av just handel för svenskt vidkommande torde man i denna
            rådande situation ha blivit varse detta. Sverige befinner sig
            långt upp i ytterst komplexa globala värdekedjor som nu gör sig
            påminda i praktiken när svensk tillverkningsindustri saknar utländska
            insatsvaror.
          </note>
          <note>
            Herr talman! Vår formulering i reservation 2 är därför i dag
            kanske mer aktuell än någonsin: ” Få saker skulle skada Sveriges
            ekonomi mer än om Sverige och dess handelspartner skulle börja
            begränsa eller på andra sätt förhindra eller fördyra internationell
            handel. ”
          </note>
          <note>
            Det lär vi oss nu. Sägas ska dock naturligtvis att stora delar
            av nu gällande begränsningar inte är frivilliga eller genomförda
            av ren illvilja från våra handelspartner. I stället har svensk
            handel begränsats som en konsekvens av de restriktioner som i
            princip samtliga länder, även Sverige, infört för att begränsa
            smittspridningen.
          </note>
          <note>
            När så sker framgår med all tydlighet hur handelsberoende Sverige
            är. Det innebär att det för många branscher spelar mindre roll
            ifall Sverige till 100 procent öppnar upp samhället igen så länge
            deras handelspartner lyder under lockdowns i andra stater. Då
            föga tyder på att vår omvärld inom en snar framtid återgår till
            sitt normaltillstånd lär vi med andra ord få se en tilltagande
            varselvåg i Sverige allteftersom såväl efterfrågan som insatsvarorna
            från omvärlden sinar.
          </note>
          <note>
            Herr talman! Även om jag och Sverigedemokraterna är starka anhängare
            av frihandel och förstår värdet i de globala värdekedjor som nu
            har satts ur spel kan jag ändock inte låta bli att konstatera
            att i och med denna kris har fingret satts på tre viktiga områden.
          </note>
          <note>
            Det första är just vikten av frihandel. När pandemin är över
            måste vi därför utvärdera eventuella brister från EU:s håll då
            det är uppenbart att diverse nationella exportförbud satte frihandeln
            ur spel inom unionen, vilket har drabbat svenska bolag.
          </note>
          <note>
            Att Världshandelsorganisationen redan före krisen var i behov
            av reformation, vilket både vi och Moderaterna betonat i detta
            betänkande, underlättar knappast situationen.
          </note>
          <note>
            Det andra är, något motsägelsefullt, att vi framöver inte har
            råd att behålla den övertro på frihandelns ständiga närvaro som
            har rått i Sverige. Naturligtvis ska vi fortsätta att verka för
            en öppen frihandel, men det kan knappast ha undgått någon att
            vi i denna kris inte har kunnat förlita oss helt på handel med
            andra länder. Inför framtiden måste vi därför i större utsträckning
            stärka allt från vår inhemska livsmedelsförsörjning till vår förmåga
            att självständigt producera diverse centrala produkter. Det här
            är någonting som Sverigedemokraterna har förespråkat länge och
            som vi nu ser vikten av och betonar i vår reservation 16.
          </note>
          <note>
            Det tredje är att naiviteten inför andra staters agerande på
            världsmarknaden måste upphöra. Det är en skam att Sverige i dag
            saknar instrument för att stoppa utländska investeringar i svenska
            samhällskritiska företag. Trots att vi återkommande har påpekat
            detta, herr talman, har regeringen fram till nu nöjt sig med en
            utredning som ska återrapportera i slutet av nästa år. Detta utgör
            en reell ekonomisk såväl som säkerhetsmässig risk när svenska
            bolag nu riskerar att reas ut till huvudsakligen kinesiska intressenter
            tillhörande och tätt sammankopplade med samma diktatoriska stat
            vars agerande möjliggjorde virusets uppkomst och spridning.
          </note>
          <note>
            Med det sagt, herr talman, lär onekligen behovet av åtgärder
            på det handelspolitiska området vara större än på mycket länge
            när denna pandemi är över och vi gemensamt ska försöka skapa förutsättningar
            för ekonomin att återgå till det normala igen. Det är ett arbete
            jag ser fram emot, och det är min förhoppning att samtliga partier
            kommer att agera så pragmatiskt och resultatinriktat som möjligt
            i den processen.
          </note>
          <note>
            Tillsammans kan vi förhoppningsvis minimera de ekonomiska konsekvenserna
            för det svenska näringslivet som pandemin har orsakat.
          </note>
          <note type="speaker">
            Anf. 24 RICKARD NORDIN (C):
          </note>
          <note>
            Herr talman! I dag är det handelsfrågor som debatteras. Denna
            kammarbehandling är kanske mer viktig och aktuell än någonsin
            när vi nu ser hur ekonomierna världen över förhoppningsvis kanske
            bara står på paus men i värsta fall riskerar att krascha.
          </note>
          <note>
            Centerpartiet står givetvis bakom samtliga våra reservationer
            i betänk ­ andet, men för att vinna lite tid vid voteringen yrkar
            jag bifall enbart till reservation nr 17.
          </note>
          <note>
            Jag och mina kollegor har under de senaste veckorna haft kontakt
            med många företag för att lyssna in läget. Ett av de företagen
            ligger i Småland och heter Solutions for Tomorrow. De startade
            2012 i det lilla samhället Väckelsång med en idé om mobil röntgenutrustning.
            Innovationsbron, Vinnova och Almi Invest har alla backat upp företaget
            – viktiga insatser som samhället gör för att underlätta för företag
            att starta.
          </note>
          <note>
            Produkten är en smart lösning där utrustningen kommer till den
            behövande i stället för tvärtom. Solutions for Tomorrow är precis
            som många andra företag helt beroende av internationella flöden
            där import av delar till produkten är nödvändig och där den internationella
            marknaden redan från början är en viktig del i företagets expansion
            och framväxt.
          </note>
          <note>
            Företagets utveckling är ett exempel på hur den fria handeln
            skapar välstånd. Den pandemi vi just nu globalt genomlider vittnar
            också om hur känsliga vi är för störningar och kriser i de internationella
            relationerna och flödena även i ett litet samhälle hemma i Småland.
            Världen hänger ihop mer än vad vi ibland kan se och ana.
          </note>
          <note>
            Av detta kan vi dra två slutsatser: antingen att vi Sverige måste
            bli mer oberoende av vår omvärld och ha mer kontroll och regleringar
            och sluta oss eller att vägen framåt är att stärka de internationella
            relationerna, utveckla både multilaterala och bilaterala samarbeten
            och arbeta för att organ som till exempel WTO stärks i sin roll
            att utveckla frihandel.
          </note>
          <note>
            För Centerpartiet, herr talman, är det självklart att ha en ståndpunkt
            där vi väljer det sistnämnda. Det finns ingen väg tillbaka till
            något slags mer ­ kantilism. Det är nu, mitt i krisen, som vägvalet
            görs och förberedelser kan göras för en handelsordning som bejakar
            innovationer, möter företag och deras behov och stärker utbyte
            av kunskap, kapital och människor. Sannolikt kommer det att ske
            i delvis andra former än tidigare men icke desto mindre vara präglat
            av de grundvärden som sedan 1945 skapat välstånd i Sverige och
            i världen. Sverige är en liten och extremt handelsberoende nation
            där vi tillsammans med likasinnade länder måste hålla frihandelsfanan
            högt både för vår egen skull och för välståndet i världen.
          </note>
          <note>
            Jag vill ta tillfället i akt och påpeka ett viktigt faktum som
            vi ibland tenderar att ta för givet. När nu nyhetsflödena många
            gånger speglar andra kontinenter och stora länder som USA, Kina
            och Ryssland vill jag påpeka att EU faktiskt är världens största
            integrerade marknad. Siffran 73 är inte bara antalet punkter i
            januariavtalet, utan det är också så många procent av Sveriges
            export som går till EU. Vårt medlemskap i EU ger oss möjlighe
            ­ ter och ansvar att driva en frihandelslinje som gagnar både
            Sverige och övriga Europa.
          </note>
          <note>
            Vi i Centerpartiet vill se ett globalt EU som tar ansvar och
            arbetar tillsammans för gränsöverskridande frågor såsom frihandel,
            mänskliga rättigheter, demokrati, säkerhet, migration och inte
            minst miljöfrågor. Svenska företag och konsumenter är tillsammans
            med resten av EU en av världens mest attraktiva marknader. Vi
            är tekniktillvända, och Sverige används faktiskt många gånger
            som pilotmarknad för att testa nya idéer.
          </note>
          <note>
            Det ger också EU möjlighet att förhandla fram attraktiva och
            avancerade handelsavtal med en mängd länder och regioner i världen.
            Vi behöver fler sådana avtal som förutom att ta bort tullar och
            tariffer harmoniserar standarder, skyddar investeringar och stärker
            miljön.
          </note>
          <note>
            Som sagt går en stor del av det som vi producerar i Sverige på
            export och bidrar på så sätt mycket till svensk ekonomi och till
            att faktiskt också många gånger minska utsläpp i andra länder,
            exempelvis med svenskt stål. Det är både en utmaning och en möjlighet
            för vår produktion, exempelvis livsmedelsproduktionen. Den svenska
            kvaliteten och det goda svenska djurskyddet behöver spridas över
            världen men också värnas i Sverige. Därför ska vi inte göra avkall
            på de höga värden och krav vi har när det gäller djurskydd, miljö,
            antibiotika, djurhållning, hälsa, konsumentskydd och annat när
            handelsavtal ska tecknas.
          </note>
          <note>
            Jag noterar också att Business Sweden i sina rapporter till näringsutskottet
            har redovisat att man har ställt om rejält med tanke på coronapandemins
            härjningar. På andra sidan corona, när vi kommit ur den värsta
            krisen, kan det öppnas möjligheter för ett innovationsland som
            Sverige. Krasst uttryckt kan man säga att Sverige kan förse världen
            med nya produkter och tjänster när världen behöver dem som mest.
            Vi är starka, inte minst inom sjukvårdsprodukter. Därför är det
            också viktigt att Business Sweden kan behålla sin slagkraft så
            att man är beredd att stå till tjänst när det behövs.
          </note>
          <note>
            Herr talman! I och med den här pandemins framfart förändras egentligen
            hela spelplanen. Vi vet just nu väldigt lite om hur framtiden
            ser ut, och det går inte att komma med säkra utsagor. Hur kommer
            det att bli med de globala värdekedjor som har byggts upp? Kommer
            vi att se betydande förändringar i produktions- och förädlingsmönster?
            Kommer det rent av att bli så att kontinenter, som Europa, Kina
            och USA, kommer att sluta sig och agera mer var och en för sig?
            Eller kan vi övertyga varandra om att lösningarna ligger i att
            jobba tillsammans genom att stärka handel och investeringar och
            skapa ett mer hållbart beroende av varandra?
          </note>
          <note>
            För Centerpartiet är det självklart att vi behöver mer säkerhetspolitik,
            miljömässig integration och handel med varandra. Vi tycker att
            Sverige oförtrutet ska arbeta vidare för att stärka våra företags
            möjligheter att konkurrera internationellt och samtidigt stå upp
            för öppenhet, tilltro till internationella regelverk och tillit
            till att frihandel leder till ömsesidig vinning.
          </note>
          <note type="speaker">
            Anf. 25 LORENA DELGADO VARAS (V):
          </note>
          <note>
            Herr talman! Vi debatterar betänkande NU15 om handelspolitik.
            Jag vill börja med att yrka bifall till reservation 20 om hållbart
            företagande.
          </note>
          <note>
            Sverige är ett land som är beroende av utrikeshandel. Mycket
            av det vi använder dagligen skulle inte finnas eller kunna produceras
            här om det inte vore för utrikeshandeln. Många av våra företag
            är beroende av att både importera och exportera. De har globala
            värdekedjor, och de globala värdekedjorna har stor inverkan på
            såväl tillväxt som sysselsättning både här i Sverige och i andra
            länder. Jag skulle vilja påstå att vi har ett ansvar för att förändra
            hur dessa värdekedjor och de internationella avtalen ser ut. Är
            det ekonomisk tillväxt på dagens nivå vi behöver?
          </note>
          <note>
            Vi har en komplex situation i världen i dag. Coronakrisen har
            blottat det än mer. Vi ser att antalet mord på klimat-, mark-,
            vatten- och urfolksaktivister ökar. Vi ser också att odemokratiska
            krafter stärks. När miljö och mänskliga rättigheter sätts ur spel
            minskar möjligheterna att lösa de globala problemen när det gäller
            till exempel pandemier, klimat och miljö.
          </note>
          <note>
            Dessa frågor är starkt sammanlänkade. För att vi ska nå de globala
            hållbarhetsmålen och kunna hantera globala kriser måste näringslivet
            vara med fullt ut. Därför är det viktigt att ta ansvar längs hela
            kedjan och att få företagen att vara drivande i fråga om mänskliga
            rättigheter från råvara till färdiglever er ad produkt.
          </note>
          <note>
            Problemet i dag är att länderna inte är konsekventa eller skyldiga
            att ålägga företagen ansvar i fråga om att agera gentemot mänskliga
            rättigheter. Ett bindande avtal bör reglera företagens ansvar
            för den globala försörjningskedjan och underlätta gränsöverskridande
            uppförande. Flera länder är ovilliga att införa bindande standarder
            för mänskliga rättigheter på egen hand eftersom de fruktar att
            det skulle vara en konkurrensmässig nackdel för de egna företagen
            eller på grund av att de helt enkelt inte är demokratiska rättsstater.
          </note>
          <note>
            Dessutom bygger de globala värdekedjorna på att skapa vinst längs
            hela kedjan. Skapas inte tillräckligt med vinst här söker man
            sig till länder där man kan skapa vinst genom sämre förutsättningar
            för arbetare och där miljön kan sättas ur spel. Därför behöver
            vi ställa lagkrav på att svenska företag ska respektera human
            rights och environmental due diligence.
          </note>
          <note>
            Det finns många exempel på att våra företag inte tar sitt ansvar.
            Inom både livsmedelshandeln, gruvindustrin och klädindustrin vittnas
            det om löner under existensminimum, barnarbete och exponering
            av föroreningar som leder till sjukdomar och förgiftat vatten,
            luft och mark.
          </note>
          <note>
            Vi kan ta Lundin Gold som exempel. Det är ett företag som ägs
            av svenskkanadensiska Lundinfamiljen. Deras guldgruva i Ecuador
            riskerar att förstöra vattentäkter, livsmedelsförsörjning, inkomstkällor
            och Amazonas skog. Urfolket Shuarfolket, Ecuadors andra största
            minoritetsbefolkning, har blivit fråntagna sina hem och sina marker.
            Shuarfolket bodde i regionen långt före de europeiska erövrarna.
            Deras mark sträcker sig över gränslandet mellan Ecuador och Peru
            där världens största regnskog breder ut sig.
          </note>
          <note>
            Det är i denna naturskyddade skog, intill naturreservatet El
            Zarza, som det svenskkanadensiska gruvbolaget har köpt över 700
            kvadratkilometer mark för att anlägga en av världens största guldgruvor.
            Det är ett natur ­ reservat vars gränser redan har ändrats, till
            gruvbolagets fördel.
          </note>
          <note>
            Ett annat exempel är H &amp; M, som lovade att bättra sig men som
            egentligen inte gjorde något för att öka textilarbetarnas löner
            eller kräva att bomullsproducenterna i Kina inte ska använda tvångsarbete.
            När frågan angående tvångsarbetarna ställs blir svaret: ” Vi arbetar
            på samma vis med leverantörer på alla marknader, för att garantera
            att de alla skriver under vår hållbarhetsförpliktelse och följer
            nationella lagar ”.
          </note>
          <note>
            I delar av Chile har man privatiserat vattnet. Bland annat franska
            företag har köpt upp alla vattentäkter i vissa områden. Där förföljs
            organisera ­ de småbrukare och miljöaktivister och hotas till
            döds. Lokalbefolkningen tvingas leva på tio liter vatten om dagen.
            Det är vatten som ska räcka till dem själva men också till djuren
            och odlingarna. Barnen får inte gå på toaletten mer än två gånger
            per dag i skolorna, och det finns områden där man tvingas använda
            avföringspåsar på grund av vattenbristen. De transnationella företag
            som har ändrat och stoppat vattnets kurs säljer sedan vattnet
            även till dem som lever runt flodens uttorkade bankar.
          </note>
          <note>
            Situationen förvärras ytterligare av att avokado- och citrusproduk
            ­ tion ­ en torrlägger grundvattnet. Det är avokador och citrusfrukter
            som vi sedan ser i vår lokala livsmedelsbutik. Småbrukarna har
            där förlorat 80 procent av sina djur på grund av den artificiella
            torkan och klarar inte av att odla för sin egen försörjning.
          </note>
          <note>
            Saker hör ihop, till exempel exploateringen och jagandet av priser.
            Men det gäller också konkurrensen mellan företag som respekterar
            miljö och mänskliga rättigheter hela vägen och företag som gör
            sin profit genom att bryta mot dessa. Här måste vi kunna prestera
            bättre genom att revidera handlingsplanen och införa bindande
            avtal för multinationella företag. Därför menar jag att vi bör
            ställa oss bakom motionen Klimat- och miljöfrågans påverkan på
            utrikespolitiken , yrkande na 12 o ch 13.
          </note>
          <note>
            Det handlar helt enkelt om vår framtid. Att förstöra vattentäkterna
            eller försämra luft-och markkvaliteten i andra delar av världen
            påverkar lokalbefolkningen direkt genom sämre förutsättningar
            för att möta en pandemi såsom den vi möter i dag.
          </note>
          <note>
            Avsaknaden av vatten på grund av gruvdrift och privatisering
            av vatten försämrar möjligheten för lokalbefolkningen att till
            exempel möta de sanitära förhållanden som coronapandemin kräver.
            Utsläppen som vår produktion skapar där skapar inte bara försämrade
            villkor. Vi kan inte bara överlåta ansvaret till urfolksaktivister
            att försöka skydda detta och därigenom riskera livet.
          </note>
          <note>
            Vi måste inse att det här inte bara påverkar lokalbefolkningen.
            Vi måste inse att den miljö som förstörs och de utsläpp som skapas
            där i slut ­ ändan påverkar klimatet och därmed oss. Det är dags
            att våra företag tar ansvar längs hela kedjan. Detta måste vara
            lagstadgat.
          </note>
          <note>
            På grund av coronapandemin och den klimatkris vi lever under
            har det aldrig varit viktigare att använda handelspolitiken som
            det politiska instrument den faktiskt är. Vänsterpartiet är hittills
            det enda svenska parti som tydligt tar ställning i frågan. Vi
            menar att all handel måste ske med stor hänsyn till miljö och
            klimat, till arbetstagares och urfolks rättigheter och med stor
            transparens för allmänheten. Om ett land exempelvis inte kan åta
            sig att följa Parisavtalet ska EU inte teckna något handelsavtal
            med detta land.
          </note>
          <note>
            Vi kräver också att det nuvarande handelsavtalet med Mercosurländerna
            stoppas och att bindande klimat- och miljöåtaganden omedelbart
            skrivs in. Men eftersom vi har ett arbetssätt som innebär att
            vi lyfter fram en enda reservation väljer jag att enbart nämna
            den reservation som handlar om Mercosur.
          </note>
          <note>
            Vidare vill jag poängtera att de restriktioner som stoppat skyddsutrustning
            från att nå de länder som behövt den under brinnande pandemi har
            blottlagt att EU inte har haft tillräckligt snabb kapacitet för
            att lösa våra gemensamma problem. Förhoppningsvis kommer vi inte
            att se en upprepning av detta. Men det är viktigt att EU:s inre
            marknad bygger på det som är bäst för medborgarna och såklart
            även klimatet.
          </note>
          <note type="speaker">
            Anf. 26 CAMILLA BRODIN (KD):
          </note>
          <note>
            Fru talman! Att få smittspridningen under kontroll och skydda
            människoliv är den absolut primära uppgiften just nu. Samtidigt
            behövs också extraordinära insatser för att bekämpa massarbetslöshet
            och företagsutslagning. Ekonomin tvärnitar. Varslen är rekordhöga,
            och regeringen spår en arbetslöshet runt 9 procent. Många företag
            har redan dukat under. Många andra frågar sig: Klarar jag morgondagen?
          </note>
          <note>
            Vår ekonomi är intimt sammankopplad med andra länder. Exporten
            motsvarar ungefär hälften av bnp och sysselsätter 1 ½ miljon svenskar.
            För att exporten ska flyta krävs också import av insatsvaror.
            WTO:s larm om mörka handelsprognoser borde därför ljuda extra
            högt just här. Även WTO:s mest optimistiska scenario betyder stora
            tapp.
          </note>
          <note>
            Att USA:s ekonomi blöder är kritiskt för hela världsekonomin.
            På tre veckor sökte 17 miljoner amerikaner a-kassa. Det kan jämföras
            med krisen 2008 då 10 miljoner amerikaner på sex månader sökte
            a-kassa.
          </note>
          <note>
            Det här är ingen klassisk ekonomisk kris, utan en virusdriven
            kris där handlande företag och andra företag som egentligen är
            livskraftiga går under. Företagen ropar efter livbojar som håller
            dem ovan ytan. Med rätt stöd kan Sverige stå väl rustat i en global
            konkurrens när krisen är förbi.
          </note>
          <note>
            Regeringen har haft en öppen attityd till förslag från oss i
            oppositionen och till företagarorganisationer, och den har lagt
            fram flera stödpaket. Men vi kristdemokrater anser att stödet
            fortfarande är för snålt tilltaget och i vissa fall har bristfälliga
            konstruktioner. Ta permitteringsstödet som exempel! Där finns
            en regel att tillfällig personal måste sägas upp. Det motverkar
            stödets syfte och driver fram en högre arbetslöshet än nödvändigt.
            Människor riskerar att slås ut i stället för att stå redo när
            krisen är förbi. Detta har vi påtalat.
          </note>
          <note>
            Vi har också påtalat att det direkta stödet för fasta kostnader
            måste upp i våra grannländer Danmarks och Norges nivåer. För många
            företag är de fasta kostnaderna omöjliga att påverka, och även
            om personalen är permitterad kan hyror inte betalas med inkomster
            som inte finns. Dagens hyresstöd, som går via hyresvärden, har
            inte fallit väl ut i praktiken. En rad branscher täcks inte. Andra
            fasta kostnader, såsom leasingkontrakt, är fortfarande en börda.
            Kristdemokraterna har föreslagit en modell där vi går upp till
            85 miljarder i stöd, jämfört med dagens 5 miljarder.
          </note>
          <note>
            Fru talman! Coronasmittan riskerar att bli en förevändning för
            ökad protektionism. Vi såg tendenser redan före krisen, och svåra
            omständigheter kan trigga ytterligare slutenhet. Men protektionism
            medför allvarliga konsekvenser och gör oss alla fattigare. Här
            och nu, mitt i smittbekämpningen, är dessutom samarbete helt livsavgörande.
          </note>
          <note>
            De exportrestriktioner som vissa EU-länder infört måste undanröjas.
            Här ska Sverige fortsätta att vara en aktiv röst för en fungerande
            inre marknad. Vi har sett hur livsavgörande medicinsk utrustning
            har hållits kvar i flera dagar. Det är ett oacceptabelt beteende,
            och det är bra att regeringen markerat mot detta. Men det här
            kommer att fordra fördjupad diskussion framöver. Det handlar om
            tilliten till varandra i unionen. Vi kristdemokrater håller också
            med om att EU i detta läge måste slopa moms och tull på medicinsk
            utrustning, även för företag. Allt måste ske för att värna liv.
          </note>
          <note>
            Fru talman! Jag vill i detta sammanhang understryka att den försvagade
            ekonomin innebär en ökad risk för utländska direktinvesteringar
            av strategiska tillgångar som är av säkerhetspolitiskt problematisk
            natur. Det pågår en utredning om regler och ett införande av granskningsmekanismer.
            Detta är datumsatt till november 2021. Här krävs dock att lösningar
            kommer fram tidigare med anledning av pågående kris. Det är oerhört
            angeläget.
          </note>
          <note>
            Fru talman! Svensk handelspolitik ska vila på insikten om frihandelns
            fördelar för ekonomin, för att bekämpa fattigdom och för att bekämpa
            ohälsa. Det betyder att vi inom EU ska driva på för fler och bättre
            handelsavtal med omvärlden. Det betyder också att vi globalt höjer
            rösten mot destruktiva protektionistiska tendenser och för en
            välfungerande världshandel. Det är ytterst viktigt, inte minst
            i detta läge.
          </note>
          <note>
            Jag yrkar bifall till reservation 5 i betänkandet.
          </note>
          <note type="speaker">
            Anf. 27 ARMAN TEIMOURI (L):
          </note>
          <note>
            Fru talman! Det finns mycket fint med globalisering och frihandel.
            Det handlar dels om utveckling, dels om ökat välstånd. Globalisering
            och frihandel har varje dag låtit människor gå från extrem fattigdom
            till trygghet. Världen har aldrig haft en så liten andel fattiga
            som i dag, och det är mycket tack vare globaliseringen. Ökad handel
            har stärkt både vår egen och andra länders ekonomi, utveckling
            och välstånd.
          </note>
          <note>
            Ingen kunde för bara några månader sedan tro vad världen skulle
            vara i dag. Coronapandemin har tydligt visat på vissa sårbarheter
            i vårt samhälle och i vår tillgång till strategiskt viktiga varor,
            exempelvis sjukvårdsmateriel. Tyvärr har det lett till att vissa
            röster har krävt en återgång till en mer nationalistisk och protektionistisk
            handel för att säkra tillgång till viktiga varor. Det är bra att
            regeringen har markerat i dessa frågor. Det här vore helt fel
            väg att gå och skulle inte bara skada Sveriges anseende som ett
            frihandelsvänligt och progressivt land utan även få allvarliga
            konsekvenser för svenska företag och den svenska ekonomin.
          </note>
          <note>
            Låt oss friska upp minnet lite. Som ett exportberoende land har
            Sverige haft otroligt stor nytta av tillgången till exempelvis
            EU:s inre marknad med 500 miljoner konsumenter. Den svenska ekonomin
            är kort sagt tätt sammanflätad med och beroende av den inre marknaden.
            Att återinföra tullar och handelshinder för att säkra svenska
            intressen vore kontraproduktivt och skulle göra mer skada än nytta.
          </note>
          <note>
            I sviterna efter coronapandemin kommer ekonomin att behöva startas
            upp igen. Att i det läget begränsa marknaden för Sveriges företag
            vore förödande.
          </note>
          <note>
            EU måste fortsätta att slå vakt om den fria rörligheten för varor,
            tjänster och kapital, och EU bör motsätta sig medlemsländers försök
            till protektio ­ nistiska förslag och i stället utveckla den inre
            marknaden. Det ska vara enklare för företag att verka inom EU,
            och regelbördan för näringsidkare behöver därmed minska.
          </note>
          <note>
            I en tid då protektionismen växer menar jag att EU ska vara en
            stark röst för frihandel och stå upp för den regelbaserade internationella
            handelsordningen. EU ska verka för att minska alla typer av handelshinder
            och för att utveckla och modernisera WTO. När utvecklingen av
            WTO blockeras måste EU driva på för handelsliberaliseringar där
            intresserade länder deltar och förhandlar om omfattande frihandelsavtal
            – frihandelsavtal som genomsyras av EU:s gemensamma värderingar
            och bidrar till långsiktighet globalt. Det innebär dock inte att
            det inte krävs reformer, men dessa ska vi genomföra tillsammans
            inom EU-samarbetet, inte på egen hand.
          </note>
          <note>
            Det framgår också tydligt i kommissionens industristrategi att
            just säker tillgång till strategiska varor är ett prioriterat
            område och att arbete pågår för att minska unionens beroende av
            tredjeländer. Här bör Sverige vara fullt delaktiga och bidra med
            kunskap och expertis för att utforma rutiner som säkrar EU:s och
            Sveriges tillgång till strategiskt viktiga varor.
          </note>
          <note>
            Ett frihandelsavtal mellan EU och USA är något som skulle bidra
            till ökad handel och skulle sätta en global standard för handeln
            världen över. Så snart de politiska förutsättningarna finns bör
            Sverige driva på för att EU och USA återupptar TTIP-förhandlingarna.
            Ökad handel med USA skulle också minska EU:s beroende av Kina
            och Ryssland.
          </note>
          <note>
            Vidare bör EU:s regionala partnerskap för Afrika, vilket erbjuder
            tullfri och enkel export till EU, utvecklas. Jag vill också framhålla
            att den globala handeln inte får stanna av till följd av brexit,
            särskilt inte i den rådande situation som coronapandemin innebär.
            Utan ett långtgående handelsavtal mellan Storbritannien och EU
            som möjliggör en fortsatt smidig handel, men samtidigt förutsätter
            fortsatt fri rörlighet för personer, tjänster, kapital och varor,
            skulle konsekvenserna bli ytterst allvarliga, främst för Storbritannien
            men även för EU:s medlemsländer. I dessa tider är det otroligt
            viktigt att inte förhindra ekonomisk återhämtning i kölvattnet
            av corona ­ pandemin.
          </note>
          <note>
            Att Kina kontinuerligt försöker öka sitt inflytande världen över
            är inget nytt. Kina och Ryssland är båda exempel på länder som
            investerar strategiskt i Europa i bland annat hamnar och energiförsörjning.
            EU och medlemsländerna måste kunna skydda sig mot investeringar
            från stater och bolag med oärliga intressen. Försvagade ekonomier
            och försvagade företag till följd av nedstängningar på grund av
            corona ökar nu risken för att Kina upphandlar företag i ekonomisk
            kris. Därför är det ytterst viktigt att vi ser över vilka möjligheter
            som finns för att förhindra detta och vilka åtgärder som behövs
            för att säkra svenska intressen.
          </note>
          <note>
            Fru talman! Slutligen skulle jag också vilja lyfta fram det nordiska
            samarbetet. Det är viktigt att inte förringa det nordiska samarbetet
            i Nordiska rådet. I Norden har vi gång på gång visat att vi är
            starkare tillsammans. Våra liberala, demokratiska och inkluderande
            samhällen, där alla medborgare deltar och har ansvar och rättigheter,
            är starka samhällen som kan hantera även de största utmaningarna.
            Tillsammans kan vi hitta gemensamma nordiska lösningar inom områden
            där de nordiska länderna kan uppnå större resultat genom att samarbeta
            än genom att lösa uppgifterna var för sig.
          </note>
          <note>
            Fru talman! Frihandel och globalisering är viktiga frågor som
            vi måste försvara och utveckla såväl i normalläge som i nuvarande
            krisläge. Det är väldigt viktigt.
          </note>
          <note>
            Vi står givetvis bakom alla våra reservationer, men för att spara
            tid yrkar jag bifall endast till reservation 6.
          </note>
          <note type="speaker">
            Anf. 28 AMANDA PALMSTIERNA (MP):
          </note>
          <note>
            Fru talman! Coronakrisen påverkar allas vår vardag i stort och
            i smått. Vi befinner oss fortfarande i en kris utan motstycke.
            Det finns många utmaningar också för handelspolitiken. Vi har
            sett hur medicinsk utrustning fastnat vid landsgränser – skyddsmasker,
            respiratorer och tester. Sverige och regeringen är en starkt pådrivande
            röst för att EU:s inre marknad ska fungera, så att den medicinska
            utrustningen inte ska fastna vid landsgränser. Utrustningen ska
            komma dit där den gör bäst nytta.
          </note>
          <note>
            Regeringen och Sverige driver handelsinitiativet Trade for Health,
            som syftar till att tullar ska tas bort på medicinsk utrustning.
            Det här vill vi se också i global skala. Det pågår en dialog med
            WTO om att ta bort tullar på medicinsk utrustning, såväl i coronatider
            som när krisen är över.
          </note>
          <note>
            Nu är vi i en akut fas med fokus på att minska smittspridning
            och se till att människor kan behålla sina jobb. Men samtidigt
            behöver vi ställa in tankarna på återuppbyggnad av samhället och
            på det som kommer i spåren av krisen. Vi behöver dra erfarenheter
            av den här tiden för att kunna bygga ett mer robust och motståndskraftigt
            samhälle.
          </note>
          <note>
            Coronakrisen påverkar framtida handelsmönster. Vi har i flera
            decennier sett en trend med globalisering. Företag har produktionskedjor
            som sträcker sig över flera länder. Coronakrisen har blottat de
            här produktionskedjornas känslighet. Det finns forskare som tror
            att globala företag själva kommer att komplettera sina globala
            kedjor med regionala produktionskedjor. Redan före pandemin kunde
            vi se en sådan trend, som var orsakad av digitalisering och automatisering.
          </note>
          <note>
            Det är viktigt med produktion i närområdet, till exempel när
            det gäller livsmedel och en ökad lokal förnybar energiproduktion,
            så att vi har en god krisberedskap. Samtidigt är det väldigt viktigt
            att vi inte blir protektio ­ nistiska. Vi får inte stänga dörrar
            och stänga andra ute. Det finns sådana tendenser.
          </note>
          <note>
            Utvecklingsländer är mycket hårt drabbade av coronakrisen. En
            rap ­ port från Oxfam visar att en halv miljard människor riskerar
            att tryckas tillbaka in i fattigdom som en konsekvens av pandemin.
            Sverige har skjutit till 40 miljoner kronor till WHO:s krisfond
            och 100 miljoner till FN:s stora humanitära krispaket, som är
            riktat just till världens mest utsatta länder. Regeringen är en
            tydlig röst för en rättvis handel som tar hänsyn till ut ­ vecklingsländers
            intressen. Det finns till exempel ett handelsrelaterat ut ­ vecklingssamarbete
            som heter Aid for Trade. Här arbetar Sverige tillsam ­ mans med
            regeringar, myndigheter och organisationer för att ge utveck ­
            lingsländer stöd att kunna dra nytta av de fördelar som handeln
            ger.
          </note>
          <note>
            Fru talman! När vi bygger upp vårt samhälle igen ska vi inte
            köra in i gamla hjulspår. Vi behöver fokusera på en grön återuppbyggnad.
            Redan tidigare har regeringen sett till att Sverige är det första
            land som slutar upp med fossila exportkrediter. Sverige ska inte
            vara ett land som pumpar runt den döende kol- och oljeindustrin,
            som nu till och med vill ha betalt för att bli av med oljan; det
            var ju minuspris häromdagen. Sverige ska i stället se till att
            driva på för klimatsmarta lösningar. Det är mycket viktigt att
            Sverige driver på för att avskaffa tullar för klimatvänliga varor,
            tjänster och tekniker så att takten i klimatomställningen kan
            öka, såväl i EU som globalt. Här behövs initiativ framöver. Det
            är även väldigt viktigt att handelsavtalen är i linje med Parisavtalet
            och i linje med mänskliga rättigheter. Detta finns också med i
            den klimatpolitiska handlingsplanen.
          </note>
          <note>
            För lite mindre än ett år sedan brann Amazonas regnskog, och
            världens ledare riktade sina blickar mot Brasilien och Mercosurhandelsavtalet.
            Så länge Brasilien skövlar regnskog och så länge miljöaktivister
            och ursprungsbefolkningar måste riskera sina liv för att behålla
            sina hem kan vi inte skriva på det här. Vi behöver driva på väldigt
            tydligt med skarpa villkor för att kunna ratificera avtalet. Rent
            generellt behöver vi driva på väldigt tydligt för att det ska
            finnas sanktionsmöjligheter kopplade till hållbarhetskapitlen.
          </note>
          <note>
            Fru talman! Vi lever i svåra tider. Det är viktigt att vi visar
            solidaritet och håller ihop, såväl i Sverige som inom EU. Det
            är viktigt att vi visar solidaritet med utvecklingsländer och
            att vi aktivt jobbar för tullfrihet på varor och för att ge dem
            stöd att utveckla sin handel. Det är viktigt att vi i framtiden
            inte kör in i gamla fossila hjulspår utan bygger upp ett robust
            och klimatsmart hållbart samhälle med en tro på framtiden.
          </note>
          <note>
            Med det yrkar jag bifall till reservation 7 och i övrigt till
            utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15 .)
          </note>
          <note>
            § 10 Mänskliga rättigheter
          </note>
          <note>
            Utrikesutskottets betänkande 2019/20:UU15
          </note>
          <note>
            Mänskliga rättigheter
          </note>
          <note>
            föredrogs.
          </note>
          <note type="speaker">
            Anf. 29 MARKUS WIECHEL (SD):
          </note>
          <note>
            Fru talman! I dag debatterar vi utrikesutskottets återkommande
            betänkande om mänskliga rättigheter. Det är som bekant ett oerhört
            omfattande dokument som också berör väldigt viktiga frågor. Jag
            väljer i dag att främst fokusera på FN och demokratiarbetet. Men
            det betyder absolut inte att övriga frågor är mindre viktiga.
          </note>
          <note>
            Grundläggande mänskliga fri- och rättigheter är universella.
            De är lika viktiga och gällande för alla människor var de än bor,
            här i Sverige eller i något annat land.
          </note>
          <note>
            Jag känner mig trygg med att kunna konstatera att samtliga partier
            i Sveriges riksdag önskar verka för att fler länder lever upp
            till hela FN:s deklaration om mänskliga rättigheter med just den
            utgångspunkten.
          </note>
          <note>
            Vi ser dock exempel på hur begreppet mänskliga rättigheter urvattnas.
            I ett svenskt sammanhang används det flitigt för att beskriva
            rättigheter som mycket väl kan vara önskvärda, men vilka saknar
            grund i internatio ­ nell rätt. Vi ser likaså hur begreppet används
            internationellt, trots att det man talar om inte alls har sin
            grund i det universella som vi ser som självklart.
          </note>
          <note>
            Kairodeklarationen är ett sådant exempel som på intet sätt kan
            anses vara kompatibel med FN:s deklaration om mänskliga rättigheter.
            Tvärtom, hela syftet med Kairodeklarationen är att legitimera
            förtryck genom att svepa in förtrycket i fina ord för att vinna
            acceptans i länder som Sverige.
          </note>
          <note>
            Genom att hänvisa till detta dokument ska länder med en modernare
            syn på exempelvis jämställdhet eller religionsfrihet luras till
            ett agerande som på intet sätt är acceptabelt eller lever upp
            till de fundamentala rättigheterna.
          </note>
          <note>
            Mot bakgrund av detta vill jag därför understryka vikten av att
            begränsa begreppet vi talar om till rättigheter som faktiskt är
            internationellt erkända.
          </note>
          <note>
            Fru talman! FN är den primära mekanismen för internationellt
            samarbete vad gäller samverkan för demokrati och mänskliga fri-
            och rättigheter. FN har sedan organisationen grundades 1945 varit
            mellanstatlig och en nationernas förening, baserad på den grundläggande
            principen att alla dess medlemmar är fria och likvärdiga. Det
            är naturligtvis en princip som vi alla måste slå vakt om.
          </note>
          <note>
            Försvaret av grundläggande och fundamentala mänskliga fri- och
            rättigheter är dock överordnat suveränitetsprincipen. Historien
            har lärt oss att inga stater, inte ens demokratiska och välfungerande
            sådana, kan tillåtas ett helt obegränsat handlingsutrymme i dessa
            frågor.
          </note>
          <note>
            Av den anledningen behövs FN-samarbetet för att garantera individens
            säkerhet mot övergrepp från repressiva regimer och verka för en
            positiv utveckling i fler länder, inklusive länder som redan ligger
            i framkant avseende just MR-frågor.
          </note>
          <note>
            Fru talman! På grund av att FN är ett sådant angeläget samarbete
            är det viktigt att strukturen i organisationen fungerar. Det största
            hotet mot FN är enligt mig den egna organisationen, och när den
            brister minskar förtroendet. Vi måste verka för att fler medlemsstater
            ratificerar konventionerna och att fler medlemsstater lever upp
            till sina åtaganden som medlemsstater i Förenta nationerna.
          </note>
          <note>
            Hur kan organisationen få respekt om FN:s olika organ leds av
            stater som uppenbarligen inte lever upp till de mest grundläggande
            kraven på respekt för mänskliga rättigheter? Jag behöver inte
            ens säga mer än Saudi ­ arabien för att ni alla och de allra flesta
            ska förstå vad det är jag talar om.
          </note>
          <note>
            Sverige måste arbeta hårdare för att ställa krav på att de som
            leder FN-arbetet själva föregår med gott exempel. När vi ändå
            är inne på det här med gott exempel rankas Sverige i dag som ett
            av världens minst korrupta länder. Det är naturligtvis någonting
            vi ska vara stolta över.
          </note>
          <note>
            FN är en enorm organisation, med en enorm budget och med en enorm
            mängd olika system att ta hänsyn till. Tyvärr vet vi också att
            FN kantas av betydande problem med bland annat korruption och
            brottslighet.
          </note>
          <note>
            Normalt sett kan FN-personal inte åtalas eller slita tvister
            med FN i hemlandets domstolar. Påstådda lagbrott eller andra dispyter
            hanteras exklusivt genom interna mekanismer, oavsett om det gäller
            en tvist mellan FN som arbetsgivare och dess arbetstagare eller
            påstådda oegentligheter begångna av personal i organisationens
            tjänst.
          </note>
          <note>
            Det här innebär naturligtvis att det tunga ansvaret för att saker
            sköts korrekt ligger på FN som i många fall blir beroende av information
            från sin egen personal. Av den anledningen är det oerhört viktigt
            att visselblåsare inom organisationen får tillräckligt med skydd.
            Vi måste se till att de får det. Skyddet för dessa är avgörande
            för FN:s förtroende hos allmänheten och i stor utsträckning för
            dess framtid som institution.
          </note>
          <note>
            Därför bör Sverige ta initiativ till en utredning inom FN vars
            mål ska vara att lägga fram skarpa förslag på reformer av både
            immunitetsfrågan, tvistlösningsmekanismerna och visselblåsarskyddet
            utöver ett i övrigt skärpt internationellt arbete mot korruption.
          </note>
          <note>
            Fru talman! Något som vi är bra på i Sverige är demokrati. Visst,
            den är inte perfekt ens i Sverige. Men faktum är att vårt närområde
            består av världens mest framgångsrika länder i detta avseende,
            och Sverige är dessutom en av världens äldsta demokratier.
          </note>
          <note>
            Demokrati kanske inte bara bör ses som grundläggande för att
            säkerställa mänskliga rättigheter utan även som en del av arbetet
            för att främja en positiv samhällsutveckling i stort. Svart på
            vitt ser vi att det är de demokratiska staterna som har den bästa
            ekonomiska utvecklingen, de bästa utbildningarna och störst politiskt
            inflytande. Sist men inte minst är risken för att två demokratiska
            länder ska hamna i krig med varandra mycket låg och nästan obefintlig.
            Det är således ett system som gynnar säkerheten.
          </note>
          <note>
            Allmänna och fria val skapar ansvarstagande och rensar ut olämpliga
            politiska alternativ. Alla val är dock inte allmänna eller fria,
            tyvärr, även om det kan se så ut. Bland de minst utvecklade länderna
            har regeringar en återvalsfrekvens på 88 procent. Snittet i OECD
            ligger på 45 procent. Här ser vi hur detta med allmänna och fria
            val kan se helt olika ut beroende på hur man mäter det.
          </note>
          <note>
            Fru talman! Sverigedemokraterna ser demokrati som det enda sättet
            för de minst utvecklade länderna att nå utveckling och framgång.
            Jag vill dock noga understryka, särskilt nu när regeringen sedan
            ett år tillbaka har aviserat en påstådd demokratioffensiv, att
            en fungerande demokrati är mer än just allmänna val.
          </note>
          <note>
            Det finns stora brister i hur givarländer och det internationella
            samfundet hanterar frågan om valrörelser i mottagarländer. Vi
            kan se Irak och Afghanistan som exempel. Där har man sett exempel
            på val som lett till splittring och försämrad fysisk säkerhet
            för befolkningen och så vidare.
          </note>
          <note>
            Det internationella samfundet måste ha ett strikt vetenskapligt
            förankrat synsätt på frågan om val och politiska kampanjer i fattiga
            och instabila länder. Det är viktigt att inte bara använda allmänna
            val som en enkel lösning på mycket komplicerade problem dels för
            lokalbefolkningens säkerhet, dels för att inte urholka förtroendet
            för demokrati som statsskick.
          </note>
          <note>
            Fru talman! Världssamfundet som vi i dag känner till formades
            i mångt och mycket efter andra världskriget och då inte minst
            i samband med att Förenta nationerna bildades. Samarbetet genom
            FN syftade främst till att förhindra ett tredje världskrig, varför
            det också var viktigt att såväl demokratier som diktaturer ingick.
          </note>
          <note>
            I dag vet vi att de demokratiska staterna inte alls utgör stommen
            i samarbetet. Inte desto mindre är det viktigt att detta forum
            finns för att möjliggöra en dialog mellan bokstavligt talat hela
            världen.
          </note>
          <note>
            Det saknar dock något som demokratiskt förbund, varför vi sverigedemokrater
            önskar se ett nytt initiativ till ett internationellt förbund
            mellan alla världens demokratiska länder. Det är utöver att vi
            ska försöka få till en checklista med kriterier för att kunna
            garantera att länder är just demokratiska.
          </note>
          <note>
            Förbundet kan framöver ha en avgörande roll för att hela tiden
            såväl utvärdera som utveckla demokratin men även sprida kunskap
            om demokrati. Förbundets medlemsländer skulle även i och med detta
            samarbete kunna bli en starkare röst i andra organ, som exempelvis
            FN, som i dag bland annat arbetar med grundläggande mänskliga
            rättigheter.
          </note>
          <note>
            Avslutningsvis, fru talman, noterar jag att jag har överskridit
            talartiden. Jag önskar yrka bifall till reservation 2. Vi står
            naturligtvis även bakom övriga SD-reservationer i betänkandet.
          </note>
          <note type="speaker">
            Anf. 30 YASMINE POSIO (V):
          </note>
          <note>
            Fru talman! Vänsterpartiet kritiserar varje brott mot de mänskliga
            rättigheterna oavsett var eller när de begås eller med vilka motiv
            de begås. Vi vill se en rättvis och jämlik värld där alla människor
            har samma möjligheter att leva det liv de vill. Där kan vi alla
            människor leva i frihet från fattigdom, frihet från orättvisor,
            frihet från våld, frihet från rasism, frihet till våra kroppar
            och till vår kärlek och frihet att se våra barn växa upp i trygghet
            och få den kunskap och det stöd de behöver för att bli det bästa
            de kan. Vi vill att alla människor ska kunna ha ett bra arbetsliv
            där de förverkligar sig själva och får en god lön och pension.
          </note>
          <note>
            Varje människas frihet hänger samman med alla människors frihet
            och med ett samhälle som tillåter och gör den möjlig. Det är i
            rättvisa och jämlika samhällen som människors frihet växer sig
            som starkast.
          </note>
          <note>
            Vår solidaritet är lokal och global. Det är därför vi driver
            en politik för att kapitalismen, patriarkatet, rasismen och utsugningen
            av vår jords resurser ska få ett slut. Det är först då vi når
            ett samhälle som är till för alla och där allas mänskliga rättigheter
            är tillgodosedda.
          </note>
          <note>
            Vi har flera viktiga motioner och yrkanden som handlar om eller
            leder till uppfyllandet av de mänskliga rättigheterna, även om
            de inte har hamnat i detta betänkande eller ens på utrikesutskottets
            bord. Jag väljer att här lyfta fram några av dem för att visa
            att det krävs många beslut för att man ska uppnå FN:s deklaration
            om de mänskliga rättigheterna.
          </note>
          <note>
            Vår motion om skatteflykt handlar om mänskliga rättigheter. När
            människor och företag smiter från att betala skatt får vi nämligen
            in mindre resurser till välfärden, som finns till för alla och
            inte bara några få. Välfärd säkerställer bland annat rättigheterna
            nr 22, 25, 26 och 27 som handlar om rätt till social trygghet,
            hälsa, goda livsvillkor, utbildning och kultur. Uppskattningsvis
            går Sverige årligen miste om 40 miljarder kronor, visar forskning
            från Berkeleyuniversitetet. I världen pratar vi om avsevärt större
            summor än så. Det skulle kunna bli mycket välfärd för de pengarna.
            Dessvärre verkar de flesta andra partier anse att det är rimligt
            att de som redan har mycket ska kunna begå skattebrott näst intill
            helt riskfritt. De partierna vill nämligen exempelvis inte införa
            land-för-land-rapportering.
          </note>
          <note>
            Vårt yrkande om att svenska företag måste följa human rights
            due diligence handlar om mänskliga rättigheter. Human rights due
            diligence innebär att svenska företag som etablerar sig i andra
            länder ska se till att de anställda har sjysta arbetsvillkor,
            rätt att ansluta sig fackligt och sjysta löner som går att leva
            på – precis som det står i artikel 23 i FN:s deklaration om de
            mänskliga rättigheterna. I dag vet vi att så inte är fallet. Sömmerskor
            arbetar under usla förhållanden till usla löner. Barn och ungdomar
            arbetar i gruvor där metaller till våra batterier utvinns. Bra
            villkor och löner som ger ett skäligt liv skulle lyfta en betydande
            andel ur fattigdomens klor. Dessvärre tycker de flesta andra partier
            att det är rimligt att svenska företag utnyttjar fattiga människor
            och gör ännu större vinster på deras bekostnad , då de inte vill
            införa human rights due diligence.
          </note>
          <note>
            Vår motion om att Sverige absolut inte ska få exportera vapen
            till länder som kränker mänskliga rättigheter eller som är odemokratiska
            handlar om mänskliga rättigheter. Två rapporter i rad har visat
            att Sverige exporterar till orimliga länder efter att den nya
            lagen, som säger att Sverige inte borde exportera till sådana
            länder, trädde i kraft. Filippinerna, vars president infört system
            där narkotikalangare mördas utan rätt till rättegång, och den
            saudiledda koalitionen som bombar Jemen sönder och samman är bara
            ett par exempel. Dessvärre anser de flesta andra partier inte
            att Sverige ska ha allvarliga brott mot mänskliga rättigheter
            som ett absolut hinder för vapenexport.
          </note>
          <note>
            Fru talman! De mänskliga rättigheterna kom under många år fler
            tillgodo i ett större antal länder, men på senare tid har vi sett
            hur människors liv och utrymme inskränkts alltmer. Under den pandemi
            som pågår just nu har dessvärre vissa regimer passat på att införa
            lagar och regler som inte kan ses som annat än en attack på de
            mänskliga rättigheterna. Detta sker i en tid då de är viktigare
            än någonsin förr. Det sker inte enbart i länder som kan sägas
            ligga långt bort, utan även länder nära Sverige är drabbade.
          </note>
          <note>
            Den pågående coronapandemin kräver exceptionella åtgärder. Samtidigt
            får aldrig försöken att stoppa smittspridningen bli en ursäkt
            för auktoritära ledare att inskränka de mänskliga rättigheterna.
            Hur olika länder agerar under den pågående krisen kommer att påverka
            miljontals människors demokratiska fri- och rättigheter under
            lång tid. Därför är det extra viktigt att stå upp för demokratiska
            principer och värderingar och att värna rättsstaten.
          </note>
          <note>
            Låt mig ge några exempel på vad medier och Amnesty rapporterar
            att länder och stater har hittat på medan denna pandemi härjar:
          </note>
          <note>
            I Kenya blev en 13-åring skjuten på sin balkong av poliser som
            skulle upprätthålla utegångsförbudet. I Indien tvingades migrantarbetare
            som stod utan jobb att gå långa sträckor för att komma hem, då
            tåg och bussar inte längre gick. Vid provinsgränserna sprejades
            de med kemikalier som kan ge hud ‑ , ögon- och lungskador. En
            läkare i Ryssland fängslades kort efter att han gått ut med att
            landet brustit i sina förberedelser inför pandemin. Israels premiärminister
            Benjamin Netanyahu har gett säkerhetstjänsten tillåtelse till
            massövervakning i kampen mot coronavirusets spridning. Paraguays
            inrikesminister har berömt polisen när de förnedrat och filmat
            människor som brutit mot utegångsförbudet. Under karantänstiden
            har polisen i Filippinerna av president Duterte fått uppmaningen
            att skjuta skarpt mot dem som anses vara bråkmakare. Romska bosättningar
            i Slovakien och Bulgarien har satts i tvångskarantän. Flera länder,
            liksom stater i USA, passar på att införa lagar som inskränker
            kvinnors och flickors rätt att bestämma över sina egna kroppar
            genom att införa abortförbud. I utegångsförbudets spår följer
            att kvinnor och barn utsätts för än mer våld i hemmet.
          </note>
          <note>
            Fru talman! I dag väljer jag att yrka bifall till reservation
            7. Den handlar om demokrati och det civila samhällets krympande
            utrymme.
          </note>
          <note>
            Civilsamhället har en central roll i demokratiska system och
            för den demokratiska utvecklingen. Det fungerar som både vakthund
            och visselblåsare när övergrepp har begåtts, rättigheter kränkts
            eller utvecklingen är på väg åt fel håll. Det fungerar som ansvarsutkrävare
            när det gäller utlovade reformer och beslut men också som informationskälla
            för såväl befolkningen inom ett land som omvärlden. I vissa fall
            erbjuder civilsamhället tjänster och funktioner som staten inte
            klarar av att leverera. Under denna pandemi då vissa ledare inför
            sanktioner som kränker de mänskliga rättigheterna mer än tidigare
            behövs civilsamhället än mer.
          </note>
          <note>
            Civilsamhällesorganisationer runt om i världen kämpar för att
            människor ska slippa få sina rättigheter kränkta, och de aktörerna
            behöver få fler verktyg, fler plattformar och ytterligare medel
            för att kunna förändra till det bättre. Det är de som många gånger
            står i frontlinjen för att värna människor som drabbas orättfärdigt
            under coronavirusets framfart.
          </note>
          <note>
            Tillsammans kan vi människor ändra den nuvarande världsordningen
            och skapa ett samhälle som är till för alla och där allas mänskliga
            rättigheter är tillgodosedda. Det handlar helt enkelt om en värld
            för alla, inte bara för de rikaste.
          </note>
          <note type="speaker">
            Anf. 31 FREDRIK MALM (L):
          </note>
          <note>
            Fru talman! Jag vill börja med att yrka bifall till Liberalernas
            reserva ­ tion 4.
          </note>
          <note>
            Vi befinner oss nu i en global kris till följd av covid-19. Det
            är en hälsokris och en ekonomisk kris, men det är också i väldigt
            hög grad en politisk och demokratisk kris.
          </note>
          <note>
            Dessa kriser hänger förstås ihop på olika sätt. Men problemet
            är att medan en hälsokris kan rullas tillbaka och man kan återhämta
            sig från en ekonomisk kris är risken väldigt stor att en politisk
            och demokratisk kris får mycket långvariga följder.
          </note>
          <note>
            Det vi ser nu, fru talman, är att pandemin används av ledare
            för en rad hårdhänta och odemokratiska regimer i världen till
            att öka förtrycket i sina länder. Pandemin blir en förevändning
            för att genomföra mer kontroller av befolkningen i vid mening
            och av oppositionella i synnerhet. Man kan använda krisen för
            att stämpla ut minoriteter och hävda att de är mer benägna att
            bära smittan och så vidare. Odemokratiska regimer kan alltså använda
            coronapandemin på ganska många sätt för att stärka förtrycket.
          </note>
          <note>
            Det finns också en stor risk att de inskränkningar i medborgerliga
            fri ‑ och rättigheter som genomförs inte rullas tillbaka efter
            pandemin. Sverige är en demokrati, och även vi har genomfört inskränkningar.
            Man får till exempel inte ha möten med fler än 50 personer. Det
            är en inskränkning i mötesfriheten, och det ska vi vara medvetna
            om. I Sverige, som är en demokrati med en demokratiskt vald riksdag,
            kommer dock den inskränkningen att rullas tillbaka när krisen
            är över, och då kommer Sverige att återgå till normalläge igen.
          </note>
          <note>
            På samma sätt har Sverige historiskt genomfört inskränkningar
            när så har varit nödvändigt, inte minst under andra världskriget.
            Efter kriget rullades de sedan tillbaka, och det är så en demokrati
            fungerar.
          </note>
          <note>
            Jag tror att vi alla kan acceptera mer kontroller när man ska
            flyga och så vidare om man tvingas höja säkerhetsläget till följd
            av till exempel terrorhot. Jag tror att de allra flesta av oss
            accepterar att det är så, och när läget sedan stabiliseras eller
            återgår till det normala rullas inskränkningarna tillbaka.
          </note>
          <note>
            Fru talman! Exempelvis den lagstiftning som antogs i Ungern innebär
            att man ger Viktor Orbán och regimen i Ungern en massa befogenheter
            på obegränsad tid, och det är här vi kommer in på det problematiska:
            dels att Ungern som fortfarande i alla fall är något slags semidemokrati
            nu tar steg i fel riktning, dels att vi riskerar att få ytterligare
            en massa inskränkningar och skärpningar i form av kontrollsamhälle
            och förtryck och så vidare som sedan inte dras tillbaka efter
            pandemin.
          </note>
          <note>
            Dessutom ser vi ytterligare en risk för mänskliga rättigheter
            och demokrati, nämligen det faktum att den ekonomiska krisen och
            att väldigt många människor blir arbetslösa riskerar att göda
            mer intoleranta och destruktiva krafter i samhällen över hela
            jorden. Detta innebär i förlängningen att gaphalsar och extremister
            kan få ett större politiskt inflytande, och vi ska vara rätt så
            oroliga över detta.
          </note>
          <note>
            Vi säger lite slentrianmässigt att demokratin måste vinnas varje
            dag och för varje generation. Men vad händer om vi nu börjar förlora
            demokratin för en kommande generation? Då blir ju den här lite
            klyschiga utsagan att demokratin måste vinnas för varje generation
            plötsligt högst reell och oerhört central. Det blir någonting
            som på allvar blir riktigt viktigt.
          </note>
          <note>
            Med ledare i världen som Donald Trump, Putin, Xi Jinping, Erdoğan
            , Bolsonaro , Viktor Orbán , Duterte med flera ska man vara rätt
            orolig över detta. Detta är stora och inflytelserika länder med
            mycket stor militär kapacitet. Det är länder som har ett stort
            inflytande på sina grannländer, i sina regioner och så vidare.
            Med en världsutveckling där demokratin försvagas, där den så kallade
            multilaterala världsordning som vi byggt upp sedan kalla kriget
            steg för steg undermineras och där globala avtal inte spelar så
            stor roll längre är det klart att man ska bli alltmer orolig.
          </note>
          <note>
            Fru talman! Någonting som är viktigt för Liberalerna är att fokusera
            mer på demokrati och mänskliga rättigheter i vår utvecklings-
            och bi ­ ståndspolitik. Sverige är en väldigt ambitiös biståndsgivare,
            och det gör att vi också bör göra mer för att stärka de krafter
            som verkar för demokratiska reformer och mänskliga rättigheter.
            Vi behöver också en mer aktiv utrikes ­ politik för att stärka
            demokratiska krafter i världen och för att ge stöd åt dem som
            vill se mindre av förtryck och mer av frihet.
          </note>
          <note>
            Det är även viktigt att stärka det europeiska samarbetet. Europeiska
            unionen är följden av att man efter det som Hitler och Stalin
            brände ned i Europa kom till slutsatsen att nu måste vi verkligen
            bygga demokrati, öppna samhällen och en ny framtid i frihet och
            demokrati för alla medborgare i Europa. Europasamarbetet är oerhört
            viktigt för att fortsätta den utvecklingen, och därför måste Europasamarbetet
            stärkas.
          </note>
          <note>
            Sedan har vi ytterligare ett bekymmer, fru talman, och det är
            att ett antal av de regimer och ledare som jag radade upp har
            expansionistiska ambitioner. De är till exempel intresserade av
            att kunna köpa kritisk infrastruktur i Sverige och andra länder
            och kan agera mycket högljutt via sina ambassader för att försöka
            tysta kritiska röster runt om i världen. Det gäller inte minst
            Ryssland och Kina, och det är någonting som vi med kraft måste
            motarbeta. Jag välkomnar därför alla de förslag som kommer fram
            från mitt parti och från andra partier om att vi ska ha starkare
            regelverk och ett starkare skydd för vår kritiska infrastruktur.
          </note>
          <note type="speaker">
            Anf. 32 ANNIKA STRANDHÄLL (S):
          </note>
          <note>
            Fru talman! Det område som vi debatterar i dag är inte bara gränslöst
            stort utan också gränslöst viktigt. Det är ett fundament för varje
            samhälle som vill kalla sig civiliserat.
          </note>
          <note>
            Som flera redan har sagt i den här debatten lever vi i en minst
            sagt omvälvande tid, inte bara med utgångspunkt från den pandemi
            som vi just nu genomlider och som kommer att förändra vår värld
            under lång tid framöver.
          </note>
          <note>
            Vi lever också i en tid där allt fler autokratiska ledare ser
            nationens styrka som ett argument för att kunna agera helt i enlighet
            med det egna intresset utan tankar på vilka konsekvenser detta
            för med sig i ett större perspektiv. Fredrik Malm nämnde en handfull:
            Duterte, Órban, Putin, Xi Jinping , Bolsonaro, Trump.
          </note>
          <note>
            Man kan i en sådan här debatt prata om hur många olika saker
            som helst. Jag kommer att välja några få perspektiv i dag.
          </note>
          <note>
            Det som är intressant med dessa auktoritära ledare är att några
            av deras första mål när de tillträder ofta är att ge sig på rättigheter
            för minoriteter och kvinnor. De senaste åren har vi också sett
            att motsättningarna inom det här området har vuxit. Tittar vi
            på några exempel som redan varit uppe i denna debatt kan vi se
            att den pågående pandemin ger en del av dessa auktoritära krafter
            ytterligare möjligheter. Det är extremt oroande att politiker
            använder coronakrisen för att inskränka rättigheter för inte minst
            kvinnor och hbtq-personer.
          </note>
          <note>
            I Polen passar man nu, när människor inte kan gå ut och protestera,
            på att gå fram med ett lagförslag om att totalförbjuda dels abort,
            dels sexualundervisning till barn och unga. När motsvarande regering
            försökte genomföra samma förändring 2016 gick människor i Polen
            man ur huse på gatorna. Nu sitter de i karantän i hemmen, vilket
            regeringen naturligtvis är medveten om.
          </note>
          <note>
            I USA försöker flera stater nu stoppa aborter med argumentet
            att sjukvårdsresurserna ska läggas på kampen mot covid-19. Till
            exempel Texas passar på att inkludera abort i de ingrepp som man
            inte anser är omedelbart medicinskt nödvändiga.
          </note>
          <note>
            I Ungern använder Orbán sina nya coronabefogenheter, som innebär
            att han kan styra genom dekret. Tydligen tycker han att en av
            de riktigt viktiga åtgärderna när pandemin träffar landet handlar
            om att inskränka transpersoners rättigheter. En av de nya lagarna
            innebär nämligen att det inte längre ska vara tillåtet att juridiskt
            byta kön.
          </note>
          <note>
            Vi ser en tydligt ökad polarisering i dessa frågor såväl inom
            EU som inom FN, där redan gjorda överenskommelser ifrågasätts.
            Vi ser att ett antal länder målmedvetet riktar in sig på att begränsa
            rättigheterna. Det är som sagt inte bara Iran och Saudiarabien,
            utan vi ser att den här rörelsen leds av USA och Brasilien – två
            länder som vi tidigare såg som allierade i kampen för jämställdhet
            och lika rättigheter.
          </note>
          <note>
            Vi ser också att mänskliga rättigheter och MR-försvarare utmanas,
            angrips och fängslas såväl i enskilda länder som i de internationella
            systemen.
          </note>
          <note>
            Den demokratioffensiv för att motverka den auktoritära utvecklingen
            som vi ser i många länder och som regeringen har inlett är viktig.
            Vi vet ju att kopplingen mellan mänskliga rättigheter och demokrati
            är tydlig.
          </note>
          <note>
            Sverige är också sedan i september 2019 medlem i samarbetsplattformen
            LGBTI Core Group, där stater, FN och EU och det civila samhället
            deltar. Det möjliggör för Sverige att tillsammans med likasinnade
            trycka på för förändring och för en förbättrad situation för hbtq-personer
            världen över.
          </note>
          <note>
            När det öppna och toleranta demokratiska samhället trycks tillbaka
            tar det sig fler uttryck. Även diskriminering, trakasserier och
            våld kopplat till människors religiösa och icke-religiösa identiteter
            har ökat kraftigt i takt med de senaste årens globala tillbakagång
            för mänskliga rättigheter, demo ­ krati och rättsstatens principer.
            Religion har politiserats, och nationalism med religiösa inslag
            vinner mark på bred front.
          </note>
          <note>
            Motkraften är en stark röst för demokrati, en regelbaserad världsordning
            och respekt för de mänskliga rättigheterna och rättsstatens principer.
          </note>
          <note>
            Sveriges röst i världen behövs. Den behövs för att tala för dem
            vars röster nu hota r att tystas. Den behövs till försvar av en
            världsordning som grundar sig på överenskomna regler och inte
            den starkes maktpolitik.
          </note>
          <note>
            Låt mig avsluta mitt anförande med ett citat från Rosa Parks:
            You must never be fearful about what you are doing when you know
            it is right.
          </note>
          <note>
            Med det, fru talman, vill jag yrka bifall till förslaget och
            avslag på reservationerna.
          </note>
          <note type="speaker">
            Anf. 33 YASMINE POSIO (V) replik:
          </note>
          <note>
            Fru talman! Jag står klart och fullt bakom det Annika Strandhäll
            lyfte fram i sitt anförande. ” Självklart ska ingen regering kunna
            hävda särskilda förhållanden som tradition, kultur eller religion
            som ursäkt för att kränka de mänskliga rättigheterna ”, som vi
            har skrivit i betänkandet.
          </note>
          <note>
            Det borde heller inte vara möjligt för den svenska regeringen
            att legitimera kränkningar av mänskliga rättigheter i andra länder
            genom att hänvisa till ekonomiska eller så kallade säkerhetspolitiska
            skäl. Tyvärr är det just det som blir resultatet när svenska ministrar
            åker på handelsfrämjande resor till Saudiarabien eller Förenade
            Arabemiraten, länder som återkommande kränker mänskliga rättigheter.
          </note>
          <note>
            När det gäller vapenexport verkar regeringen inte se några som
            helst problem med att tillåta att sådan sker till den saudiledda
            koalition som bombar Jemen sönder och samman. I samband med Turkiets
            militära offensiv i norra Syrien valde Inspektionen för strategiska
            produkter att stoppa all export av krigsmateriel till Turkiet
            med omedelbar verkan, vilket var ett klokt och riktigt beslut.
            Det är anmärkningsvärt att motsvarande signaler från regeringen
            saknas när det gäller den humanitära katastrofen i Jemen.
          </note>
          <note>
            I går kom en bra debattartikel av utrikesminister Linde, statsrådet
            Eriksson och statsrådet Hallberg, i vilken de lyfter fram att
            det globala samarbetet måste stärkas än mer nu under pandemin.
            Det håller vi i Väns ­ terpartiet såklart med om. Vi tycker också
            som skribenterna att Sverige ska stötta FN:s generalsekreterare
            Guterres i arbetet för att få till ett globalt vapenstillestånd.
            Det är väldigt bra att Sverige arbetar aktivt med parterna i Jemenkonflikten
            för att se till att överenskommelser efterlevs.
          </note>
          <note>
            Men, fru talman, jag vill med anledning av detta fråga Annika
            Strand ­ häll om det inte är dags att regeringen lever upp till
            punkt 70 i januari ­ avtalet om export av krigsmateriel till den
            saudiledda koalitionen.
          </note>
          <note type="speaker">
            Anf. 34 ANNIKA STRANDHÄLL (S) replik:
          </note>
          <note>
            Fru talman! Tack, Yasmine Posio, för en bra och viktig fråga!
          </note>
          <note>
            Jag är övertygad om att Yasmine Posio väl känner till att Sverige
            har ett av världens striktaste regelverk för vapenexport och att
            vapenexporten prövas utifrån detta regelverk, som riksdag och
            regering slagit fast.
          </note>
          <note>
            Inga nya tillstånd för ny export utges sedan 2013 för Saudiarabien
            respektive 2017 för Förenade Arabemiraten, och genom KEX-överenskommelsen
            har våra regelverk skärpts ytterligare.
          </note>
          <note>
            I januariavtalet finns också en principiell inställning att inte
            godkänna vapenexportaffärer med icke-demokratiska länder som deltar
            militärt i Jemenkonflikten. Regeringen har naturligtvis all avsikt
            att leva upp till den överenskommelse som man ingått även i dessa
            delar.
          </note>
          <note type="speaker">
            Anf. 35 YASMINE POSIO (V) replik:
          </note>
          <note>
            Fru talman! Jag tackar Annika Strandhäll för svaret – även om
            det inte bara är vi i Vänsterpartiet som anser att det inte riktigt
            håller. Det gör inte heller den stora svenska fredsrörelsen eller
            de civilsamhällesorganisa ­ tio ­ ner som jobbar med utvecklingsbistånd,
            som lyfter fram att detta måste få ett slut.
          </note>
          <note>
            Dessvärre är länderna i den saudiledda koalitionen inte de enda
            länder Sverige exporterar vapen till som är att se som odemokratiska
            länder eller länder som allvarligt kränker de mänskliga rättigheterna.
            Filippinerna, Brasilien och Pakistan är några av dessa länder.
          </note>
          <note>
            Jag undrar därför, Annika Strandhäll, vad som kan göra det säkerhetspolitiskt
            rimligt att Sverige exporterar krigsmateriel till dessa länder.
          </note>
          <note type="speaker">
            Anf. 36 ANNIKA STRANDHÄLL (S) replik:
          </note>
          <note>
            Fru talman! Jag kan konstatera att vi gör en annan bedömning
            än Vänsterpartiet i den här frågan.
          </note>
          <note>
            Jag står fast vid det svar jag precis lämnade, det vill säga
            att vi är oer ­ hört restriktiva från svensk sida. Vi följer det
            regelverk som är fastslaget av denna riksdag och av regeringen.
            De delar av januariavtalet där vi gjort överenskommelser avseende
            insatserna i till exempel Jemen och andra de ­ lar ligger helt
            i linje med det, och vi kommer också att uppfylla detta. Men i
            grund och botten har vi skilda åsikter i synen på den svenska
            vapenexpor ­ ten.
          </note>
          <note type="speaker">
            Anf. 37 MARGARETA CEDERFELT (M):
          </note>
          <note>
            Fru talman! Det motionsbetänkande vi debatterar i dag innehåller
            mo ­ tioner från den allmänna motionstiden 2018/19 och 2019/20.
            Det innebär att flera av de motioner som finns i betänkandet har
            vilat länge, fru talman. Tyvärr är de frågor som togs upp i motionerna
            för två år sedan fortfarande aktuella.
          </note>
          <note>
            Eftersom anföranden här i riksdagen är tidsbegränsade är det
            åtskilligt som jag får avstå från att säga, fru talman. Men för
            den som vill veta mer om var vi moderater står när det gäller
            mänskliga rättigheter hänvisar jag till våra parti- och kommittémotioner,
            som det refereras till i utrikesutskottets betänkande.
          </note>
          <note>
            Jag är, precis som många talare före mig, väldigt glad över att
            det råder en bred samsyn om mänskliga rättigheter och deras värdegrund
            i utrikesutskottets betänkande. Detta är viktigt, för det visar
            att Sverige håller mänskliga rättigheter högt. Det är också viktigt
            därför att det finns åtskilliga länder runt om i världen som ser
            upp till Sverige och ser Sverige som en fanbärare för mänskliga
            rättigheter. Därför har en bred samsyn stor betydelse.
          </note>
          <note>
            Mänskliga rättigheter slår fast att alla människor, oavsett land,
            kultur och sammanhang, är födda fria, med lika värde och samma
            rättigheter. Grundprincipen för mänskliga rättigheter är att makten
            aldrig får bli godtycklig och att individer har rätt och möjlighet
            att göra sina rättigheter gällande.
          </note>
          <note>
            Mänskliga rättigheter lever i symbios med rättsstatens principer.
            En fungerande rättsstat är en förutsättning för att människor
            ska kunna åtnjuta sina rättigheter. Men rättsstaten är inte bara
            ett medel utan också ett mål i sig själv.
          </note>
          <note>
            När det råder svåra tider är de mänskliga rättigheterna ofta
            utsatta och befinner sig i en svårare situation än vanligt. Detta
            märks också nu i samband med covid-19. Det finns åtskilliga exempel
            på hur regeringar tar makten från de folkvalda parlamenten utan
            någon synlig intention att läm ­ na den åter. I covid-19:s spår
            följer också på åtskilliga håll inskränkningar i mänskliga rättigheter.
            Jag tänker inte bara på tillfälliga åtgärder utan också på till
            exempel mediefrihet och allmänna val som ställs in.
          </note>
          <note>
            Covid-19 visar också hur fördomar mot minoriteter kommer upp
            till ytan. Vi är åtskilliga som har hört, senast i går på nyheterna
            och i Sveriges Radio, och kunnat läsa i tidningar om hur det är
            någon annan som har fört smittan med sig.
          </note>
          <note>
            Det är inte covid-19 i relation till mänskliga rättigheter vi
            debatterar här i dag, men jag nämner covid-19 därför att den frågan
            illustrerar hur en kris kan påverka de mänskliga rättigheternas
            tillämpning.
          </note>
          <note>
            Vi lever i en komplex, sammanbunden värld, en värld där utvecklingen
            i ett enskilt land påverkar utvecklingen i andra länder. Därför
            är arbetet i de internationella organisationerna viktigt för mänskliga
            rättigheter, fru talman.
          </note>
          <note>
            FN bildades efter andra världskriget i syfte att stödja fred,
            demokrati och mänskliga rättigheter. FN är ett fantastiskt organ.
            Företrädare för världens länder möts, civilsamhället deltar, förhandlingar
            genomförs och överenskommelser sluts. Men FN behöver förändras.
          </note>
          <note>
            Vi moderater står fullt och fast bakom FN:s generalsekreterare
            António Guterres reformagenda, som syftar till att anpassa FN
            till världens nya utmaningar. Låt mig nämna några frågor som behöver
            ses över.
          </note>
          <note>
            Det handlar om beslutsvägarna. I dag är det svårt att genomföra
            beslut som inte är urvattnade och till intet förpliktande.
          </note>
          <note>
            Det handlar också om tillsättande av ordförandeskap för olika
            FN-organ. Jag nämner inget specifikt land, men jag tänker på det
            land som innehade ordförandeskapet i FN:s kvinnokommission – ett
            land som inte res ­ pekterade kvinnors rättigheter och heller
            inte uttryckte någon vilja eller intention att göra så.
          </note>
          <note>
            Det är också bekymmersamt när visselblåsare tigs ihjäl, omplaceras
            eller i värsta fall avskedas. Och så har vi korruptionen, fru
            talman. Det reformarbete som António Guterres har börjat genomföra
            är inte bara önskvärt; det är nödvändigt.
          </note>
          <note>
            Demokratin i världen är på tillbakagång. Fler människor lever
            i länder med auktoritära tendenser än i länder som gör demokratiska
            framsteg. Konkret innebär detta att det är svårare för journalister,
            förtroendevalda och människorättsförsvarare att arbeta och svårare
            för det civila samhället att agera. Det innebär också att trakasserier,
            förföljelse och mord blir mer legitimt. Detta kan få till konsekvens
            att samhällsdebatten, kritiken och viljan att uttrycka önskemål
            om förändring avstannar. Så ska det definitivt inte vara. Jag
            nämner detta för att det är en viktig del av mänskliga rättigheter.
          </note>
          <note>
            I en aktiv, levande demokrati finns det ett civilsamhälle. Där
            finns möjlighet till utbildning, dialog och samverkan, och där
            finns mötesfrihet och fria medier. Det är en värld där alla –
            flickor, kvinnor, män och hbtqi-personer – respekteras och ingen
            står utanför.
          </note>
          <note>
            Jag vill också lyfta upp EU här, för jag talade om internationellt
            samarbete. EU:s grundstenar är just mänskliga rättigheter och
            rättsstatens principer. Majoriteten av EU:s länder står visserligen
            bakom rättsstatens principer, men det finns länder som frångår
            dem. Det är viktigt att EU verkar aktivt för att stödja de mänskliga
            rättigheterna och inte tolererar när det visar sig att det görs
            avsteg från EU:s principer.
          </note>
          <note>
            Vad kan EU då göra, utöver det jag nämnde, för att öka stödet
            för mänskliga rättigheter och se till att fler människor kan göra
            sina röster hörda? Jag tänker här på det östliga partnerskapet,
            som är ett lysande exempel på ett aktivt arbete för att stödja
            mänskliga rättigheter. Jag tänker också på EU:s sanktionsmöjligheter
            med mera.
          </note>
          <note>
            Nu är min tid ute, och jag har inte ens hunnit säga hälften av
            det jag hade tänkt. Som jag sa i början, fru talman, går det inte
            att säga allt på åtta minuter även om det går att säga mycket.
          </note>
          <note type="speaker">
            Anf. 38 KERSTIN LUNDGREN (C):
          </note>
          <note>
            Fru talman! Vi möter i dag en pandemi som slår mot hälsa och
            ekonomi men också mot frihet, demokrati och mänskliga rättigheter.
            Den demokratiska nedgång vi har haft i världen de senaste 14 åren
            är synlig också när vi möter pandemins konsekvenser.
          </note>
          <note>
            I går kunde vi ta del av Reportrar utan gränsers bild av yttrande-
            och pressfriheten i världen – hur illa det är. De visar tydligt
            hur brotten mot artikel 19 i deklarationen om mänskliga rättigheter
            ser ut och hur de rullar ut över världen med ingrepp just i press-
            och yttrandefrihet. Det är ett vapen för ledarna att förstärka
            och behålla sin makt, trycka tillbaka mänskliga rättigheter och
            förtrycka minoriteter, hbtqi-personer, kvinnor och dem som inte
            tycker som ledaren tycker. Det är viktigt att vi ser detta. När
            vi möter pandemin måste vi också se hur hoten mot vår frihet,
            mänskliga rättigheter och demokrati ser ut, för att hitta botemedel
            handlar inte bara om botemedel mot corona utan också mot förtryck,
            fru talman.
          </note>
          <note>
            Vi hävdar i riksdagen och i vårt betänkande att mänskliga rättigheter
            är universella och ömsesidigt förstärkande. Så är det enligt vår
            bild, även om vi har olika politiska, ideologiska glasögon på
            oss och ger lite olika tolkningar även här i kammaren. Men det
            pågår en global definitionsdebatt. Vi är ju inte överens om vad
            vi menar när vi talar om de mänskliga rättigheterna. När vi skrev
            under deklarationen om mänskliga rättigheter och blev medlem i
            FN trodde vi att man stod bakom det sätt som vi tolkar deklarationen
            på .
          </note>
          <note>
            På samma sätt trodde vi när vi skrev under Europakonventionen
            att man hade samma syn på den som vi hade utvecklat i vår del
            av världen. Men vi ser ju här hemma och där ute att det pågår
            en jättefajt om vad det innebär egentligen.
          </note>
          <note>
            Vi ser hur grova övergrepp sker mot mänskliga rättigheter. Där
            måste vi vara tydliga. Vi får inte tystna och tro att segrarna
            är vunna. Ibland har vi sagt att vi har varit naiva. Vi säger
            det när vi talar om säkerhetspolitik ibland, men vi får inte heller
            vara naiva när det gäller demokrati och mänskliga rättigheter.
          </note>
          <note>
            När Kina håller 1 miljon uigurer i interneringsläger utan att
            säkerhetsrådet, FN eller vi når fram har man öppnat ett fönster
            och en dörr för andra att följa efter. Den multilaterala världsordningen,
            som vi hävdar, är utsatt för stor press. Det handlar i grunden
            om mänskliga rättigheter.
          </note>
          <note>
            Kina med sin ”demokratiska” diktatur söker fler följare med alla
            medel. Även hälsans diplomati är synlig, inte bara skulddiplomatin.
            Vi måste se hur andra tar rygg på det kinesiska auktoritära ledarskapet.
          </note>
          <note>
            Fru talman! Vi har i det här betänkandet stor samsyn. Vi har
            också en samsyn kring vår motion om dödsstraffet. Men vi har ändå
            ett särskilt ytt ­ rande i den delen. Här vill jag verkligen understryka
            att en majoritet av världens länder i dag har skrivit bort dödsstraffet,
            eftersom det är ett oåter ­ kalleligt och inhumant straff. Men
            det är i dag , och vi vet inte hur det ser ut i morgon – så låt
            oss inte heller här vara naiva. Vi tycker därför att det är viktigt
            att vi uppmärksammar och fortsätter att kritiskt granska detta
            och inte heller här tror att segern är vunnen.
          </note>
          <note>
            När vi ser vad som händer nu finns det all anledning att höja
            vaksamheten, även när det gäller hanteringen av coronapandemin.
            Var reser sig världen och säger ”Nej, stopp!” när Duterte säger
            att man ska skjuta för att döda dem som inte följer utegångsförbudet?
          </note>
          <note>
            Gränser flyttas. I höstas hade man en debatt i den ryska duman,
            där ledande politiker tyckte att det var dags att återinföra dödsstraffet.
            Det fick inte gehör då, men gränser testas. Och gränser har testats
            av andra, inte helt förvånande av Viktor Orbán och Erdo ğ an.
          </note>
          <note>
            Det här säger jag inte för att göra kammaren dyster utan för
            att göra kammaren vaksam på att segrarna inte är vunna.
          </note>
          <note>
            Vi ser tydligt hur minoriteter förtrycks runt om i världen, även
            i vårt Europa, och hur det trampas på mänskliga rättigheter. Det
            är en indikation på någonting som kan bli mycket, mycket värre.
            Där får vi vara öppna med att våra olika hattar kan skydda och
            användas som argument för att förtrycka minoriteter och mänskliga
            rättigheter för en till synes god sak. I dag använder man corona
            ; andra dagar väljer man att använda en ideologi, en religion
            eller andra värden som man tror kan ge skydd för sina ambitioner
            att oftast hävda sitt eget auktoritära styre, sitt eget ledarskap
            och sin egen diktatur.
          </note>
          <note>
            Vi ser detta tydligt i historien. Oavsett om jag besöker Sydafrika
            eller koncentrationsläger i Polen, Auschwitz eller andra, ser
            jag symbolerna för vilka man vill pinpointa för att peka ut den
            andre, den farlige. Det finns gemensamma drag. Inte för inte är
            hbtq-personer utpekade och en eller annan religion utpekad, så
            låt oss vara vaksamma när vi pratar mänskliga rättigheter. Låt
            oss stå upp för dem! Låt oss också inse att kvinnors rättigheter
            är mänskliga rättigheter, inklusive SRHR!
          </note>
          <note>
            Med detta, fru talman, yrkar jag bifall till utskottets förslag
            till beslut och hänvisar i övrigt till det särskilda yttrandet.
          </note>
          <note type="speaker">
            Anf. 39 ROBERT HALEF (KD):
          </note>
          <note>
            Fru talman! I dag debatterar vi utrikesutskottets betänkande
            om mänskliga rättigheter. Jag står bakom Kristdemokraternas samtliga
            kommittémotioner i betänkandet.
          </note>
          <note>
            Fru talman! Rätten till liv, frihet och jämlikhet och respekten
            för mänskliga fri- och rättigheter är frånvarande i många länder.
            Miljoner medmänniskor åtnjuter inte demokratiska rättigheter såsom
            yttrandefrihet, åsiktsfrihet, religionsfrihet, jämlikhet med mera.
            Det är rättigheter som är självklara för oss och som är grunden
            för frihet, demokrati och rättsstater.
          </note>
          <note>
            Fru talman! Det senaste decenniet har fortsatt att präglas av
            inbördeskrig i ett flertal länder, där miljoner människor har
            fördrivits från sina områden och hundratusentals har blivit dödade
            och skadade i Mellanöstern och Nordafrika. I dessa inbördeskrig
            är ett flertal nationer delaktiga med militära insatser och bidrar
            till fortsatt mänskligt lidande. Dessa nationer har egna geopolitiska
            eller ekonomiska intressen eller är trosfränder med egna intressen
            i konflikten.
          </note>
          <note>
            Vi ser denna utveckling i Syrien, Irak, Jemen och Libyen, och
            drabbade får betala ett högt pris på grund av att FN:s säkerhetsråd
            blivit alltmer oense om sitt ansvar och sitt uppdrag att bidra
            till fred och ökad säkerhet. FN:s säkerhetsråd får allt svårare
            att komma överens och stoppa pågående väpnade konflikter och försummar
            möjligheten till fred, frihet och respekt för mänskliga fri- och
            rättigheter.
          </note>
          <note>
            USA och Nato, som var handlingskraftiga och avskräckte en del
            diktaturer från våld och övergrepp, har under ledning av president
            Donald Trump fått en försvaga d roll och ställning. Att FN:s säkerhetsråd
            och Nato försvagats har gett större utrymme för icke-demokratiska
            länder som Kina, Iran och Nordkorea med flera att inskränka demokratiska
            rättigheter och utgöra ett hot mot fred, frihet och stabilitet.
            Denna instabilitet har dess ­ utom bidragit till mindre respekt
            för mänskliga fri- och rättigheter, vilket etnoreligiösa minoriteter
            har fått betala ett högt pris för.
          </note>
          <note>
            Fru talman! Alla människor föds fria och jämlika med lika rättigheter,
            och ingen har rätt att sätta sig över människovärdet. Maktfullkomliga
            diktaturer, icke-demokratiska regimer och terrororganisationer
            som begår brott mot mänskligheten och folkrättsbrott bör ställas
            till svars.
          </note>
          <note>
            Demokratin är på tillbakagång, och människovärdet, som innebär
            att alla människor har ett lika, unikt och okränkbart värde, respekteras
            inte i ett flertal länder. Demokratiska krafter motarbetas där
            nationalism och religiös fanatism har tagit över, och miljoner
            människor har med våld fördrivits och hundratusentals mördats.
          </note>
          <note>
            För att öka respekten för människovärdet och leva upp till mänskliga
            fri- och rättigheter krävs ett FN, ett Nato och inte minst ett
            EU som är mer aktiva och starka och som drar åt samma håll och
            agerar tillsammans och med kraft för att motverka dessa destruktiva
            krafter. Det krävs militära, politiska och ekonomiska insatser
            för att straffa länder, organisationer, myndigheter och individer
            som bidrar till ökad intolerans, diskriminering och förföljelse.
            Oavsett var i världen detta sker måste ondskan med kraft motverkas.
          </note>
          <note>
            Fru talman! Utvecklingen är oroande i flera afrikanska länder,
            där isla ­ mistiska terrorgrupper systematiskt mördar och fördriver
            kristna invånare från hus och hem. Detta eskalerar i Nigeria,
            Libyen, Eritrea, Mali, Somalia och flera andra länder i Afrika.
            Det är en skrämmande utveckling som måste stoppas. Här måste FN:s
            säkerhetsråd ingripa för att förhindra massmord och misär och
            bidra till stabilitet och hållbar utveckling.
          </note>
          <note>
            Fru talman! Det brittiska utrikesdepartementet tog under förra
            året fram en rapport som slår fast att de kristna är de mest förföljda
            i världen. Rapporten konstaterar att förföljelsen av de kristna
            närmar sig definitionen av ett folkmord i vissa områden. Enligt
            den senaste årsrapporten från organisationen Open Doors är kristna
            de mest förföljda i världen, och över 260 miljoner förföljs dagligen
            på grund av sin kristna tro. Med andra ord trakasseras, förföljs
            och diskrimineras miljoner medmänniskor, och deras mänskliga rättigheter
            respekteras inte.
          </note>
          <note>
            Fru talman! Vi ser samma tendens till förföljelse, diskriminering
            och intolerans i de flesta länder i Mellanöstern och i Nordkorea,
            Kina, Pakistan, Indien, Afghanistan med flera. I dessa länder
            är respekten för alla människors lika värde främmande.
          </note>
          <note>
            Det är hög tid att FN:s säkerhetsråd agerar för att skydda de
            kristna, som är särskilt utsatta i många länder, och få ett slut
            på den systematiska förföljelsen och diskrimineringen, som är
            påtaglig i många länder och som existerar i samhällets alla institutioner.
            Det behövs internationella krafttag mot regimer och myndigheter
            som göder hat mot kristna, judar, muslimer och andra etnoreligiösa
            grupper.
          </note>
          <note>
            Fru talman! Det gläder mig att utrikesministern tog upp förföljelse
            av kristna i sitt anförande under årets utrikesdeklaration. Det
            är också glädjande att utrikesutskottet skriver i betänkandet
            att religion politiseras mer, att nationalism med religiösa inslag
            vinner mark på bred front, att kristna minoriteter befinner sig
            i en utsatt situation i många delar av världen och att förföljelsen
            av kristna måste upphöra. Denna markering från utskottet är viktig,
            och den svenska utrikespolitiken kan göra skillnad via EU och
            FN och bilateralt.
          </note>
          <note>
            Fru talman! EU har riktlinjer för att främja religions- och övertygelsefrihet
            i unionens externa relationer, och detta finns med i handlingsplanen
            i EU:s strategiska ramverk för mänskliga rättigheter och demokrati.
            Här kan regeringen vara mer aktiv gentemot EU och driva på inom
            EU och FN, vara en stark röst till skydd för religions- och övertygelsefrihet
            och skydda utsatta. Inte minst kristna grupper behöver beskydd
            och omvärldens stöd för att deras existens ska säkras i Mellanöstern
            och i vissa afrikanska länder.
          </note>
          <note>
            Fru talman! En FN-observatör bör tillsättas för att lista personer,
            myndigheter och länder som förföljer och begår övergrepp och kränkningar
            mot kristna grupper. Sverige bör verka för att FN ska ta fram
            en handlings ­ plan för att skydda och säkra kristnas mänskliga
            rättigheter och alla människors lika och okränkbara värde.
          </note>
          <note type="speaker">
            Anf. 40 JANINE ALM ERICSON (MP):
          </note>
          <note>
            Fru talman! Runt om i världen fruktar många människor nu för
            livet, hälsan och ekonomin, allt i corona n s spår. Men samtidigt
            som många tvingas begrava sina nära passar också regeringar på
            att begrava demokrati och rättsstatens principer.
          </note>
          <note>
            I hanteringen av coronakrisen drivs lagar och undantag igenom
            som skapar befogenheter som i ett normaltillstånd hade varit otänkbara.
            Rättigheter åsidosätts, rättssäkerheten minskar och regeringar
            ökar kraftigt sin makt. Det är en minst sagt oroväckande utveckling,
            för utan demokrati, inga mänskliga rättigheter. När ledare tillskansar
            sig mer makt är det alltid människor som får betala priset, i
            många fall med sitt liv och sin frihet. Vi har sett det tidigare,
            och vi ser det nu.
          </note>
          <note>
            Fru talman! I till exempel Polen ser vi hur kvinnors rättigheter
            minskar undan för undan, och i Ungern går utvecklingen raskt åt
            helt fel håll, nu under coronaflagg. I Europa håller alltså ett
            av EU:s medlemsländer år 2020 på att avveckla sin demokrati. Detta
            får inte ske utan att unionen agerar. Vi måste göra mer, och vi
            måste vara tydligare. Vi vill att EU ska inleda ett artikel 7-förfarande
            mot Ungern, att bidragen från unionen stryps och att kommissionen
            säkrar förutsättningarna för oberoende journalistik i landet.
            Ungerns agerande får aldrig accepteras av oss andra medlemsländer.
          </note>
          <note>
            Men det är såklart inte bara i Europeiska unionen som det händer
            saker. I Ryssland har Putin under coronakrisen passat på att förlänga
            sin egen mandatperiod. Nu sitter han säkert fram till 2036. I
            Kina fängslas människor varje dag och förs till arbetsläger, och
            den svenske medborgaren Gui Minhai sitter fortfarande tillfångatagen
            av den kinesiska staten.
          </note>
          <note>
            Listan över repressiva länder som saknar eller drar ned på sina
            demokratiambitioner kan tyvärr göras lång.
          </note>
          <note>
            Fru talman! Ett starkt civilsamhälle är en förutsättning för
            en demokrati värd namnet. Det är genom rörelserna för fred, demokrati
            och mänskliga rättigheter som rättvisa samhällen kan skapas. Det
            är genom dessa rörelser som varje människas frihet kan växa fram.
          </note>
          <note>
            Det är samma rörelser som är det största hotet för varje makthavare
            med totalitära ambitioner. Det är ofta möjligheterna för civilsamhället
            som först stryps när demokratin krymper. Möjligheterna att agera
            på olika samhällsarenor begränsas, stöd dras in och organisationer
            förbjuds. Genom repressiv lagstiftning sätter regimer civilsamhället
            i kläm och begränsar dess möjligheter att agera.
          </note>
          <note>
            Med terroristbekämpning och nationell säkerhet som svepskäl motverkas
            demokratiska rörelser och politisk opposition genom försvårande
            av möjligheter till finansiering och genom hot och våld. Tyvärr
            får vi också alltför ofta bud om mördade demokrati- och klimataktivister.
            Det är helt oacceptabelt, för där civilsamhället dör, där dör
            också demokratin.
          </note>
          <note>
            Fru talman! Den regelbaserade världsordningen utmanas på allt
            fler håll i världen, och det i en tid när vi behöver samlas som
            allra mest. En global pandemi har gjort det tydligt: Vi kan klara
            av stora utmaningar bara om vi arbetar tillsammans.
          </note>
          <note>
            FN och det multilaterala samarbetet är en viktig grundsten för
            att bygga demokrati, fred och rättvisa i världen. I dag står Förenta
            nationerna och alla de ss institutioner inför svåra utmaningar.
            FN behöver utvecklas och anpassas till framtidens utmaningar och
            en ny verklighet. Inom systemet behöver det ske en effektivisering
            och regelförenkling. Och insynen i alla delar, liksom jämställdheten,
            behöver öka på alla fronter. Det går nämligen inte att lösa de
            problem som världen står inför i dag med dåtidens lösningar. Men
            det är bara när vi arbetar tillsammans som vi är tillräckligt
            starka för att genomföra riktig förändring.
          </note>
          <note>
            Fru talman! I en värld där inte alla är fria är ingen fri. Sveriges
            feministiska utrikespolitik sätter kvinnor och flickor i första
            rummet, och det behövs. Kvinnors rättigheter är mänskliga rättigheter.
            Det behöver vi alla stå upp för och sätta på agendan.
          </note>
          <note>
            I dagens Europa ser vi också hur både antisemitismen och islamofobin
            sprider ut sig. Vakter behövs i dag på många håll för att skydda
            synagogor och moskéer från att vandaliseras. På andra håll ökar
            förtrycket mot kristna, och andra minoriteter förföljs. Hbtq-personer
            lever än i dag under dödshot i många av världens länder. Och när
            prideparader attackeras och förbjuds är det också allas frihet
            som blir mindre.
          </note>
          <note>
            Hatet har ingen plats i ett anständigt samhälle, och varje demokratiskt
            sinnad makthavare i hela världen har ett ofrånkomligt ansvar att
            alltid reagera och agera när hatet visar sitt fula ansikte i vilken
            form det än må vara.
          </note>
          <note>
            Fru talman! Coronaepidemin har satt mycket på sin spets. Nu behöver
            vi tillsammans rädda liv, hälsa och ekonomi. Men de direkta hoten
            mot demokratin, som alltid finns där men som vi nu också ser följa
            i pandemins spår, är inte något som vi kan reagera på först när
            kurvan plattats ut och smittans framfart förlorat i styrka. Då
            kan det vara för sent. Vår röst i världen är viktig – i går, i
            dag och i morgon.
          </note>
          <note>
            Därmed yrkar jag bifall till förslaget i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 11 Cykelfrågor
          </note>
          <note>
            Trafikutskottets betänkande 2019/20:TU9
          </note>
          <note>
            Cykelfrågor
          </note>
          <note>
            föredrogs.
          </note>
          <note type="speaker">
            Anf. 41 JENS HOLM (V):
          </note>
          <note>
            Fru talman! Vi debatterar nu trafikutskottets betänkande 9 om
            cykelfrågor. Jag vill börja med att yrka bifall till Vänsterpartiets
            reservation 13.
          </note>
          <note>
            Att cykla är ett utmärkt sätt att transportera sig på. Förutom
            att gå är att cykla det effektivaste sättet att ta sig fram. Det
            blir inga utsläpp, det är extremt yteffektivt och det skapar inget
            buller. Den goda hälsan och motio ­ nen får man på köpet. Därför
            vill vi i Vänsterpartiet kraftigt öka cyklandet i Sverige. Vi
            har ett antal konkreta förslag för hur vi ska uppnå det.
          </note>
          <note>
            Det första vi borde göra är helt enkelt att slå fast ett mål
            för hur mycket vi vill öka cyklandet i Sverige. Vår målsättning
            är att ungefär 20 procent av vaneresandet, alltså resor till och
            från jobbet eller skolan, ska göras med cykel. Ska vi uppnå det
            måste vi ungefär fördubbla cyklandet jämfört med dagens nivåer.
          </note>
          <note>
            Om vi ska kunna cykla mer behöver vi också investera för en utökad
            och säker cykling. Vi behöver bygga ut cykelinfrastrukturen i
            Sverige. Här brukar det hänvisas till – och det görs också i detta
            betänkande – den natio ­ nella investeringsplanen för infrastrukturen
            och att det där minsann finns 1,5 miljarder kronor för utbyggd
            cykelinfrastruktur. Men då ska man komma ihåg att detta är en
            plan som omsluter totalt 700 miljarder kronor. Därför kan nog
            ingen säga att cykelpolitiken har en särskilt framskjuten roll
            i regeringens investeringsplan.
          </note>
          <note>
            Vi behöver ha mer pengar till att bygga riktiga cykelvägar. Då
            kanske man får göra mindre av någonting annat. Här har vi i Vänsterpartiet
            ett förslag: Bygg färre motorvägar! Det gäller särskilt de motorvägar
            som planeras här i Stockholmsområdet, exempelvis Tvärförbindelse
            Södertörn som kommer att kosta minst 11 miljarder kronor. Bygger
            man färre motorvägar får man mer pengar till att bygga ut hållbar
            infrastruktur, som cykelinfrastrukturen.
          </note>
          <note>
            Det är också mycket beklagligt att det i den nationella investeringsplanen
            faktiskt fanns namngivna investeringsprojekt för nya cykelvägar
            som regeringen helt sonika strök. Jag talar om Märstastråket och
            Täbystråket, två mycket viktiga cykelstråk här i Stockholmsregionen
            som regeringen tyvärr strök. Då blev det också en halv miljard
            kronor mindre till utbyggd cykelinfrastruktur.
          </note>
          <note>
            Vi behöver också ta bort hinder som gör det svårt och ibland
            farligt att cykla och som försvårar en utbyggnad av cykelinfrastruktur.
            Jag tänker på vår väglag, som är en lag som är utformad efter
            att vi ska bygga vägar för bilar men som inte tar hänsyn till
            det stora intresse som finns i dag för att cykla. I väglagen slås
            det fast att en cykelväg bara får byggas i anslutning till en
            befintlig väg för bilar. Det finns flera exempel på kommuner som
            har velat bygga separata cykelvägar men som inte får göra det
            därför att det står inskrivet i väglagen att det ska finnas ett
            funktionellt samband mellan cyklandet och bilarna på den statliga
            vägen. Vi måste ändra på skrivningarna i denna lag. Vi kan inte
            ha det på det sättet att man inte får bygga cykelvägar separat
            från en väg för bilar. Därför behöver väglagen ändras.
          </note>
          <note>
            Det vore också mycket bra om vi här i Sverige kunde följa det
            som FN:s trafiksäkerhetskonferens för bara några veckor sedan
            slog fast här i Stockholm på sitt stora internationella möte,
            nämligen att vi ska ha en sänkt bashastighet i våra städer. I
            dag ligger bashastigheten på 50 kilometer i timmen. Om vi kan
            dra ned den till kanske 40 kilometer i timmen får vi en säkrare
            och bättre trafik i våra städer. Det gynnar också ökad cykling.
          </note>
          <note>
            Vi behöver även se till att det blir enklare att till exempel
            cykla mot enkelriktat. Det finns ett färskt exempel härifrån Stockholm
            där man har skyltat om så att cykling tillåts mot bilarnas enkelriktning
            där det upplevs som säkert och tryggt. Nu har denna skyltning
            tyvärr stoppats av länsstyrelsen, och nyligen även av Transportstyrelsen,
            så Stockholms stad får inte skylta på det här sättet trots att
            bedömningen – man har gjort detta väldigt kontrollerat och noggrant
            – är att det är ett helt säkert sätt att cykla på. Cykling mot
            enkelriktning på en del gator i våra städer skulle göra att folk
            kan ta sig fram på ett mycket snabbare sätt på cykel – och faktiskt
            också säkrare, därför att de slipper ta omvägar ut i andra vägar
            och så vidare. Detta måste vi komma till rätta med.
          </note>
          <note>
            Vi behöver också se till att man kan få ta med cykeln i kollektivtrafiken.
            Alla vi som har rest med tåg i Danmark, Tyskland, Schweiz, Österrike
            och så vidare vet att det där inte är några som helst problem
            att rulla på cykeln på tåget; det finns alltid en eller ett par
            vagnar med stora utrymmen där man kan rulla på cykeln. Så borde
            vi ha det även här i Sverige. Vi behöver ge ett konkret uppdrag
            till alla operatörer som transporterar på våra järnvägar att man
            ska kunna ta med cykel vid transport. Det gäller för övrigt all
            kollektivtrafik.
          </note>
          <note>
            Vi borde göra det enklare att cykla höger vid rött. I en del
            korsningar vore detta inget som helst problem att tillåta. Man
            gör det i flera länder, men här i Sverige får vi inte göra det.
            Regeringen har sagt att det ska göras en utredning av möjligheten
            att tillåta högersväng vid rött – jag tror att det var för drygt
            två år sedan. Än så länge har vi inte sett något konkret resultat
            av detta. Regeringen måste skynda på det arbetet.
          </note>
          <note>
            I vissa städer har vi ett stort problem med de så kallade elsparkcyklarna.
            Elsparkcyklarna, eller elskotrarna, har blivit ett stort framkomlighetsproblem
            inte bara för cyklister utan även för fotgängare, och inte minst
            för funktionshindrade. Förra året fanns det i Stockholm åtta bolag
            som placerade ut elsparkcyklar överallt i staden, helt oreglerat.
            Detta är en företeelse som behöver regleras, och här tror jag
            att våra lokala politiker och tjänstemän kan göra väldigt mycket
            mer. Man skulle till exempel kunna se till att det blir en tillståndspliktig
            verksamhet så att elsparkcyklar endast får ställas ut efter att
            kommunen har gett tillstånd.
          </note>
          <note>
            Även på nationell nivå behöver vi dock reglera dessa fordon.
            Det är inte rimligt att en elsparkcykel regleras på samma sätt
            som en vanlig cykel, så att det inte finns någon åldersgräns,
            så att barn kan köra dem, så att de till och med kan köras på
            trottoarer om det görs i gånghastighet och så vidare. Vi måste
            komma till rätta med detta. Det får inte bli samma kaos med dessa
            elsparkcyklar som det har varit i Stockholm och flera andra städer
            under somrarna.
          </note>
          <note type="speaker">
            Anf. 42 MARIA STOCKHAUS (M):
          </note>
          <note>
            Fru talman! I dessa mycket märkliga tider är vistelse utomhus
            balsam för själen, inte minst nu när våren börjar komma. På sin
            lediga tid ger sig många ut i naturen, men också på cykelutflykter.
            Det kan bli ett sätt att umgås när social distansering är ett
            måste.
          </note>
          <note>
            Sverige erbjuder många cykelvänliga leder för den som är sugen
            på att ge sig ut på en liten runda, oavsett om den är några kilometer
            eller flera mil lång . Intresset för cykling har ökat markant
            de senaste åren, och cykelturismen har aldrig varit så stor som
            nu – om man utgår från normala omständigheter, naturligtvis –
            och för internationella gäster är det populärt att få uppleva
            den unika svenska naturen på två hjul. Vi hoppas att de turisterna
            vill komma tillbaka och cykla i Sverige även efter krisen.
          </note>
          <note>
            Cykeln som transportmedel har en rad fördelar. Den har positiv
            inverkan på hälsan, vilket är viktigt eftersom vi i dagens moderna
            samhälle ofta sitter stilla väldigt mycket. När människor väljer
            cykeln framför bilen minskar även utsläppen av växthusgaser och
            trängseln, varför det är viktigt att uppmuntra och underlätta
            för fler att välja cykel. Tyvärr är möjligheten till cykling inte
            lika stor i Sverige som i många andra länder, och det finns mycket
            mer att önska på det här området. Det vet den som någon gång har
            cyklat i Köpenhamn eller Amsterdam.
          </note>
          <note>
            Regeringen har tagit fram en nationell cykelstrategi, vilket
            är bra och bådar gott för den ökade cyklingen i landet. Tyvärr
            räcker det inte med en strategi, utan den måste omsättas i en
            konkret handlingsplan och konkreta åtgärder som utformas i dialog
            med regioner, kommuner och inte minst cykelbranschen. Det kommer
            inte att vara fler som kan välja cykeln om strategin inte omsätts
            i konkret handling.
          </note>
          <note>
            För att fler ska våga använda sig av cykeln måste det bli säkrare
            att cykla. Det kräver ökade insatser och regelförändringar som
            kan förenkla för fler cykelbanor och bättre framkomlighet. Även
            cyklister ska kunna känna sig trygga med att förbipasserande fordon
            håller ett betryggande avstånd. För att cykeln på allvar ska bli
            ett alternativ till bilen måste det bli enklare och säkrare att
            cykla. Ingen väljer ett krångligare alternativ för sakens skull,
            och det behövs krafttag för att förbättra cykelmöjligheterna i
            Sverige. Sammanhängande cykelstråk och snabbcykelvägar måste prioriteras
            i utbyggnaden av cykelinfrastrukturen.
          </note>
          <note>
            I dag uppstår ofta problematik kring byggnationen, någonting
            som även Jens Holm tog upp i sitt anförande. Det handlar om väglagen
            och att man i dag är begränsad till att bygga en cykelväg i anslutning
            till en befintlig bilväg. Det vore mycket bättre om cykelväg fick
            status som egen väg, för att möjliggöra att cykelvägar kan gå
            där de är mest lämpliga och inte, som lagen säger i dag, bara
            i anslutning till bilväg.
          </note>
          <note>
            Fru talman! De senaste åren har det vuxit fram många privata
            företag som erbjuder möjligheten att hyra cyklar och elsparkcyklar.
            Det är i grunden positivt; det ökar mobiliteten och förenklar
            vardagen för många. Statens väg- och transportforskningsinstitut
            har presenterat en rapport där man pekar på att elcyklar och elfordonspooler
            i nära anslutning till bostaden har potential att minska användningen
            av bil i städer, men då krävs fler användare och väldimensionerade
            pooler.
          </note>
          <note>
            Detta innebär dock inte att de nya formerna av mobilitet har
            kommit helt utan utmaningar. När det gäller elsparkcyklar rapporteras
            det ofta in olyckor, inte bara där människor faller av elsparkcyklarna
            utan också för att elsparkcyklarna är felparkerade och människor
            snubblar över dem. Det påverkar främst våra storstäder men har
            även orsakat olägenheter i mindre kommuner runt om i landet. Äldre
            personer och personer med funktionsnedsättning måste ha tillträde
            till stadsrummet, och det är av yttersta vikt att räddningspersonal
            kan ta sig fram där de måste.
          </note>
          <note>
            För oss i Moderaterna är det tydligt att det inte är innovationen
            som ska stoppas utan reglerna som ska anpassas för att ett samspel
            ska skapas i stadsmiljön. Trafiksäkerhet och ökad mobilitet måste
            kunna gå hand i hand. I oktober 2019 fick Transportstyrelsen i
            uppdrag att utreda eldrivna enpersonsfordon och komma med relevanta
            förslag till regelförenklingar. Vi välkomnar detta eftersom regelverket
            ofta upplevs som otydligt, vilket i sin tur leder till försämrad
            trafiksäkerhet i våra stadsmiljöer. Moderaterna är positiva till
            innovation och entreprenörskap, men det får inte ske på bekostnad
            av andra gruppers frihet i samhället.
          </note>
          <note>
            Fru talman! Jag har tidigare nämnt vikten av regelförenklingar
            för att öka cyklingens attraktivitet. Regelförenklingar är viktigt,
            inte minst när det gäller hur man får framföra en cykel. Det handlar
            om möjligheten att svänga höger vid rödljus, införa allgrönt för
            cykel i flera korsningar och tillåta cyklister att färdas i båda
            riktningarna på enkelriktade gator. Här gäller det förstås att
            skyltningen är tydlig så att alla trafikanter är väl med ­ vetna
            om vad som gäller. Politiken på cykelområdet måste matchas med
            sunt förnuft som underlättar cyklisters vardag och gör att fler
            väljer cykeln.
          </note>
          <note>
            Med det, fru talman, yrkar jag bifall till reservation nr 1.
          </note>
          <note type="speaker">
            Anf. 43 JENS HOLM (V) replik:
          </note>
          <note>
            Fru talman! Jag vill tacka Maria Stockhaus för ett passionerat
            anförande om ökad cykling i Sverige. Där är vi helt överens.
          </note>
          <note>
            Jag har två frågor.
          </note>
          <note>
            Den ena gäller väglagen. Jag tolkar det som att även Moderaterna
            anser att lagen som den ser ut nu är ett hinder för att bygga
            ut cykelinfrastrukturen i Sverige när den säger att en cykelväg
            bara får byggas i anslutning till en befintlig väg för bilar.
          </note>
          <note>
            Jag undrar om Moderaterna har för avsikt att verka för en ändring
            av väglagen. Det går ju till exempel att rösta på Vänsterpartiets
            reservation om detta lite senare i eftermiddag.
          </note>
          <note>
            Min andra fråga gäller att cykla mot enkelriktat. Jag tror att
            Maria Stockhaus som stockholmare väl känner till att man kan göra
            det på en mängd gator här i Stockholm. Det finns en skyltning
            för detta – skylten heter C1. Den satte man upp med en tilläggstavla
            för att tydliggöra att det är tillåtet att cykla mot enkelriktat.
          </note>
          <note>
            Stockholms stad har utvärderat detta noggrant och kommit fram
            till att det ökar framkomligheten för cyklister samt att det har
            blivit säkrare – inte osäkrare – för cyklisterna när man har gjort
            på det här sättet.
          </note>
          <note>
            Nu får man inte skylta på detta sätt för länsstyrelsen, och inte
            för Transportstyrelsen heller. Jag undrar vad Moderaterna anser
            om det här. Behöver vi kanske även här ha en precisering av hur
            våra lagar ska tolkas så att våra kommuner kan gå fram och tillåta
            cykling mot enkelriktat?
          </note>
          <note type="speaker">
            Anf. 44 MARIA STOCKHAUS (M) replik:
          </note>
          <note>
            Fru talman! Tack, Jens Holm, för frågorna!
          </note>
          <note>
            Jag håller absolut med om att väglagen behöver ändras. Jag tror
            att den egentligen är historisk – utvecklingen har sprungit i
            kapp och förbi den lagstiftning vi har på området, inte minst
            när det gäller cykling. Det finns all anledning att se över väglagen.
            Huruvida vi sedan röstar på Vänsterpartiets reservation eller
            inte låter jag vara osagt – det gör vi nog inte i detta läge.
            Men vi kommer definitivt att verka för att väglagen ska ändras
            så att det blir tillåtet att bygga cykelvägar där det passar bäst,
            inte bara i anslutning till väg.
          </note>
          <note>
            Apropå att cykla mot enkelriktat är vi ju med och styr Stockholms
            stad, och det har varit en viktig fråga för majoriteten i Stockholm
            att öppna upp för denna möjlighet. Teknikaliteten med skyltarna
            måste gå att lösa. Det är självklart att vi ställer oss bakom
            förändringar för att underlätta både att dessa skyltar finns och
            att man kan cykla mot enkelriktat i Stockholm.
          </note>
          <note type="speaker">
            Anf. 45 JENS HOLM (V) replik:
          </note>
          <note>
            Fru talman! Jag vill tacka för svaren.
          </note>
          <note>
            Även vad gäller att cykla mot enkelriktat finns det en reservation
            – reservation 13 – som Moderaterna kan rösta på om man väldigt
            tydligt vill sända en signal till regeringen om att vi verkligen
            behöver verka för att kommuner ska kunna skylta på ett sådant
            sätt att cyklister ska kunna cykla mot enkelriktat där kommunerna
            själva anser att det är säkert och bra.
          </note>
          <note>
            Jag tackar även för svaret om väglagen. Som det står i betänkandet
            har Trafikverket ett uppdrag – man kan i alla fall tolka det så
            – att se över detta, och om några veckor ska Trafikverket komma
            med ett utlåtande. Utifrån det jag har hört lite mellan skål och
            vägg tror jag inte att det är detta utlåtande från Trafikverket
            som kommer att ändra på väglagen som den ser ut nu.
          </note>
          <note>
            Jag uppmanar Moderaterna att följa denna fråga noggrant. Jag
            hoppas att vi kan verka gemensamt för en mer modern väglag, så
            att vi kan bygga ut cykelinfrastrukturen mycket snabbare och bättre
            än vad som sker i dag.
          </note>
          <note type="speaker">
            Anf. 46 MARIA STOCKHAUS (M) replik:
          </note>
          <note>
            Fru talman! Som det parlamentariska läget ser ut i dag har det
            hänt vid ett flertal tillfällen att vi har hittat gemensamma skrivningar
            tillsammans med Vänsterpartiet. Om det inte händer någonting när
            det gäller väglagen och att få till en förändring där finns det
            all anledning att fundera över hur vi ska hantera detta inför
            höstens motionsskrivande så att vi kan skicka en tydlig signal
            från riksdagen om att vi vill se en förändring. Det är jag gärna
            med och verkar för.
          </note>
          <note type="speaker">
            Anf. 47 THOMAS MORELL (SD):
          </note>
          <note>
            Fru talman! Vi i Sverigedemokraterna står bakom samtliga våra
            reservationer, men för att spara tid vid voteringen yrkar vi bifall
            endast till reservation 12.
          </note>
          <note>
            Fru talman! Mycket har hänt sedan den första cykeln konstruerades.
            Cykeln har utvecklats från en synnerligen enkel konstruktion till
            att vara ett tekniskt avancerat fordon med hög prestanda. Man
            kan välja allt från den enkla basmodellen till snabba, ultralätta
            racercyklar – spannet är stort och valmöjligheterna många. Dessutom
            finns elektriska cyklar på markna ­ den, vilket har bidragit till
            ett uppsving för cyklandet.
          </note>
          <note>
            Cykling har positiv inverkan på hälsan; det råder det inga som
            helst tvivel om. Med ökad cykling minskar dessutom trängseln i
            våra tätorter, och detta bidrar till minskade utsläpp av växthusgaser.
            Det är därför viktigt att fler får möjlighet att välja cykeln
            som färdmedel.
          </note>
          <note>
            För att uppmuntra till ökad cykling anser vi sverigedemokrater
            att sammanhängande cykelstråk och snabbcykelvägar bör prioriteras
            i utbyggnaden av cykelinfrastrukturen. Vi menar att en sådan utbyggnad
            på allvar skulle få cykeln att bli ett attraktivt alternativ till
            bilen i många av våra städer. Hänsyn till framkomlighet för biltrafik
            måste dock tas, och trafiksäkerhetsperspektivet måste beaktas.
          </note>
          <note>
            Med risker och otrygg vägmiljö väljer människor andra färdmedel
            före cykeln. Det är därför av yttersta vikt att trafikmiljön blir
            så bra som möjligt och att cyklister separeras från andra trafikslag
            i så stor utsträckning som det bara är möjligt.
          </note>
          <note>
            Fru talman! Tyvärr sker det olyckor där cyklister omkommer eller
            skadas svårt. I genomsnitt omkommer 27 cyklister per år, och antalet
            skadade uppgår till 800. Fler än 50 av dessa skadas allvarligt.
            En allvarlig skada innebär nästan alltid att individen får bestående
            men av olyckan.
          </note>
          <note>
            I över hälften av cykelolyckorna med dödlig utgång är en bil
            inblandad. Av dödsfallen är det 70 procent som inträffar i en
            tätort, och nio av tio skador bland cyklister inträffar i en tätort.
          </note>
          <note>
            För samhället innebär dessa dödsfall och skador stora kostnader,
            men för familj, vänner och arbetskamrater kan inte olyckor och
            mänskliga förluster räknas i pengar – det är personliga tragedier.
          </note>
          <note>
            Fru talman! Trafikregler fyller en viktig uppgift i samspelet
            mellan olika trafikslag, och därför är det också viktigt att regelverket
            är begripligt. Det ska vara lätt att förstå trafikregler, men
            när det gäller reglerna för cykelpassager och cykelöverfarter
            ser vi hur de olika reglerna tyvärr pekar på raka motsatsen.
          </note>
          <note>
            Här vill vi i enlighet med reservation 12 att regelverket ska
            ses över och att reglerna ska harmoniseras så att de är likalydande.
            Till exempel kan det vara lämpligt att cyklisterna i båda fallen
            ska lämna bilisterna företräde då de tillhör gruppen oskyddade
            trafikanter. Oavsett vilken grupp som ska lämna företräde måste
            detta likriktas för att öka säkerheten och undvika missförstånd
            – missförstånd som i värsta fall kan ge en dödlig eller invalidiserande
            utgång.
          </note>
          <note>
            Fru talman! I min inledning hänvisade jag till olycksstatistiken.
            Där kunde man konstatera att 70 procent av dödsfallen och 90 procent
            av skadorna hos cyklister sker i tätort. Detta är tragiska siffror
            som tydligt visar att trafikmiljön just i våra tätorter är den
            svåraste att lösa ur skadesynpunkt. I tätorter råder ofta konkurrens
            om utrymmet mellan gående, cyklister, bussar och bilar, och i
            några städer ska även spårvagnar rymmas på gatorna.
          </note>
          <note>
            För att minska antalet olyckor i tätorterna måste man också kräva
            regelefterlevnad, inte minst av cyklisterna. Ett stopptecken betyder
            verkligen stopp. Ett rött trafikljus betyder också stopp. Belysning
            på cykeln är oerhört viktigt i mörker eller dåligt väder. All
            fordonstrafik ska ske på höger sida om inget annat anges, och
            hjälm är en självklarhet.
          </note>
          <note>
            Hög trafiksäkerhet och framkomlighet ska gälla alla trafikslag,
            menar vi sverigedemokrater, och kompromisser i utformningen av
            vägmiljön är därför nödvändiga.
          </note>
          <note>
            Vid nybyggnation ska det givetvis anläggas bra cykelstråk, men
            det ska också ges utrymme för biltrafik.
          </note>
          <note>
            Att ändra i befintlig infrastrukturplanering, i synnerhet i städer
            med gammal stadsplanering, är inte lika lätt. Här menar vi att
            stor hänsyn måste tas även till bil- och busstrafik, så att man
            inte får igenkorkade gator med långa bilköer.
          </note>
          <note>
            För de flesta i vårt land är det ändå bilen som utgör friheten,
            och för än fler är bilen en absolut nödvändighet för att få vardagen
            att fungera. Man hämtar och lämnar barn vid dagis, skjutsar till
            idrottsaktiviteter, pendlar till jobbet eller storhandlar vid
            varuhuset.
          </note>
          <note>
            Detta är ytterst en kommunal fråga, men med stadmiljöavtalen
            vill många kommuner göra det svårt för bilisterna. Detta är vi
            från Sverigedemokraternas sida kritiska till. Sans och balans
            måste råda när man planlägger för utbyggnad av cykelinfrastrukturen.
          </note>
          <note>
            En viktig princip i all planering av infrastruktur måste vara
            flöde. Lika viktigt som att cyklisterna får en väl fungerande
            infrastruktur är det att övriga trafikslag också fungerar väl.
          </note>
          <note>
            När det gäller att binda ihop kransorter med städer är vi positiva
            till att större resurser läggs på att skapa cykelförbindelser
            och att effektiva och säkra cykelstråk skapas. Men cykelvägar
            har anlagts utmed riksvägar, där i princip ingen eller väldigt
            få nyttjar dem. Vi menar att det är slöseri med resurser eftersom
            dessa pengar hade kunnat ge bättre trafikmiljö för andra grupper
            av cyklister, där nyttjandegraden för infrastrukturen är högre.
          </note>
          <note>
            En väl fungerande vinterväghållning är också en självklarhet
            för säker cykling även under vintertid.
          </note>
          <note>
            Fru talman! Till sist ska jag säga några ord om en viktig men
            bortglömd faktor för att minska antalet dödade och skadade i trafiken.
            Det är utbildning. Cykling är en utmärkt vardagsmotion för alla,
            inte minst för barn, men den måste också vara säker. Dessvärre
            kan man konstatera att många barn i dag lär sig cykla i ett sent
            stadium, eller så lär de sig inte att cykla över huvud taget.
          </note>
          <note>
            Det är dock positivt att det i vissa kommuner pågår projekt gällande
            trafiksäkerhet och att barn och vuxna ska lära sig att cykla.
            Att främja barns cykling och att utbilda barn i trafiksäkerhet
            stärker barns hälsa. Genom att tidigt lära sig trafikregler och
            att cykla blir man mer medveten om faror i trafiken, vilket bör
            leda till färre olyckor.
          </note>
          <note>
            Trafiksäkerhet bygger på kunskap, hänsyn och respekt för trafikregler.
            Tillsammans kan vi skapa en tryggare trafikmiljö för alla
          </note>
          <note>
            trafikanter.
          </note>
          <note type="speaker">
            Anf. 48 JENS HOLM (V) replik:
          </note>
          <note>
            Herr talman! Jag vill tacka Thomas Morell för hans anförande.
          </note>
          <note>
            I dag kom Trafikanalys med helt uppdaterad statistik över dödsfall
            i trafiken i Sverige. Vi kan där glädjande nog konstatera att
            det var färre som omkom i trafiken 2019 jämfört med 2018. Det
            är också färre cykeltrafikanter som har omkommit: 17 trafikanter
            2019 jämfört med 23 trafikanter 2018. Även bland gående, motorcyklister
            och mopedister är det färre som har mist livet i trafiken, enligt
            den senaste statistiken som alltså kom i dag. Det är verkligen
            värt att välkomna.
          </note>
          <note>
            Jag har en direkt fråga om reservation 12, som Thomas Morell
            talade om. Det handlar om vem som ska väja för vem i trafiken.
            I Sverigedemokraternas reservation föreslår de en lagändring som
            innebär att cyklister alltid ska lämna bilister företräde i korsningar.
            Det här är enligt principen störst går först – att bilister alltid
            ska ha företräde.
          </note>
          <note>
            Hur vore det, Thomas Morell, om vi vände på det så att störst
            inte går först och att de som är störst och tyngst i trafiken
            får lämna företräde för fotgängare och cyklister? Då får alltså
            bilisten lämna företräde för cyklister och andra.
          </note>
          <note type="speaker">
            Anf. 49 THOMAS MORELL (SD) replik:
          </note>
          <note>
            Herr talman! Tack för frågorna, Jens Holm!
          </note>
          <note>
            Jag nämnde snittsiffror i mitt anförande och vad Trafikanalys
            har kommit fram till sett under ett antal år. År 2019 har varit
            fantastiskt för trafiksäkerheten; det kan vi vara rörande ense
            om. Men därmed får inte arbetet avta med att minska antalet dödade
            och skadade i trafiken.
          </note>
          <note>
            Cyklister är en grupp trafikanter som är väldigt illa utsatta
            i trafikmiljön av skälet att de är oskyddade. Det är ofta höga
            hastigheter inblandade. När vi har tittat på detta har vi sagt
            att man ska se över regelverket för vem som ska lämna företräde
            för vem. Men det måste vara likalydande så att det inte uppstår
            förvirring vare sig för cyklisten eller för bilisten. Regelverket
            ska vara tydligt. Det ska ge en tydlig inriktning för vad som
            gäller.
          </note>
          <note>
            Det är ändå så att om man kommer på en cykel i kanske 25–30 kilometer
            i timmen ut i vägmiljön och träffar en bil som kör i 50 blir skadorna
            omfattande, och i värsta fall kanske det blir en dödsolycka. För
            att minimera alla sådana tillfällen där det blir fel i kommunikationen
            mellan cyklist och bilist vill vi se över regelverket, och vi
            vill att det ska vara likalydande. Missförstånd ska inte kunna
            uppstå.
          </note>
          <note>
            Den enda kommunikation man har som trafikant ute i vägmiljön
            är ögonkontakten med övriga trafikanter. Om vi missar här är olyckan
            ett faktum.
          </note>
          <note type="speaker">
            Anf. 50 JENS HOLM (V) replik:
          </note>
          <note>
            Herr talman! Nu handlade ju inte min fråga om huruvida vi ska
            ha ett tydligt regelverk, för det tycker jag också att vi ska
            ha. Den gällde Sverigedemokraternas reservation, där ni säger
            att cyklister alltid, vid såväl cykelpassager som cykelöverfarter,
            ska lämna bilister företräde.
          </note>
          <note>
            Min fråga gällde att man kan ha en tydlig reglering men vända
            på det så att det alltid är bilisten som ska lämna företräde för
            cyklisten enligt principen störst ska inte gå först.
          </note>
          <note type="speaker">
            Anf. 51 THOMAS MORELL (SD) replik:
          </note>
          <note>
            Herr talman! Tack för frågan igen, Jens Holm! Man får titta på
            regelverket. Vi ser i dag att där vi har cykelpassage eller cykelöverfart
            finns det skillnader i förståelsen för vad det är som gäller i
            regelverket. Det skapar olyckstillfällen.
          </note>
          <note>
            Visst kan vi säga att man alltid låter cyklisten ha företräde.
            Men då beror det lite grann på hur trafikmiljön ser ut. Vad är
            chanserna för att bilisten faktiskt ser cyklisten, som kanske
            kommer i hög hastighet ut på vägbanan? Det är i sådana situationer
            som man skapar en olyckssituation som är alldeles onödig. Då är
            det bättre att den oskyddade trafikanten får stanna upp innan
            han åker ut. Om det kommer en bil som kanske väger 1 400–1 500
            kilo – och den behöver inte gå i 50 utan kanske i 30 – blir effekten
            att det blir svåra skador.
          </note>
          <note>
            Det är bättre att i ett sådant läge frysa situationen så att
            cyklisten stannar och ser sig för innan han korsar vägen. Det
            spelar ingen roll om jag har skydd i lagstiftningen om att jag
            har företräde; om det blir en kollision blir det ändå jag som
            får skadorna om jag kommer på cykel.
          </note>
          <note>
            Då är det bättre att utforma trafikmiljön på ett sådant sätt
            att sådana situationer inte uppstår. Vi är också öppna för att
            man ska se till att det alltid är bilisten som ska lämna företräde,
            men i det här läget har vi sagt: Nej, det är bättre att cyklisten
            stannar innan han åker ut i vägmiljön.
          </note>
          <note type="speaker">
            Anf. 52 MARTINA JOHANSSON (C):
          </note>
          <note>
            Herr talman! Jag vill inledningsvis yrka bifall till Centerpartiets
            reservation nr 4.
          </note>
          <note>
            Jag ska nu hålla ett anförande om ett betänkande som jag inte
            är jättehemma i, men jag har fått ett bra underlag som jag ska
            kunna hålla mig till.
          </note>
          <note>
            Att fler väljer att cykla är bra för både miljön och folkhälsan.
            Det minskar även trängseln i trafiken, framför allt i storstäderna.
            Ett problem för många cyklister är dock att det inte finns någon
            sammanhållen planering av cykelvägarna och att det finns många
            ogenomtänkta trafikmiljöer som inte främjar cyklingen.
          </note>
          <note>
            Centerpartiet anser till exempel att det inte är rimligt att
            cykelvägens standard blir sämre vid vissa kommungränser. Centerpartiet
            ser att behovet av att öka framkomligheten med cykel är relativt
            stort. Detta kan åstadkommas genom att fler lokala och regionala
            cykelbanor byggs och att de får ta större plats och mer resurser
            i den nationella infrastrukturplaneringen.
          </note>
          <note>
            Vi tycker att man måste se cyklingen i ett större perspektiv.
            Förutom att se över behovet av fysiska åtgärder behöver vi se
            till att det tillkommer regelförenklingar och lagändringar som
            gör det möjligt att cykla i hela landet. Dessutom måste både cyklar
            och gångtrafikanter få en säkrare plats i trafikplaneringen med
            fler cykelfartsgator, säkrare korsningar och parkeringsplatser
            utmed gatorna som omvandlas till cykelfält.
          </note>
          <note>
            Vi är övertygade om att cyklandet kan öka om vi bara har bra
            cykel ­ leder, bättre vinterunderhåll av cykelvägarna och bättre
            bytespunkter mel ­ lan cykel och kollektiva färdmedel.
          </note>
          <note>
            Herr talman! En stor del av de beslut som rör cykeltrafiken fattas
            lokalt och regionalt. Centerpartiet tycker att det är bra men
            att vi på den natio ­ nella nivån behöver underlätta för regionalt
            och kommunalt samarbete och enklare regler för till exempel cykelparkeringar.
          </note>
          <note>
            Vi slutar inte cykla bara för att en cykelbana tar slut vid en
            kommun- eller regiongräns. Utifrån perspektivet att vi ska få
            fler att välja att cykla både till arbetet och på fritiden och
            semestern är det viktigt att de cykelbanor som byggs också hänger
            samman över kommun- och regiongränser. Detta är ett enkelt sätt
            att öka tillgängligheten för cykelvägar.
          </note>
          <note>
            Herr talman! Den senaste tiden har det varit diskussioner här
            i Stockholm om vilka regler som ska gälla för cyklister, bland
            annat när det gäller att cykla mot enkelriktat. Det är viktigt
            att få klarhet i vad som gäller. Centerpartiets ståndpunkt är
            att det ska vara så enkelt som möjligt för människor att kunna
            använda sig av sin cykel i vardagen. Därför bör regeringen så
            fort som möjligt tillsätta en utredning som tar fram förslag till
            regelförenklingar för ökad cykling i hela landet.
          </note>
          <note>
            Herr talman! För Centerpartiet är det viktigt att öka anslagen
            för cykel ­ infrastruktur, och vi vill se på möjligheten att i
            nationell infrastrukturplan avsätta mer medel för att bygga cykelbanor
            och också ha en tydlig ambi ­ tion när det gäller att mer cykelvägar
            ska byggas över hela landet, inte minst på landsbygden och i mindre
            tätorter och städer.
          </note>
          <note>
            Vi är duktiga på cykling i Sverige men kan självklart bli bättre.
            De cykelorganisationer som finns runt om i Sverige har kunskap
            om hur utvecklingen ser ut både i Sverige och i Europa. De kan
            öka kunskapen för oss i riksdagen och regeringen så att vi kan
            göra cykeln mer tillgänglig för alla , oavsett ålder och geografi.
          </note>
          <note type="speaker">
            Anf. 53 MAGNUS JACOBSSON (KD):
          </note>
          <note>
            Herr talman! Cykling har stor utvecklingspotential med goda miljö
            -, klimat ‑ , och hälsoeffekter. Därför behöver cykling främjas,
            inte minst bland barn och ungdomar. För att öka intresset och
            verka för ökad cykling anser vi att det behövs satsningar på informationsspridning
            inom skolan samt på olika språk via ideella organisationer. Ska
            vi få fler att cykla till och från jobbet samt under fritiden
            behövs det ett aktivt arbete för att göra cyklandet ännu mer populärt.
          </note>
          <note>
            Cyklandet fyller en viktig samhällsfunktion, och det är positivt
            att fler ser cykeln som ett användbart transportmedel då det medför
            goda effekter för såväl folkhälsan som miljön och minskar trängseln
            i städerna. Men det behövs mer strategiskt och förebyggande arbete
            för att minska antalet cykelolyckor och öka säkerheten för cyklister
            i trafiken. Målet med allt trafiksäkerhetsarbete är att ingen
            ska dö eller skadas i trafiken.
          </note>
          <note>
            Vi konstaterar att det fortfarande återstår mycket arbete för
            att uppnå detta mål och att cyklister dessvärre är en olycksutsatt
            trafikantgrupp. Mot denna bakgrund anser vi att det förebyggande
            arbetet för att minska antalet olyckor bör utvecklas. Det är bland
            annat därför som vi avsätter ytterligare 200 miljoner i vår budget
            till förbättringar av trafikmiljön för cyklister.
          </note>
          <note>
            Herr talman! Trots att det längs allt fler vägar finns väl fungerande
            cykelbanor saknas detta fortfarande på många håll. Det innebär
            att cyklister fortfarande måste dela körfält med bilister, vilket
            medför en trafikfarlig miljö för cyklisterna, inte minst i samband
            med omkörning. Vi anser att trafiksäkerheten måste förbättras
            i dessa sammanhang.
          </note>
          <note>
            Vi kan konstatera att det i dag inte finns någon reglering av
            specifikt avstånd vid omkörning av cyklister. I 3 kap. 33 § trafikförordningen
            föreskrivs endast att den förare som kör om ska lämna ett betryggande
            avstånd i sidled mellan sitt fordon och det fordon som körs om.
            Det finns dock inget angett mått på vad som anses vara ett betryggande
            avstånd. Det innebär att det i dag är upp till bilföraren som
            gör en omkörning att avgöra vilket avstånd som är lämpligt. Vi
            anser att den nuvarande ordningen skapar onödiga risker för cyklisterna.
            Därför anser vi att det behövs lagstiftning om ett säkerhetsavstånd
            på 1,5 meter vid omkörning av cyklister.
          </note>
          <note>
            Man borde också överväga en förändring av lagen så att cyklister
            har rätt att svänga höger även vid rött ljus, vilket kommer att
            underlätta för cyklisterna samtidigt som det inte skapar några
            större risker för övriga trafikanter.
          </note>
          <note>
            Herr talman! Det är viktigt att vi hittar ett bra sätt att ta
            till oss ny teknik samtidigt som vi värnar trafiksäkerheten. I
            detta betänkande hanterar vi flera frågor som berör elsparkcyklar.
            Från vårt håll anser vi att det är positivt med nya tekniska lösningar
            som ökar mobiliteten i samhället, samtidigt som det måste regleras
            på ett sådant sätt att den nya tekniken inte skapar problem för
            övriga trafikanter.
          </note>
          <note>
            Det är också positivt att se hur ett flertal kommuner arbetar
            aktivt med frågor som gäller elsparkcyklar och cyklar. Nya cykelvägar
            där gående och övrig trafik skiljs från cyklisterna växer fram,
            vilket ökar mobiliteten samtidigt som säkerheten förbättras.
          </note>
          <note>
            Herr talman! Vid sidan av att cykeln som transportmedel växer
            i våra städer har det växt fram ett levande cykelliv på fritiden
            , där olika idrottsklubbar tillsammans med kommunerna bygger upp
            olika former av arenor för ungdomar samt naturleder för dem som
            vill utmana sig själva med att cykla i tuffare terräng. Allt detta
            är positivt, då det främjar gemenskap och en levande cykelkultur.
          </note>
          <note>
            Herr talman! Vi står bakom alla våra reservationer, men för tids
            vinnande yrkar jag bifall endast till reservation 10.
          </note>
          <note type="speaker">
            Anf. 54 HELENA GELLERMAN (L):
          </note>
          <note>
            Herr talman! Liberalerna står bakom alla våra reservationer,
            men jag vill yrka bifall till reservation nr 6 om en förbättrad
            infrastruktur för ökad cykling.
          </note>
          <note>
            Herr talman! Många av debattinläggen vi har hört denna vår har
            startat med att ämnet har kopplats till den pågående coronakrisen.
            Det som slår mig när det gäller cykling är att vi inte har sett
            många artiklar om de stora fördelarna med cyklar, elcyklar och
            elsparkcyklar och vad de innebär för att man ska kunna pendla
            till jobbet och undvika smittorisker. Man är ute hela tiden i
            stället för i ett begränsat utrymme, man kan hålla fysiskt avstånd
            till folk runt om och man behöver inte beröra ytor. Därtill kan
            man njuta av den fina vårsolen.
          </note>
          <note>
            Herr talman! Just smittorisk fanns troligen inte med på den hälsokarta
            som Trafikanalys presenterade i sin rapport 2018 och där det visades
            att ökad cykling kan bidra till ökad folkhälsa. Minskad smittorisk
            kan nu läggas till den listan. Andra viktiga samhällsmål som nämndes
            i rapporten var miljö, tillgänglighet och sysselsättning. Allt
            detta skulle kunna förbättras med hjälp av ökad cykling.
          </note>
          <note>
            De många fördelarna med att människor cyklar gör att Liberalerna
            vill underlätta för cyklisterna. En mycket viktig förutsättning
            för att det ska vara smidigt att cykla är att det finns sammanhängande
            säkra stråk och att de underhålls kontinuerligt så att det inte
            blir gropar i asfalten och så vidare.
          </note>
          <note>
            Det finns alltför många ogenomtänkta trafikmiljöer som försvårar
            för cyklisten i den komplexa infrastrukturen i våra städer och
            orter, men bristen på gemensam planering har också gjort att standarden
            på en cykelväg kan försämras radikalt när man korsar en kommungräns.
            Det är inte rimligt, tycker vi. Vi vill se fler satsningar på
            sammanhängande regionala cykelstråk för att göra det lättare att
            cykla längre sträckor.
          </note>
          <note>
            Liberalerna vill också öka möjligheten att ta med cykeln på pendeln.
            Genom att kombinera kollektivtrafik och cykel kan fler låta bilen
            stå och därmed göra en insats för miljön och minska trängseln
            på vägarna.
          </note>
          <note>
            Här är också elsparkcykeln intressant. Den tar mindre plats på
            tåget och tar dig sedan smidigt sista biten till jobbet. Liberalerna
            är positiva till elsparkcyklarnas nisch inom mobiliteten, men
            ett regelverk behöver utredas för att undvika de negativa effekter
            som vissa städer har fått erfara.
          </note>
          <note>
            Herr talman! Cyklisterna lever farligt på våra vägar eftersom
            de är så oskyddade. Det är ett problem som vi delar med alla länder
            i EU. Jag är därför glad över den EU-förordning som trädde i kraft
            den 1 januari 2020 och som ska börja tillämpas den 6 juli 2022,
            alltså om drygt två år. Enligt förordningen ska personbilar och
            lätta lastbilar ha nödbromssystem som också ska kunna detektera
            fotgängare och cyklister framför fordonet. Liknande system ska
            finnas på bussar och lastbilar. Min förhoppning är att dessa nya
            system tillsammans med de åtgärder i infrastrukturen som jag har
            nämnt tidigare ska öka trafiksäkerheten för cyklisterna.
          </note>
          <note>
            Enligt uppgift från Cykelbranschen såldes 250 000 elcyklar 2016
            − 2019. De utgör i dag ca 20 procent av den svenska cykelmarknaden.
            Elcyklarna gör att fler kan pendla längre sträckor till jobbet
            och låta bilen stå. Den högre hastigheten ställer dock nya krav
            på cyklisten, omgivning en och infrastrukturen. Det är därför
            viktigt att forskningen om olika aspekter av cykling får ökat
            stöd, så att vi nu när intresset för cykling ökar kan förstå hur
            cyklingen kan underlättas och hur vi framöver kan undvika ett
            ökande antal skador för cyklisterna.
          </note>
          <note>
            Cykelcentrums kunskapshöjande arbete bör också få fortsatt stöd
            för att få kontinuitet i arbetet.
          </note>
          <note>
            Det är positivt med ny teknik som ökar intresset för cykling.
            Låt oss ta vara på de möjligheterna.
          </note>
          <note>
            Med dessa ord yrkar jag bifall till vår reservation nr 6.
          </note>
          <note type="speaker">
            Anf. 55 TERES LINDBERG (S):
          </note>
          <note>
            Herr talman! Jag vill börja med att yrka avslag på samtliga reserva
            ­ tioner och bifall till utskottets förslag i betänkandet.
          </note>
          <note>
            Inledningsvis konstaterar jag att det känns speciellt att stå
            här i talarstolen samtidigt som vi är mitt uppe i att bekämpa
            covid-19.
          </note>
          <note>
            Mitt i coronakrisen har våren kommit på riktigt. I stora delar
            av landet söker sig allt fler ut i naturen, och för att vara med
            och bidra till att stoppa smittspridningen väljer man andra aktiva
            sätt att röra på sig och transportera sig på än tidigare. Sedan
            i februari har jag till exempel själv valt att cykla till riksdagen
            i stället för att åka kollektivt.
          </note>
          <note>
            Herr talman! Vi socialdemokrater vill att fler ska välja att
            använda cykeln som transportmedel. Det är bra, det gör en frisk
            och det är hälsosamt. Oavsett hur gammal man är eller om man bor
            i en stad eller på landet ska möjligheterna att ta sig fram på
            cykel förbättras. Man ska kunna transportera sig delar av eller
            hela sträckan även efter coronakrisen. Jag är därför glad att
            regeringen har en tydlig ambition på området.
          </note>
          <note>
            Den socialdemokratiskt ledda regeringen har vidtagit en rad åtgärder
            för att öka cyklingen och dess roll i samhällsutvecklingen. Särskilt
            den nationella cykelstrategin, som togs fram under förra mandatperioden,
            har haft stor betydelse för det arbetet. Där slås också fast att
            cyklingen ska öka och bidra till ökad trafiksäkerhet. Det är en
            viktig utgångspunkt för vårt arbete. Men för att kunna nå det
            målet måste vi hjälpas åt att göra det än bättre .
          </note>
          <note>
            Jag vill särskilt nämna regionernas och kommunernas roll i arbetet
            med att främja ökad och säker cykling. Föreningen Svenska Cykelstäder
            samlar till exempel en rad kommuner i vårt land som är i framkant
            när det gäller att främja cykling och stärka den infrastruktur
            som behövs. De delar kunskap och samarbetar, precis som vi måste
            göra.
          </note>
          <note>
            Alla behöver hjälpas åt. Alla parter på olika nivåer och i olika
            delar av samhället måste ta sitt ansvar för att cykeln ska få
            den plats i samhällsbilden som lyfts fram i cykelstrategin. Jag
            vill därför rikta ett stort tack till de olika cykelorganisationer
            och andra idéburna organisationer som dagligen jobbar på olika
            sätt för att främja en ökad och säker cykling. Det är ett viktigt
            arbete de bedriver.
          </note>
          <note>
            I den nationella cykelstrategin pekas det ut en rad områden som
            ligger fast som regeringens utgångspunkt. Jag skulle vilja fördjupa
            mig lite i dem och hur regeringen arbetar med dem här och nu och
            framöver, herr talman.
          </note>
          <note>
            Det första området handlar om att lyfta fram cykeltrafikens roll
            i samhällsplaneringen. Det måste till ett helhetsperspektiv för
            att på olika nivåer bidra till en breddad syn på infrastrukturplaneringen
            i våra tätorter och städer och för att möjliggöra för fler att
            resa med cykel till och från arbete och fritidsaktiviteter.
          </note>
          <note>
            Det andra området handlar om ett ökat fokus på grupper av cyklister.
            Barn är en särskilt viktig målgrupp när det gäller att främja
            ökad och säker cykling. Men inom detta område är regeringen också
            tydlig med att det fortsatta arbetet bör inriktas på att ta fram
            en nulägesbild av befintliga turist- och rekreationsleder, på
            att öka kunskapen om vad som utmärker framgångsrika cykelleder
            och på att ta fram förslag på hur området kan utvecklas.
          </note>
          <note>
            Det tredje området handlar om att främja en mer funktionell och
            användarvänlig infrastruktur. Här vill man också pröva möjligheten
            att genom en ändring i trafikförordningen låta kommunerna inrätta
            så kallade cykelgator. Man vill utreda om det under vissa förutsättningar
            är möjligt att medge undantag från reglerna om stopplikt vid röd
            signal när fordonet till exempel gör en högersväng. Det skulle
            kunna gälla samtliga fordonsslag.
          </note>
          <note>
            Vi vill generellt att cykling ska göras smidigare, säkrare och
            mer attraktivt. För att klara det behövs nya innovativa lösningar
            i form av till exempel ny ytbeläggning, mer anpassade cykelparkeringar
            med mera.
          </note>
          <note>
            Jag vill också nämna frågan om cykling på enkelriktade gator.
            Infrastrukturministern har tydligt redogjort att det redan i dag
            är möjligt att vidta åtgärder för att man ska få cykla i båda
            riktningarna, även mot enkelriktad biltrafik. Han har också tydligt
            talat om att ifall det skulle visa sig vara ett bekymmer och att
            det behövs förändringar är han beredd att gå vidare med det. Det
            är ett viktigt besked.
          </note>
          <note>
            Jag vill även understryka betydelsen av de så kallade stadsmiljöavtalen,
            som lanserades 2015. De syftar till att framhålla hållbara stadsmiljöer
            genom att bland annat ge stöd till kommuner och regioner för åtgärder
            i städer som leder till ökad andel persontransporter med kollektivtrafik
            eller cykeltrafik. Många kommuner har i dag nyttjat dessa viktiga
            medel till just cykelinfrastruktursatsningar.
          </note>
          <note>
            Det fjärde området handlar om att främja säker cykeltrafik. En
            rad åtgärder är viktiga för att främja säker cykling, såsom användning
            av hjälm, underhåll och drift av cykelvägar och säkra fordon.
            Därför är det bra och viktigt att det i den nationella planen
            ingår satsningar på trafiksäkerhetshöjande åtgärder som gång-
            och cykelpassager och portar.
          </note>
          <note>
            Målsättningen är att vidta åtgärder där potentialen för ökad
            och säker cykling är störst. Det innebär i första hand satsningar
            inom eller mellan ett fyrtiotal större tätorter som skapar sammanhängande
            säkra stråk, främst för pendling till arbete och studier. Det
            föreslås även en satsning på förbättrat underhåll av cykelvägar
            längs nationella och regionala vägnät som används frekvent året
            om.
          </note>
          <note>
            Ytterligare en viktig åtgärd gäller hastigheten eftersom cyklister
            är så kallade oskyddade trafikanter. Därför är det välkommet att
            regeringen har gett Trafikanalys i uppdrag att se över möjligheten
            för sänkt bashastighet i tätort.
          </note>
          <note>
            I våras stod regeringen också värd för en stor internationell
            FN-konfe ­ rens om trafiksäkerhet. I Stockholmsdeklarationen skrev
            man då under på att begränsa hastigheten till 30 kilometer per
            timme i områden där risken är stor för dödsfall och allvarligt
            skadade i trafiken. Från svensk sida be ­ drivs alltså ett viktigt
            internationellt arbete.
          </note>
          <note>
            Det femte området handlar om att utveckla statistik och forskning.
            Här vill jag särskilt understryka vikten av att vi inte enbart
            bidrar till ökad forskning på cykelområdet utan även möjliggör
            för tillämpning av forskningen i praktiken. Den socialdemokratiskt
            ledda regeringen bidrog under förra mandatperioden till att vi
            fick ett nationellt cykelcentrum hos VTI i Linköping. Det är en
            viktig resurs för att stärka forskningen men också bidra till
            en ökad tillämpning i praktiken och uppföljning av vidtagna åtgärder
            samt nulägesbeskrivningar. Bättre vintervägsunderhållning är ett
            sådant exempel där man gått före genom att visa på möjligheterna
            med sopsaltning.
          </note>
          <note>
            Herr talman! Jag vill även kort säga något om den fantastiska
            och snabba utveckling av det som vi ibland kallar elskotrar har
            inneburit. Jag är glad över att regeringen gett Transportstyrelsen
            i uppdrag att beskriva de regelverk som gäller och utreda behovet
            av förenklade regler för eldrivna enpersonsfordon, däribland elsparkcyklar
            och elcyklar. Vi socialdemokrater är tydliga med att man måste
            sätta trafiksäkerheten främst och ha ordning och reda på vilka
            regler som gäller. Men vi ser också att vi kan möjliggöra utveckling
            av ny teknik och innovation på transportområdet. Tillsammans med
            kommuner och bransch är jag övertygad om att detta kommer att
            leda till bättre mobilitet i våra städer.
          </note>
          <note>
            För att Sverige på riktigt ska kunna bli det första fossilfria
            välfärdslandet och nå en grön hållbar omställning i transportsektorn
            är cykeln en viktig nyckel, men då måste vi tillsammans säkerställa
            att cykel blir ett möjligt resealternativ i fler delar av landet,
            både i stad och på landsbygd.
          </note>
          <note>
            Som socialdemokrat vill jag se ett jämlikt och hållbart samhälle.
            Det betyder att hela samhället måste kunna vara med och ställa
            om.
          </note>
          <note>
            Jag yrkar som sagt bifall till förslaget i betänkandet.
          </note>
          <note type="speaker">
            Anf. 56 JENS HOLM (V) replik:
          </note>
          <note>
            Herr talman! Jag har några frågor till Socialdemokraterna och
            Teres Lindberg.
          </note>
          <note>
            Teres Lindberg redogjorde för de viktiga målsättningar som finns
            i regeringens cykelstrategi. Bland annat talade hon om att lyfta
            cykelns roll i infrastrukturplaneringen. Jag tror att det är en
            av kärnpunkterna om vi vill ha mer cykling i framtiden, om vi
            vill ha säkrare cykling och om vi överlag vill ha ett mer robust
            nät av cykelinfrastruktur.
          </note>
          <note>
            Så som flera av oss här har konstaterat är väglagen inte riktigt
            uppdaterad inför de investeringar vi behöver göra när det gäller
            cykelinfrastruktur. Den förutsätter nämligen att det finns ett
            funktionellt samband mellan cykelvägen och bilvägen. Vill Socialdemokraterna
            ändra på väglagen så att man kan bygga cykelvägar oavsett om det
            finns en statlig väg på plats eller inte? Vilka initiativ har
            Socialdemokraterna i så fall tagit för detta?
          </note>
          <note>
            Teres Lindberg sa också att Socialdemokraterna vill att cyklingen
            ska öka. Jag tror att alla partier kan skriva under på det. Det
            vore klädsamt om de också hade ett mål för hur mycket cyklingen
            ska öka, annars blir det lätt bara en läpparnas bekännelse och
            något man säger men som inte går att följa upp senare. Har Socialdemokraterna
            ett mål för hur mycket cyklingen i Sverige ska öka?
          </note>
          <note type="speaker">
            Anf. 57 TERES LINDBERG (S) replik:
          </note>
          <note>
            Herr talman! Tack för frågorna, Jens Holm! Jag är inte helt säker
            på att jag förstår din fråga vad gäller väglagen. Vi behöver självfallet
            ge förutsättningar för de statliga vägnäten att ha cykelvägar.
            Men samtidigt måste det finnas stor samverkan med kommunerna.
            Även om vi skulle lägga resurser på att bygga en statlig cykelväg
            längs med varje statlig väg är jag tveksam till att det i sig
            skulle öka cyklingen. Vi behöver snarare ha bra cykelvägar som
            gör att människor kan cykla på ett bra och tryggt sätt. Då är
            kanske de kommunala och lokala vägarna viktigare. Att lägga resurser
            på cykelvägar som ingen kommer att nyttja är inte en framkomlig
            väg.
          </note>
          <note>
            Vi har inget utpekat mål för hur stor andel av resandet som vi
            vill ska ske med cykel. Jag tycker heller inte riktigt att det
            är ett relevant mål. Det varierar självklart över tid. På vinterhalvåret
            väljer kanske många att inte cykla för att det till exempel är
            kallt, blött eller fuktigt. Det beror helt på var i landet man
            bor. Däremot ser jag gärna att politiken ger bra förutsättningar
            för människor att välja cykel men kanske också under vissa perio
            ­ der av året att gå.
          </note>
          <note>
            När människor promenerar eller cyklar är det bra för hela samhället.
            Det är hälsouppbyggande och ger oss friska medborgare. På sikt
            och i förlängningen sparar det de gemensamma utgifter vi har för
            hälsa.
          </note>
          <note>
            Jag tror som sagt inte att ett utpekat mål för hur många som
            ska använda just cykel löser problemet.
          </note>
          <note type="speaker">
            Anf. 58 JENS HOLM (V) replik:
          </note>
          <note>
            Herr talman! Jag tror att det är väldigt viktigt att vi kan få
            en ändring av väglagen. Många partier delar min bild. I det betänkande
            som vi just nu diskuterar framhålls att när man bygger en cykelväg
            fordras att det finns ett funktionellt samband mellan cykelvägen
            och bilvägen, annars kan man inte bygga till exempel en separat
            cykelväg mellan två kommuner.
          </note>
          <note>
            Det har blivit alltmer populärt att cykelpendla, och då blir
            det lite gammalmodigt att tänka sig att utbyggd cykelinfrastruktur
            bara handlar om något som byggs inom en kommun eller stad. Jag
            tror att vi alla är överens om att riktiga cykelstråk behövs.
            De behöver inte nödvändigtvis gå längs en bilväg, utan man kan
            hitta andra sträckor. För det behövs en ändring av väglagen.
          </note>
          <note>
            Jag tycker att Socialdemokraterna ska titta mer noggrant på denna
            fråga. Det är de som sitter i regeringen och har frågan i sina
            händer. De kan ändra detta. Det finns ett väldigt stort tryck
            ute i Sverige för att vi ska få en uppdaterad väglag.
          </note>
          <note>
            Jag noterade att Teres Lindberg i sitt anförande talade om möjligheten
            att svänga till höger vid stoppljus även om stoppsignalen är röd.
            Hon sa att det är något som utreds. Detta har diskuterats väldigt
            länge. Vi får hela tiden beskedet att det hela utreds eller bereds.
            Jag vill därför fråga Teres Lindberg när utredningen om att man
            ska få svänga till höger vid rödljus är klar.
          </note>
          <note type="speaker">
            Anf. 59 TERES LINDBERG (S) replik:
          </note>
          <note>
            Herr talman! Tack igen, Jens Holm, för viktiga frågor! Jag är
            inte helt säker på att en uppdatering av väglagen behövs. Men
            jag tar självfallet med mig frågan om regionala cykelstråk.
          </note>
          <note>
            Även jag tror att regionala cykelstråk är en absolut förutsättning
            för att fler människor ska välja att cykelpendla. Men det handlar
            nog primärt om samverkan mellan regioner och kommuner och emellanåt
            också staten. I huvudsak ligger detta dock hos den regionala infrastrukturplaneringen
            och inte den statliga.
          </note>
          <note>
            Jag är tyvärr inte helt uppdaterad om när vi får se ett förslag
            om högersvängen. Det är väldigt viktigt att vi tittar på detta.
            Man måste alltid kom ­ ma ihåg att när det handlar om förändringar
            av trafikregler och att anledningen till att lagen ser ut som
            den gör i dag har det primärt med trafiksäkerhet att göra. Man
            har inte riktigt i första hand utgått från cykel. Alla vi som
            cyklar vet att detta skulle underlätta. Jag tror att många med
            mig emellanåt gör sig skyldiga till ett lättare lagbrott då man
            genar eftersom man ser att man inte utgör en trafikfara.
          </note>
          <note>
            Det blir dock problematiskt när man ska blanda ihop olika regler
            för olika trafikslag, om det är vad som måste till. Vi behöver
            ha tydliga regler så att trafikanter vet vad som gäller och så
            att inte missförstånd uppstår i trafiken.
          </note>
          <note>
            För oss är det viktigt att trafiksäkerheten alltid får gå först.
            Det är också vad som problematiserar utredningar och förslag som
            detta. Men jag hoppas att vi ska kunna komma med ett bra förslag
            som också kan tillgodose cyklisters möjlighet till bättre framkomlighet.
          </note>
          <note type="speaker">
            Anf. 60 EMMA BERGINGER (MP):
          </note>
          <note>
            Herr talman! Att cykling har väldigt stora fördelar både för
            individen och för samhället råder det ingen tvekan om. Cykling
            minskar utsläppen av koldioxid och skadliga partiklar. Samtidigt
            är det ett aktivt transport ­ slag. Den som cyklar når lättare
            upp till allas vårt dagliga behov av minst 30 minuters fysisk
            aktivitet. Det är något som på sikt är till stor nytta för att
            minska belastningen på vården och som kan bidra till att vi kan
            bli äldre. I genomsnitt 3–14 månader eller 90–420 dagar i förlängd
            livslängd kan den som byter bilen mot cykeln få enligt projektet
            PASTA, Physical Activity through Sustainable Transport Approaches.
          </note>
          <note>
            Cykling är också ekonomiskt. Det är ett relativt billigt fordon,
            och infrastrukturen är inte särskilt kostsam, särskilt inte i
            jämförelse med den infrastruktur som bilar behöver.
          </note>
          <note>
            En genomsnittlig dag cyklar ungefär 800 000 personer i genomsnitt
            cirka sju kilometer var fördelat på 2,2 resor, enligt det nationella
            cykelbokslutet för 2018, som publicerades i juni 2019. Vi får
            väl anta att det ligger på ungefär samma nivå fortsatt. Hur många
            som cyklar varje dag varierar dock beroende på årstid, väder och
            vind med mera. Kunskapen om vilka som cyklar och varför de cyklar
            behöver bli bättre. Här spelar det nationella kunskapscentrumet
            för forskning och utbildning om cykling en väldigt viktig roll.
            Vi ser fortsatt ett starkt behov av forskning på det här området
            för att förbättra våra kunskaper.
          </note>
          <note>
            Herr talman! Vi som cyklar behöver dock bli fler, för både klimatets
            och folkhälsans skull. Därför är frågan hur vi får fler att cykla
            mer.
          </note>
          <note>
            Det finns en stor potential att öka cyklingen. Ungefär hälften
            av alla bilresor är kortare än fem kilometer, en sträcka som de
            flesta vuxna med enkelhet kan cykla. Med en elcykel är det dessutom
            enkelt för de flesta att cykla betydligt längre sträckor än så.
            Även för längre resor kan cykeln ofta utgöra ett led i resan för
            att nå till exempel en busshållplats eller en tågstation.
          </note>
          <note>
            Organisationen Svensk Cykling, som samlar flera av Sveriges cykelorganisationer,
            har formulerat ett politiskt manifest med förslag under fyra olika
            rubriker: resurser, yta, framkomlighet och trafiksäkerhet. Jag
            skulle vilja påstå att det är ett väldigt träffsäkert sätt att
            beskriva vad som behövs för att öka cyklingen och göra den mer
            attraktiv.
          </note>
          <note>
            För att åstadkomma något inom dessa områden skulle det dock behövas
            ett nationellt mål för ökad cykling. Regeringen lade år 2017 fram
            en nationell cykelstrategi för ökad och säker cykling, och det
            anges i januariavtalet att andelen som cyklar ska öka. Ändå finns
            det ännu inte ett politiskt beslutat mål som anger riktningen
            för hur mycket cykeltrafiken ska öka, något som vi från Miljöpartiet
            är tydliga med att vi vill se.
          </note>
          <note>
            Det finns visserligen målsättningar. Till exempel finns det inom
            miljömålssystemet ett etappmål som inriktar sig på de hållbara
            transportslagen: ”Andelen persontransporter med kollektivtrafik,
            cykel och gång i Sverige ska vara minst 25 procent år 2025, uttryckt
            i personkilometer, i riktning mot att på sikt fördubbla andelen
            för gång ‑ , cykel- och kollektivtrafik.” Men det här målet skiljer
            inte på trafikslagen gång ‑ , cykel- och kollektivtrafik och kan
            därför inte anses ha en särskilt styrande effekt på transportpolitiken.
          </note>
          <note>
            För att åtgärder och resurser ska kunna inriktas på att öka cykeltrafiken
            på det sätt som beskrivs i den nationella cykelstrategin behövs
            det konkreta nationella målsättningar för hur mycket cykeltrafiken
            ska öka. Ett tydligt nationellt mål menar jag skulle möjliggöra
            ökade investeringar i cykelinfrastruktur både i den nationella
            infrastrukturplanen och i de regionala planerna. Det skulle också
            ge tydlig vägledning till Trafikverket.
          </note>
          <note>
            År 2018 investerades det 587 miljoner kronor av statliga medel
            i cykel ­ vägar, fördelat på 67 miljoner i nationell plan och
            520 miljoner i regio ­ nal plan. Tack vare stadsmiljöavtalen som
            Miljöpartiet varit drivande bak ­ om beviljade Trafikverket också
            stöd till cykelåtgärder för ca 100 miljoner kronor. I den nationella
            planen finns det avsatt 1 miljard per år i så kallade stadsmiljöavtalspengar
            som kan sökas av kommuner för medfinansiering av åtgärder för
            hållbara transporter, såsom cykel- och kollektivtrafik. Inför
            kommande arbete med en ny nationell plan är det viktigt att säkerställa
            att tillräckliga medel avsätts för cykel.
          </note>
          <note>
            Även om de flesta cykelvägar är kommunala är det viktigt att
            det finns cykelvägar som binder ihop orter på ett gent och sammanhängande
            sätt. Miljöpartiet vill se ett nationellt stomnät av cykelvägar.
            Vi vill också öka förutsättningarna att cykla på landsbygden,
            något som vi tror kan få stor positiv effekt på cykelturismen.
            Gynnar man det ena gynnar man det andra.
          </note>
          <note>
            Herr talman! Som det ser ut i dag skiljer sig mängden cykelväg
            åt mellan regioner och kommuner. Skåne, den region som har mest
            cykelväg, har 396 mil fördelat på 40 mil statlig cykelväg och
            341 mil i det kommunala vägnätet. Resterande 14 mil finns i enskilt
            vägnät. Även Stockholm och Västra Götaland har över 300 mil cykelväg.
            Men därefter är det ett ganska stort hopp ned till 127 mil i Östergötland
            och 114 mil i Jönköping. Det behövs helt enkelt fler cykelvägar.
          </note>
          <note>
            För en förbättrad framkomlighet behöver också frågan om markåtkomst
            lösas, så att det blir lättare för Trafikverket att planera och
            bygga cykelvägar med en rationell sträckning. Det behövs en revidering
            av väglagen, vilket har sagts här tidigare. Likaså behöver cykeltillgänglighet
            i samband med om- och utbyggnad av så kallade två-plus-ett-vägar
            säkerställas. Även möjligheten till statlig medfinansiering av
            så kallade steg-1-och-2-åtgärder i enlighet med fyrstegsprincipen
            behöver stärkas.
          </note>
          <note>
            I stadsmiljö behöver frågan om möjligheten för cyklister att
            cykla i båda riktningar på gator som för biltrafiken är enkelriktade
            säkerställas. Möjligheten finns i dag i många kommuner, men det
            borde också vara självklart att kommunerna och städerna kan tillämpa
            den skyltning som mest tydligt och pedagogiskt förklarar för såväl
            cyklister som bilister vad som gäller på gatan. Därför borde enkelriktatskylten
            med den blå pilen kunna kombineras med en tilläggstavla: ”Gäller
            ej cykel”. Kommuner behöver också få möjlighet att inrätta så
            kallade cykelgator, där cykeln har företräde och sätter normen
            för hastigheten.
          </note>
          <note>
            Här är inte vi i Miljöpartiet rädda för att understryka att om
            man verkligen prioriterar cykling behöver resurser och yta tas
            från biltrafiken. Många partier vidhåller att man inte ska ställa
            trafikslag mot varandra. Vi vet dock alla att varken de ekonomiska
            resurserna eller den fysiska ytan i våra städer är obegränsade.
            Ökar vi tilldelningen till det ena trafikslaget innebär det konsekvenser
            för det andra. Det handlar dessutom om en nödvändig omställning
            där vi behöver minska vägtrafikens negativa klimatpåverkan liksom
            påverkan på luftkvalitet och hälsa.
          </note>
          <note>
            Vi tycker också att det är viktigt att barns cykling ska stimuleras.
            Det bör vara en självklarhet att skolbarn får bättre möjligheter
            att cykla till skolan och i skolan undervisas om hur man cyklar
            på ett säkert sätt. För att ge en säkrare trafikmiljö både för
            cyklande barn och för övriga oskyddade trafikanter borde bashastigheten
            i tätort sänkas.
          </note>
          <note>
            Herr talman! Det behövs en starkare nationell cykelpolitik. Här
            är Miljöpartiet drivande. Det finns många insatser som skulle
            behöva göras. Vi arbetar både inom regeringen och gentemot regeringens
            samarbetspartier för att det här ska bli verklighet.
          </note>
          <note>
            Jag yrkar bifall till förslaget i betänkandet och avslag på motionerna.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15 .)
          </note>
          <note>
            § 12 Väg- och fordonsfrågor
          </note>
          <note>
            Trafikutskottets betänkande 2019/20:TU11
          </note>
          <note>
            Väg- och fordonsfrågor
          </note>
          <note>
            föredrogs.
          </note>
          <note type="speaker">
            Anf. 61 TERES LINDBERG (S):
          </note>
          <note>
            Herr talman! Vi debatterar nu trafikutskottets betänkande TU11,
            där motioner från allmänna motionstiden behandlas. Det handlar
            om väg- och fordonsfrågor. Totalt är det 134 yrkanden om en rad
            olika fordons- och vägrelaterade ämnen, som en fossilfri fordonsflotta,
            infrastruktur för fossilfri tankning och laddning, enskilda vägar,
            självkörande fordon, motorhobbyn och historiska fordon samt långa
            och tunga fordon. Vi socialdemokrater har tre reservationer i
            betänkandet. Jag står naturligtvis bakom alla dem, men för tids
            vinnande yrkar jag bifall endast till reservation nr 35. Den handlar
            om ett utskottsinitiativ som också har lyfts fram i samband med
            utskottets betänkande.
          </note>
          <note>
            Utskottsinitiativet handlar om virkesupplag vid allmän väg. Bakgrunden
            till utskottsinitiativet är att Trafikverket den 1 januari i år
            började ta ut en avgift för ansökningar om virkesupplag vid allmän
            väg.
          </note>
          <note>
            Vi tycker att det är en ganska viktig fråga. Anledningen till
            att vi inte står bakom initiativet är att själva initiativet bygger
            på ett missförstånd om att varje virkesupplag ska avgiftsbeläggas
            och att man ska ansöka om att få göra det.
          </note>
          <note>
            Trafikverket har i sin tur låtit meddela att det har för avsikt
            att låta de generella tillstånden finnas kvar som de är i dag
            och att det har ambitionen att tillmötesgå skogsbranschens önskemål
            om en snabbare och smidigare hantering. Det välkomnar vi såklart.
          </note>
          <note>
            Vi välkomnar också att regeringen överväger eventuella lokala
            dispensmöjligheter från avgifter vid till exempel granbarksborrea
            n grepp. Men att i det här fallet frångå den allmänna principen
            om att statliga myndigheter, regioner och kommuner finansierar
            myndighetsutövning via avgifter är vi inte beredda att göra. Därför
            kan vi heller inte ställa oss bakom förslaget till utskottsinitiativ.
          </note>
          <note>
            Herr talman! Transporter står för ungefär en tredjedel av utsläppen.
            Det långsiktiga målet för klimatet är att Sverige inte ska ha
            några nettoutsläpp av växthusgaser år 2045. Ett viktigt etappmål
            är att växthusgasutsläppen från inrikes transporter ska ha minskat
            med 70 procent till 2030 med utgångspunkt från 2010.
          </note>
          <note>
            Halva tiden har nu gått för det första etappmålet om 70 procent,
            och än återstår mycket för att detta ska bli möjligt. I regeringens
            klimatstrategi visar man bland annat på en handlingsplan för fossilfria
            transporter och elektrifiering med en rad åtgärder som syftar
            till att ställa om till mer effektiva fordon och fossil fri a
            drivmedel. Regeringen överlämnade också den första klimatpolitiska
            handlingsplanen i december. Den redovisar både planerade och beslutade
            åtgärder som bidrar till att nå de nationella och globala klimatmålen.
          </note>
          <note>
            Klimatpolitiska rådet presenterade sin rapport för 2020 för bara
            några veckor sedan. Det menar att vidtagna åtgärder inte räcker
            för att vi ska klara att nå målet om nettonollutsläpp till 2045.
            Även Expertgruppen för studier i offentlig ekonomi presenterade
            i somras en rapport kallad Klimat ­ mål på villovägar? Den dömer
            i praktiken ut en enig riksdags mål om nettonollutsläpp till 2045.
            Den säger att vi inte kommer att klara det om vi inte genomför
            en omfattande prisökning på bensin och diesel.
          </note>
          <note>
            De n här typen av uppföljning är väldigt viktig för politiken
            och kanske särskilt för oss som jobbar i trafikutskottet. De n
            får oss att inse att ett tydligt mål inte räcker, och i det här
            fallet inte räcker på långa vägar. Vi måste helt enkelt arbeta
            mer med aktiv politik. Vi behöver jobba mer med löpande uppföljning
            och se till att styrmedlen utvecklas.
          </note>
          <note>
            Vi behöver också fortsatt se till att vårt land jobbar hårt med
            innova ­ tioner, forskning och utveckling. Politiken måste ge
            förutsättningar för detta, annars kommer vi inte att nå målen.
            Det behövs också lagstiftning som går hand i hand med utvecklingen.
            Ett exempel på detta är den utred ­ ning som regeringen tillsatte
            om utfasning av fossila drivmedel och förbud mot försäljning av
            nya bensin- och dieselbilar.
          </note>
          <note>
            Herr talman! Parallellt med de insatser som politik och näringsliv
            kan åstadkomma behövs också förändrade beteendemönster. Vi kan
            ta det nu rådande coronautbrottet som ett väldigt tydligt exempel.
            Det har väldigt hastigt förändrat människors resmönster.
          </note>
          <note>
            Persontrafiken har i det närmaste kollapsat. Kollektivtrafiken
            har i varje fall här i Stockholm varit mycket gles och med få
            resenärer. Trafiken på vägarna har minskat med ungefär 30 procent.
            De som satt sig i en bil eller använt något annat fordon i huvudstaden
            kan konstatera att en minskning av biltrafiken med 30 procent
            har ökat framkomligheten avsevärt.
          </note>
          <note>
            På kort sikt kommer vi att kunna se positiva effekter på klimatet.
            Men vi måste vara mycket vaksamma på de efterdyningar som kommer
            när vi öppnar samhället igen. Vi måste se till att människor känner
            sig trygga i kollektiva transporter. Just nu gör vi såklart klokast
            i att bidra till att trängseln i kollektivtrafiken inte ökar,
            så att de som behöver använda den där för att de inte har några
            andra möjligheter att ta sig till jobbet i sjukvården också kan
            göra det. Men på sikt måste vi vara tydliga med att det är smart
            att resa tillsammans. Annars kommer vi aldrig att klara klimatutmaningarna.
          </note>
          <note>
            Digitaliseringen öppnar också för framtida sätt att transportera
            sig och kan bidra till förändringar av beteenden. I en inte alltför
            orealistisk framtid kommer vi att kunna se självkörande bilar.
            Transportmedlet kanske finns utanför dörren när du vill ha det.
            Fordonet kör dig sedan dit du vill utan att du behöver parkera
            det, och det till en rimlig kostnad. En så dan utveckling tror
            jag kan bidra till ett helt nytt sätt att förflytta sig och till
            en helt annan syn än den som många har i dag på den egna bilen.
            Till att börja med kommer den utvecklingen att ske i städerna
            men så småningom i hela landet.
          </note>
          <note>
            Jag är glad att utskottet samfällt har höga ambitioner just när
            det gäller självkörande bilar. Men jag vill också lyfta fram att
            vi socialdemokrater har en reservation i utskottets betänkande
            i delen om självkörande fordon. Vi menar att det pågår viktigt
            arbete här både från Infrastrukturdepartementet och från svenska
            myndigheter. Att riksdagen ska diktera storskaliga försök i verklig
            miljö tycker vi dock inte är seriöst. Jag kan inte nog understryka
            att en introduktion av självkörande fordon inte under några omständigheter
            får ske på ett sätt som äventyrar människors säkerhet i trafiken.
            Att stressa fram en introduktion kan få ödesdigra konsekvenser.
          </note>
          <note>
            Fru talman! Framtiden förutsätter också en fungerande infrastruktur,
            el längs våra vägar, laddstationer och tankstationer för bränslen
            som biogas och vätgas. Det handlar infrastruktur för att fossilfria
            alternativ ska fungera och om hur tunga fordon transporteras.
          </note>
          <note>
            Svenska företag är ofta ett föredöme. Så sent som i går kunde
            vi höra om Volvos miljardsatsning för att tillsammans med Daimler
            utveckla, producera och kommersialisera bränslecellssystem för
            bland annat tunga fordon.
          </note>
          <note>
            Tyngre och länge fordon är bra för industrin och för klimatet.
            Här är också möjliggörandet av transporter på 74 ton viktig t
            . I betänkandet väljer också utskottet att ge ett tillkännagivande
            om att Trafikverket ska ta över dispenshanteringen för tyngre,
            längre och bredare fordon.
          </note>
          <note>
            Vi socialdemokrater menar att det är viktigt att det finns en
            effektiv och snabb hantering av ansökningar om dispens. Det är
            i dag Trafikverkets regioner eller kommunerna som hanterar ansökningarna.
            Det är kommunen om transporten sker inom en kommun och Trafikverket
            om den sker över flera kommuner.
          </note>
          <note>
            Det är angeläget att den myndighet som har kännedom om de lokala
            förutsättningarna också är den som hanterar ansökningarna. Huvudmannen
            för vägen är den som har den bästa kännedomen. Det är också viktigt
            med snabba handläggningstider och att hanteringen är korrekt.
            Myndigheterna har skyldighet att jobba med digitalisering. Vi
            utgår från att vi kommer att se effekter också på det här området
            för att hanteringen ska bli mer effektiv och gå snabbare. Men
            vi tror inte att man genom att flytta myndighetsutövning från
            den myndighet som har bäst kännedom om omständigheterna kommer
            att göra det bättre utan snarare att det kommer att skada säkerheten
            vid själva transporten.
          </note>
          <note>
            Fru talman! Vi har en stor uppgift framför oss. Det handlar om
            att minska klimatutsläppen samtidigt som vi inte försämrar för
            näringslivets förutsättningar. Det handlar om att vägtransporter
            av gods och personer fungerar i hela vårt avlånga land. Jag är
            dock bekymrad över att utskottet i detta betänkande vid ett flertal
            tillfällen väljer att gräva sig djup t ned i verktygslådan. I
            stället borde vi fokusera på de stora perspektiven och på klimat
            och fungerande transporter.
          </note>
          <note>
            Vi socialdemokrater för en politik som tar ansvar för klimatet,
            industrin och konkurrenskraften. Men vi tar också ansvar för jobben,
            trafiksäkerheten, och inte minst för att hela landet ska leva.
          </note>
          <note type="speaker">
            Anf. 62 MARIA STOCKHAUS (M):
          </note>
          <note>
            Fru talman! Väg- och fordonsfrågor engagerar. Det visar detta
            betänkande väldigt tydligt. Det handlar säkert om kopplingen till
            klimatfrågan men också om att transportsektorn är viktig för samhällets
            utveckling och för vår mobilitet.
          </note>
          <note>
            Motionsbetänkandet innehåller tre tillkännagivanden och 35 reserva
            ­ tioner.
          </note>
          <note>
            Det första jag skulle vilja lyfta, fru talman, är tillkännagivandet
            om virkesupplag. Det har sedan 2012 varit tillståndspliktigt att
            lägga upp virkestravar utmed allmänna vägar, men Trafikverket
            har inte tagit ut någon avgift för tillståndet. Den 1 januari
            i år började man ta ut en avgift för tillståndet, vilket nu en
            majoritet i riksdagen säger nej till. Regeringen får i ett tillkännagivande
            i uppdrag att göra någonting åt detta, och vi förutsätter att
            det kommer att ske skyndsamt.
          </note>
          <note>
            Framför allt har denna avgift blivit en stor börda för de mindre
            skogsägarna. Sveriges skogsägare och människor på landsbygden
            måste kunna ha tillgång till det allmänna vägnätet utan att behöva
            betala avgifter för detta.
          </note>
          <note>
            Fru talman! Ett annat tillkännagivande som Moderaterna, Kristdemokraterna,
            Centern, Liberalerna och Sverigedemokraterna står bakom handlar
            om att vi vill ha ett beslut som möjliggör storskaliga tester
            av självkörande bilar. I dag går utvecklingen fort fram, och det
            är viktigt att Sverige anammar den utvecklingen och tar vara på
            utvecklingsmöjligheterna. Ska vi kunna vara säkra på att dessa
            fordon kan framföras utan risk för andra trafikanter måste vi
            våga testa mer storskaligt.
          </note>
          <note>
            Regeringen har tidigare fått liknande tillkännagivanden om att
            utveckla en strategi för självkörande fordon, men tyvärr har regeringen
            inte prioriterat de uppdragen. Här måste regeringen skärpa sig.
            Sveriges företag ska inte behöva vänta längre på långsiktiga strategier
            och storskaliga tester av självkörande bilar. Tyvärr bromsar regeringens
            arbetssätt utvecklingen. Jag tänker inte minst på detta från klimatsynpunkt.
            Precis som Teres Lindberg påpekade kan självkörande bilar också
            påverka inställningen till att ha en egen bil.
          </note>
          <note>
            Fru talman! Det tredje tillkännagivandet som regeringen får handlar
            om att underlätta dispenshantering i fråga om tunga transporter.
            I dag kan det ta månader för ett företag att få tillstånd att
            köra mobilkranar och tunga arbetsmaskiner på vägnätet. De långa
            handläggningstiderna och dispens ­ ansökningarna bör ses över,
            och detta bör underlättas. Annars finns det stor risk att detta
            bromsar arbeten och byggen i Sverige. Utifrån min erfarenhet som
            kommunpolitiker kan jag säga: Vi behöver absolut ingenting som
            försenar och förhindrar byggen, för det finns väldigt många hinder
            på vägen när det gäller att bygga inte minst bostäder i Sverige.
            Byråkratin och regelverket behöver ses över så att vi inte hindrar
            tillväxt och utveckling i Sverige.
          </note>
          <note>
            Fru talman! En annan viktig fråga som vi moderater lyfter i en
            av våra reservationer handlar om att vägnätet bör byggas ut så
            att det klarar längre och tyngre lastbilar – det är bra inte minst
            för miljön. Då kan färre bilar transportera mer gods, och det
            blir mindre utsläpp. Det är också bra för konkurrenskraften för
            svenska företag eftersom detta kan minska kostnaden för transporter.
          </note>
          <note>
            Utbyggnaden av vägnätet så att det klarar 74 ton går alldeles
            för långsamt. Även här måste man snabba på arbetet. Vi säger nej
            till nya kilometerskatter för lastbilar. Vi har långa avstånd
            i Sverige, och om hela landet ska kunna leva och om man ska kunna
            skapa jobb och tillväxt överallt kan vi inte ha beskattning på
            avstånd.
          </note>
          <note>
            Fru talman! Moderaterna tar klimathotet på största allvar. Det
            är vår tids stora ödesfråga. Sverige och hela världen ska ställas
            om från fossil ­ användning till fossilfritt. Det ska ske genom
            hållbara beslut byggda på forskning och vetenskap. Det är inte
            politisk klåfingrighet och alarmism som kommer att driva omställningen
            utan kloka och långsiktiga beslut.
          </note>
          <note>
            Moderaterna vill bryta upp dagens bonus–malus-system. Riksrevi
            ­ sionen och Konjunkturinstitutet har konstaterat i sina granskningar
            att bonus–malus inte fungerar och inte är ett effektivt styrmedel
            för att minska utsläppen från personbilar. Konjunkturinstitutet
            slår fast att systemet inte direkt styr mot minskade utsläpp.
            Riksrevisionen har uppskattat att kost ­ naderna för att minska
            utsläppen med motsvarande 1 ton koldioxid genom bonus–malus är
            cirka fem gånger högre än nivån på koldioxid ­ skatten.
          </note>
          <note>
            Därjämte finns problem med att bonusbilar exporteras till Norge.
            De fördelningspolitiska effekterna av bonus–malus kan också ifrågasättas.
            Människor som bor utanför storstäderna och som behöver bilen för
            att vardagen ska fungera drar i mindre utsträckning nytta av bonusdelen
            än människor i storstäderna, där lönerna generellt är högre och
            där behovet av egen bil är mindre. Detta är i grunden orättvist,
            och det är inte en bra grund för en brett förankrad klimatpolitik.
            Varje krona vi lägger på detta behöver användas så effektivt och
            så smart som möjligt. Det görs inte i dagens bonus–malus-system.
          </note>
          <note>
            En annan fråga som tas upp i betänkandet gäller en fossilfri
            fordonsflotta. Här är det viktigt att vi tar vara på de nya möjligheter
            som finns att elektrifiera våra fordon och våra vägar. Vi tycker
            att frågan om elektrifiering behöver mer uppmärksamhet och kraftfullare
            åtgärder. Det kommer ny teknik, och vi måste ta vara på den för
            att klara miljöomställningen. Vi vill att regeringen tar fram
            en nationell strategi för elektrifiering av vägtransporter. Sverige
            är ett stort och glest befolkat land som är beroende av långa
            vägtransporter. Då är det viktigt att regeringen jobbar snabbare
            med en elektrifiering av vägtransporterna.
          </note>
          <note>
            Fru talman! Vi står naturligtvis bakom alla våra reservationer,
            men jag vill yrka bifall till reservation nr 6.
          </note>
          <note type="speaker">
            Anf. 63 TERES LINDBERG (S) replik:
          </note>
          <note>
            Fru talman! Jag blir fascinerad när jag hör Moderaterna i den
            här typen av debatter. Det är liksom någon form av öppna-plånboken-strategi.
            Det är allt åt alla, och staten ska betala. Men ni visar inget
            av det i era anslag i er budget. Så är det oavsett om vi pratar
            om virkesupplag eller om vi pratar om andra frågor.
          </note>
          <note>
            Vi kan till exempel ta frågan om längre och tyngre fordon och
            74 ton. För ett eller två år sedan hade vi också ett tillkännagivande
            när vi behandlade regeringens förslag på detta område. Det skulle
            inte bara gälla de stora vägstråken utan samtliga vägar i hela
            landet. Men ni lägger inte till en enda krona för att se till
            att man klarar bärigheten på broarna och vägarna. Det handlar
            om säkerhet för människor.
          </note>
          <note>
            Här har vi förvisso anslagit 10 miljarder inom ramen för investeringsplanen,
            så det pågår ett arbete för att stärka detta. Men säkerheten måste
            alltid gå först, i alla fall om man frågar mig som socialdemokrat.
          </note>
          <note>
            Maria pratar varmt i talarstolen om att regeringen bromsar utveckling
            ­ en när det gäller självkörande bilar. Jag skulle gärna vilja
            att hon utvecklar detta. På vilket sätt bromsar regeringen utvecklingen
            när det gäller själv ­ körande bilar?
          </note>
          <note>
            För mig som socialdemokrat är det självklart att trafiksäkerheten
            måste komma först. Vi kan inte göra som man har gjort i till exempel
            USA. Vi var från trafikutskottets sida där på ett studiebesök.
            Där har det faktiskt skett olyckor. Självkörande bilar har kört
            på barn vid övergångsställen. Den utvecklingen vill jag inte se
            i Sverige. Trafiksäkerheten måste komma först. Men sedan ska vi
            bejaka utvecklingen. Vi ska se till att vi har seriösa försök.
            Men du får gärna förklara för mig på vilket sätt du tycker att
            vi bromsar utvecklingen.
          </note>
          <note type="speaker">
            Anf. 64 MARIA STOCKHAUS (M) replik:
          </note>
          <note>
            Fru talman! Tack så hemskt mycket för frågorna, Teres Lindberg!
            Teres Lindberg talade inte för att man skulle ha storskaliga försök
            med självkörande bilar, snarare tvärtom. Det är just sådana försök
            som behövs. Självklart ska det ske på ett säkert sätt så att vi
            inte riskerar människors liv och hälsa, men ska vi kunna införa
            självkörande bilar i svensk trafik måste detta säkras. Det blir
            aldrig trafiksäkert om vi inte kan provköra dessa bilar.
          </note>
          <note>
            Jag har själv sett att det har varit ett fåtal olyckor i USA.
            Men man kan tänka sig hur många olyckor som sker när människor
            kör. Jag kan tycka att det är viktigt att vi får möjlighet att
            testa detta i större skala.
          </note>
          <note>
            När det gäller frågan om mer pengar kan jag säga att vi moderater,
            som bekant, inte är några stora anhängare av höghastighetståg.
            Om jag inte missminner mig är kostnaden i dagsläget för att bygga
            ut höghastighetståg runt 230 miljarder. Därför kan jag tycka att
            vi har rätt mycket pengar som vi skulle kunna satsa på vägar och
            andra mer samhällsekonomiskt lönsamma projekt än just höghastighetståg.
          </note>
          <note type="speaker">
            Anf. 65 TERES LINDBERG (S) replik:
          </note>
          <note>
            Fru talman! Jag vill bara understryka att Maria Stockhaus gör
            en riktig fuling här: Höghastighetstågen är inte finansierade
            över huvud taget. De finns definitivt inte i den nationella planen
            där finansiering för infrastruktur ligger, så det är bara fånigt
            att hänvisa till pengar som inte finns.
          </note>
          <note>
            Det är dock Moderaternas strategi, och jag lyfte också de frågorna.
            Jag noterar att Maria Stockhaus väljer att inte nämna dem i sin
            replik.
          </note>
          <note>
            Det är verkligen en öppna-plånboken-strategi: Ni säger nej till
            att staten ska finansiera sin verksamhet med avgifter. Ni säger
            att vi inte ska ha ett bonus–malus-system. Ni säger att alla vägar
            ska ha bärighetsklass för att klara alla tunga fordon och så vidare
            men utan att avsätta en enda krona till det. Det är inte en ansvarsfull
            oppositionspolitik; det vill jag verkligen understryka.
          </note>
          <note>
            När det gäller frågan om storskaliga försök är jag inte alls
            emot sådana. Vi har sådana. Jag vädjar till Maria Stockhaus, fru
            talman, att se över de verksamheter som faktiskt pågår. I Barkarby
            i Järfälla kommun norr om Stockholm har vi självkörande bussar
            i reguljärtrafik. Om det inte är ett storskaligt försök så vet
            jag inte vad det är.
          </note>
          <note>
            Att gå in med krav på storskalighet med USA som modell, som är
            det ni ser framför er, och inte sätta trafiksäkerheten i första
            rummet tycker jag är oansvarigt. Vi måste ha en stor tydlighet
            i vem som bär ansvaret om en olycka händer. Vem ska stå för försäkringskostnaden?
            Vem ska stå till svars när ett barn blir påkört?
          </note>
          <note>
            Utan att vara klara över att trafiksäkerheten kan hållas kan
            vi inte släppa lös alla de funktioner som rent tekniskt redan
            finns. Tekniken är inte till fullo att lita på, och då är jag
            inte beredd att göra det. Jag tycker att det är oansvarigt av
            er att föreslå riksdagen att besluta om detta.
          </note>
          <note type="speaker">
            Anf. 66 MARIA STOCKHAUS (M) replik:
          </note>
          <note>
            Fru talman! När det gäller pengar har vi moderater tittat igenom
            den infrastrukturplan som ligger, och där finns det en hel del
            projekt som är samhällsekonomiskt väldigt tveksamma. Om det finns
            pengar att satsa på infrastruktur, och man pratar nu om att bygga
            ut vägarna till att klara 74 ton, vilket definitivt är en samhällsekonomisk
            investering, så finns det möjlighet att göra omprioriteringar
            för de pengar som redan ligger i infrastrukturplanen.
          </note>
          <note>
            När det gäller att göra av med pengar som inte finns kan jag
            tycka att Teres Lindberg kastar sten i glashus. Man pratar ju
            vitt och brett om höghastighetstågen utan att det är finansierat,
            vilket är anmärkningsvärt ur det perspektivet.
          </note>
          <note>
            Ska vi uppnå trafiksäkerhet med självkörande bilar måste vi våga
            testa i större skala än vad vi gör i dag. Jag förstår önskan att
            vara försiktig och ha allting klart för sig till 100 procent innan
            man släpper ut fordonen i någon form av större försök, men vi
            måste ändå göra det. Vi kommer aldrig att komma vidare när det
            gäller självkörande fordon om vi inte vågar testa dem i lite större
            skala – möjligtvis till att börja med i lägre hastighet. Det är
            viktigt att komma vidare, annars hamnar vi på efterkälken.
          </note>
          <note>
            Självkörande bilar kommer att ha stor betydelse för mobilitet
            inte minst på landsbygden men även för att få ned andelen privata
            bilar i storstäderna. Det här kommer att vara en revolution för
            mobiliteten, men vi måste våga ta steg framåt och inte ha både
            hängslen och livrem på oss i alla sammanhang.
          </note>
          <note>
            De här bilarna kör ju. I Mountain View i Kalifornien kör Googles
            självkörande bilar i ordinarie trafik i vissa områden och med
            begränsningar av hastigheten. Den typen av försök har vi inte
            i Sverige, och det skulle vi behöva se.
          </note>
          <note type="speaker">
            Anf. 67 THOMAS MORELL (SD):
          </note>
          <note>
            Fru talman! Sverigedemokraterna står bakom alla våra reservationer
            i betänkandet, men för att spara tid vid voteringen yrkar jag
            bifall endast till reservation 27.
          </note>
          <note>
            Fru talman! Under sommaren 2018 möjliggjordes för Trafikverket
            att öppna en begränsad del av vägnätet för en ny typ av bärighetsklass,
            det som kallas BK4. Jämfört med den tidigare gränsen på 64 ton
            tillåts nu fordonsekipage med bruttovikter uppemot 74 ton att
            köra på BK4-vägar.
          </note>
          <note>
            Med rätt fordonskombination och rätt axelkonfiguration kan man
            minska trycket på vägarna och därmed generera mer miljövänliga
            trans ­ porter än i dag. Med ett anpassat fordon för bruttovikt
            på 74 ton blir axel ­ trycken lägre, trots att fordonskombinationen
            blir tyngre. Det är inte alltid ett sådant ekipage blir bättre
            ur ett ekonomiskt perspektiv, eftersom for ­ donsbyggnationen
            blir dyrare. Ur miljösynpunkt är däremot ett 74-tons ­ ekipage
            effektivt, eftersom det bär mer nyttolast.
          </note>
          <note>
            För Sverigedemokraterna är det viktigt att en så stor del som
            möjligt av det svenska vägnätet är öppet för BK4. Det finns naturligtvis
            begränsningar där exempelvis broar inte klarar en fordonskombination
            på 74 ton, men i övrigt ska vägnätet vara öppet.
          </note>
          <note>
            Fru talman! I samband med uppdatering av sitt datasystem skickade
            Transportstyrelsen ut nya registreringsbevis, främst till ägare
            av tunga fordon. I samband med denna uppdatering sattes högsta
            tillåtna bruttovikt på fordonkonfigurationen 6 × 6 på 25 ton.
            Jag ska inte fördjupa mig i lagtext eller tekniska specifikationer
            under den här debatten, men det finns några viktiga delar i Sverigedemokraternas
            motion.
          </note>
          <note>
            Syftet med viktbegränsningar är givetvis att skydda vägnätet,
            eftersom alltför tunga laster och höga axeltryck kan ge upphov
            till allvarliga skador på vägnätet. För fordon med konfigurationen
            6 × 4, vilka har vägvänlig fjädring, är högsta tillåtna bruttovikt
            28 ton.
          </note>
          <note>
            För fordonskonfigurationen 6 × 6 tillåts endast 25 ton som högsta
            tillåtna bruttovikt, även om fordonet är utrustat med luftfjädring
            eller annan vägvänlig fjädring. Detta hämmar miljöarbetet inom
            tung anläggningstrafik. Skillnaden mellan 6 × 4 och 6 × 6 är att
            konfigurationen 6 × 6 även driver på framhjulen. Axeltrycken skiljer
            sig inte mellan 6 × 4 och 6 × 6. Därför ökar inte belastningen
            på vägen, eftersom regelverket begränsar högsta tillåtna axeltryck
            per axel till 9,5 ton.
          </note>
          <note>
            Fordonstypen 6 × 6 används nästan uteslutande för fordon i anläggningstrafik,
            räddningstjänst, bärgning eller liknande. Fordonstypen används
            ytterst sällan till annan typ av verksamhet, eftersom konstruktionen
            är dyr och underhållskrävande.
          </note>
          <note>
            Ur miljösynpunkt finns det stora vinster med att tillåta en bruttovikt
            på 28 ton, eftersom det ger möjlighet att medföra ytterligare
            3 ton nyttolast per resa. I praktiken betyder det minskad miljöbelastning
            vid byggande av exempelvis nya bostäder, järnvägar och liknande.
            Vinsten för miljön är betydande utan att det påverkar vägnätet
            negativt.
          </note>
          <note>
            I rådets direktiv 96/53/EG begränsas fordons dimensioner i nationell
            och internationell trafik. Såväl i inledningen av direktivet som
            i artikel 4.2 ges möjlighet att tillämpa andra regler för nationella
            transporter.
          </note>
          <note>
            Ett exempel på det är just att i Sverige tillåta 28 ton på treaxliga
            motordrivna fordon med vägvänlig fjädring. Det ger Sverige möjlighet
            att tillåta en högsta bruttovikt på 28 ton även för fordon med
            konfigurationen 6 × 6 i nationell trafik. Sverigedemokraterna
            föreslår att en högsta bruttovikt för konfigurationen 6 × 6 i
            nationell trafik införs.
          </note>
          <note>
            Fru talman! I det betänkande vi just debatterar finns några motioner
            som behandlar förnybara drivmedel, en fossilfri fordonsflotta
            och elvägar. Dessa motioner har som utgångspunkt att förbättra
            vår gemensamma miljö. Det är vackert så – men till vilken nytta?
            Det är måhända en provocerande fråga, men verkligheten går i rakt
            motsatt riktning.
          </note>
          <note>
            Under ett flertal år har vi sett hur gods flyttats från energieffektiva,
            fullstora ekipage till mindre och mer energikrävande fordon. Även
            om vi i dessa coronatider har sett en viss uppgång av godstransporter
            på järnväg är trenden de senaste åren den motsatta. Järnvägsoperatörerna
            upplever samma situation som de seriösa åkerierna: Man förlorar
            transportuppdrag till de oseriösa aktörerna inom transportnäringen.
          </note>
          <note>
            Det vi ser är resultatet av de senaste årens nedmontering av
            trafikpolisen och en transportnäring som lämnats utan kontroll
            och skydd från våra myndigheter.
          </note>
          <note>
            Innan coronan kom och slog till bromsen i världsekonomin såg
            vi en trend av ökande CO 2 -utsläpp. Att transporternas utsläpp
            av koldioxid ökar är ju knappast förvånande när man ser utvecklingen
            inom transportnäringen. Att flytta gods från tåg eller från energieffektiva
            och miljövänliga lastbilar till små och energikrävande enheter
            är fullständigt bakvänt.
          </note>
          <note>
            Regelverket för cabotagetrafik och kombitransporter missbrukas
            å det grövsta av de oseriösa transportföretagen. De seriösa transportföretagen
            med höga miljöambitioner får allt svårare att klara sig i denna
            osunda konkurrens. Landets politiska ledning är oerhört passiv
            i kampen mot den brottsliga verksamheten inom transportnäringen
            och sitter på händerna. Notan får de seriösa företagen och miljön
            betala.
          </note>
          <note>
            Fru talman! Ska vi återfå en sund, miljövänlig och fungerande
            transportmarknad där åkerier, järnväg och sjöfart kan utveckla
            en sund och hållbar transportnäring måste politiken också leverera.
            Vi ledamöter i Sveriges riksdag kan och ska skapa förutsättningar
            för det seriösa företagandet. Vi har ett ansvar att vidta åtgärder
            när vi ser att osunda företag och kriminell verksamhet slår undan
            benen för seriösa företagare. Väljarna, oavsett om de är företagare
            eller löntagare, kan med rätta förvänta sig att vi agerar. Det
            duger inte att knuffa in problemen i en utredning, utan här krävs
            krafttag.
          </note>
          <note>
            Någonting är riktigt sjukt med en transportnäring som flyttar
            gods från effektiva och miljövänliga fordon till små och energikrävande
            enheter. Får vi inte ordning och reda i transportbranschen lär
            alla ambitioner om förnybara drivmedel, en fossilfri fordonsflotta
            och elvägar förbli drömmar.
          </note>
          <note type="speaker">
            Anf. 68 MARTINA JOHANSSON (C):
          </note>
          <note>
            Fru talman! Jag vill inledningsvis yrka bifall till reservation
            3 men står självklart bakom våra övriga reservationer och de tillkännagivanden
            som finns i betänkandet.
          </note>
          <note>
            I detta betänkande från trafikutskottet hanteras väg- och fordonsfrågor.
            Centerpartiet har fått genomslag för tre av sina frågor, som nu
            blir tillkännagivanden som regeringen behöver åtgärda i närtid.
          </note>
          <note>
            Det första tillkännagivandet handlar om att återgå till den ordning
            där vi inte tar ut några avgifter för tillstånd till virkesupplag
            utmed allmän väg och att Trafikverket snarast ska göra administrationen
            lättare för skogsföretagen. Detta har varit avgiftsfritt och mindre
            krångligt sedan 2012 – fram till i vintras, då Trafikverket både
            återinförde avgiften och hotade att krångla till hela tillståndsprocessen.
            Skogsindustrin över hela landet, landets största nettointäktsindustri,
            riskerade att ta stor skada. Nu ser vi till att återställa den
            tidigare ordningen med bibehållen hög trafiksäkerhet. Regeringen
            har fått tydliga direktiv om vad som ska göras.
          </note>
          <note>
            Det andra tillkännagivandet handlar om att regeringen snarast
            ska verka för att möjliggöra storskaliga tester av självkörande
            fordon i verklig miljö och ge Trafikverket i uppdrag att utreda
            hur stor del av vägnätet som kan användas av självkörande fordon.
            Ska Sverige även i framtiden tillhöra de främsta nationerna när
            det handlar om fordonsteknologi och fordonsutveckling måste vi
            ta bort administrativa hinder för utveckling av självkörande fordon.
            Utredningar har gjorts, och det är bra, men nu krävs det av regeringen
            att det också blir verkstad.
          </note>
          <note>
            Det tredje och sista området där riksdagen nu driver på regeringen
            för action handlar om att regeringen ska se till att hanteringen
            av dispenser för tunga transporter underlättas och förenklas,
            bland annat genom att Trafikverket erbjuder kommunerna att delegera
            beslut om dispenser på väg. Tunga lyft utförda av tunga mobila
            kranar är en viktig del av vardagen i vårt land eftersom det handlar
            om lyft vid husbyggen, vid industriella processer som till exempel
            byggande och underhåll av vindkraftverk och även vid snabba räddningsinsatser.
            I dag trasslas just denna vardag till av oklara tillståndsansökningar
            och delade huvudmannaskap för väghållarens ansvar mellan i första
            hand staten och landets kommuner. I betänkandet finns inspiration
            till regeringen om vad som snarast behöver åtgärdas.
          </note>
          <note>
            Även om detta inte är mitt hemområde noterar jag att utskottet
            har bifallit min motion om just tunga fordon.
          </note>
          <note>
            Fru talman! Som företrädare för Centerpartiet i denna debatt
            är jag glad att vi samlat en majoritet i utskottet och riksdagen
            bakom dessa förbättringar av samhällsbyggandet.
          </note>
          <note>
            Förutom tillkännagivandena vill jag att kammaren uppmärksammar
            ytterligare områden.
          </note>
          <note>
            Ett är arbetet för att nå ett klimatneutralt Sverige och Europa.
            Vi har alla ett ansvar för att bidra till att förändra beteenden
            som inte håller i längden. Vi ska alla bidra och vara med och
            se till att vi får förutsättningar att minska klimatavtrycket.
          </note>
          <note>
            Den gröna omställningen har många fördelar och möjligheter som
            även når utanför miljöpolitiken. Ett exempel är elektrifiering
            och övergång till fossilfria bränslen så att vi får bättre miljö
            men också bättre folkhälsa. Genom att fokusera även på hälsovinsterna
            ökar vi acceptansen för att göra denna omställning. Förutom miljö-
            och hälsovinster får vi lokala nyttor i form av jobb och företagande
            i hela landet, framför allt på landsbygden. Det svenska skogsbruket
            sitter på nycklar till bättre miljö, höjd beredskap och råvaror
            till förnybara drivmedel.
          </note>
          <note>
            För att minska miljöpåverkan men behålla människors och produkters
            rörlighet och tillgänglighet måste transporterna bli effektivare.
            Det krävs många olika lösningar för att bryta beroendet av fossila
            bränslen och minska klimatutsläppen. Vi behöver mer energieffektiva
            fordon, ökad biodrivmedelsanvändning, nya lösningar med bilpooler
            med mera. Jag vill poängtera att vi behöver öka takten på omställningen
            och på produktionen i Sverige av förnybara bränslen.
          </note>
          <note>
            Fru talman! Vinterväghållningen på en del vägar som förvaltas
            av samfälligheter är i dag undermålig. En orsak till det är Trafikverkets
            nya regelverk för snöröjning, som leder till att entreprenörer
            som ska röja snö allt oftare undviker parallella uppdrag. Detta
            eftersom snöröjning av vägsamfälligheter som ligger ”längs vägen”
            kan resultera i en försening av Trafikverkets uppdrag. Följden
            kan bli dryga viten. Många vägsamfälligheter behöver därför göra
            separata upphandlingar eller beställningar av vinterväghållning.
            I praktiken leder det till att entreprenören kör flera mil med
            uppfälld plog, så kallad tomkörning, innan man kan åtgärda den
            aktuella vägsamfälligheten. Det här är kostsamt och logistiskt
            orationellt. Det är ett dåligt utnyttjande av samhällsresurser,
            och det är inte bra för miljön.
          </note>
          <note>
            Vi kan konstatera att bidragen från Trafikverket inte räcker
            hela vägen. Vi behöver också se till att Trafikverket upphandlar
            vinterväghållning på ett annat sätt så att det blir enklare för
            vägsamfälligheter att ingå i upphandlingen.
          </note>
          <note type="speaker">
            Anf. 69 JESSICA THUNANDER (V):
          </note>
          <note>
            Fru talman! Jag vill börja med att yrka bifall till reservation
            nr 30, där vi tillsammans med Socialdemokraterna och Miljöpartiet
            reserverar oss mot utskottets tillkännagivande om dispensgivning
            för tunga transporter på väg. Jag kommer dock att tala om något
            helt annat; jag tycker att Teres Lindberg sa det som behövde sägas
            i den frågan.
          </note>
          <note>
            Fru talman! Med anledning av att t ransporterna har stor klimatpåverkan
            har riksdagen antagit ett specifikt mål för att minska transporternas
            utsläpp. Målet innebär att växthusgasutsläppen från inrikes transporter
            ska minska med minst 70 procent till 2030 jämfört med 20 10 .
            För att Sverige ska nå målet måste utsläppen minska betydligt
            snabbare än vad som hittills varit fallet.
          </note>
          <note>
            Vänsterpartiet anser att det behövs kraftfullare åtgärder.
          </note>
          <note>
            Vi välkomnar att regeringen har tillsatt en utredning om utfasning
            av fossila drivmedel och förbud mot försäljning av nya bensin-
            och dieseldrivna bilar, även om utredarens uppdrag borde vara
            skarpare och tydligare. För att målen ska kunna nås behövs tydliga
            målsättningar som åtgärderna utgår från, inte tvärtom. Det är
            dock bra att utredningen har tillsatts, och vi ser fram emot resultatet.
          </note>
          <note>
            Utredaren ska föreslå ett årtal när fossila drivmedel ska vara
            utfasade i Sverige samt åtgärder som kan vidtas i ett långsiktigt
            perspektiv för att detta ska kunna genomföras på ett så kostnadseffektivt
            sätt som möjligt.
          </note>
          <note>
            Klimatpolitiska rådet rekommenderar att ett stoppdatum införs
            för försäljning av fossila drivmedel. Man anser – och vi håller
            med – att det är väsentligt att färdriktningen, slutmålet och
            tidsramen för omställningen till fossilfria transporter framgår
            tydligt för såväl privata investerare som statliga myndigheter
            och andra som har i uppdrag att genomföra politiken.
          </note>
          <note>
            Detsamma gäller för enskilda konsumenter. Tydlig information
            om vilka drivmedel som kommer att vara tillgängliga i framtiden
            är viktigt för att kunna fatta beslut om att köpa en ny bil under
            de närmaste åren. Det är också viktigt i ett längre perspektiv
            för tillgången och priserna på användbara begagnade fordon.
          </note>
          <note>
            Därför anser Klimatpolitiska rådet och vi att ett formellt slutdatum
            bör slås fast för försäljningen av fossila drivmedel och att det
            bör omfatta såväl vägtransporter som arbetsmaskiner. Vänsterpartiet
            anser att det finns ett behov av att införa ett stoppdatum för
            försäljning av fossila drivmedel men anser inte att frågan om
            ett stoppdatum måste utredas i alla delar. Klimatkrisen kräver
            tydlig inriktning och målsättning nu. Vi menar att ett stoppdatum
            redan nu kan beslutas politiskt och att det är andra delar i förslaget,
            som teknisk utformning och eventuella undantag, som behöver utredas.
          </note>
          <note>
            Fru talman! För att Sverige ska kunna genomföra en omställning
            till fossilfria vägtransporter behövs ytterligare åtgärder i närtid.
            I en rad europeiska länder diskuteras och förbereds förbud mot
            nyförsäljning av bilar som drivs med bensin eller diesel. En sådan
            tydlig målsättning skulle även ge goda förutsättningar att utveckla
            en modern fordonsindustri i vårt land.
          </note>
          <note>
            Ett stoppdatum för försäljning av fossila drivmedel bör kompletteras
            med att i närtid införa ett formellt krav på att nya bilar som
            säljs ska kunna drivas med ett fossilfritt drivmedel, som även
            kan vara el, eller ett bränsle med hög inblandning av biodrivmedel.
          </note>
          <note>
            Regeringen tar sikte på ett förbud först 2030. Vi i Vänsterpartiet
            anser att ett sådant förbud kommer alldeles för sent för att Sverige
            ska kunna reducera utsläppen inom transportsektorn med 70 procent
            till 2030. Vi vill poängtera att 2030 är det år då målet ska vara
            nått, inte det år då vi ska börja jobba på allvar. Vi ligger redan
            efter. Vi anser att Sverige ska införa ett förbud mot försäljning
            av nya bilar som drivs med fossila bränslen till 2025 samt verka
            för samma förbud inom EU. Detta är ett förslag som vi har på annat
            håll i politiken.
          </note>
          <note>
            En åtgärd som stärker klimaträttvisan och som har stor potential
            att minska utsläppen från vår befintliga fordonsflotta är att
            konvertera fossildrivna bilar till lågutsläppsfordon. Många bilägare
            har inte ekonomiska resurser att köpa en ny bil med låga utsläpp,
            och en stor del av vår befintliga fordonspark som drivs med fossila
            drivmedel är möjlig att konvertera till exempelvis etanol- eller
            biogasdrift. Både Finland och Frankrike har med framgång infört
            konverteringsregler och statligt ekonomiskt stöd, och enligt Vänsterpartiet
            kan Sverige inte ha lägre ambitioner, speciellt som vägtrafiken
            har så stora klimatförstörande utsläpp.
          </note>
          <note>
            Fru talman! Precis som Teres Lindberg sa i sitt anförande krävs
            det även beteendeförändringar. Det räcker inte med att enbart
            förändra fordonsflottan. Just nu är det inte så bra att resa tillsammans.
            Men framöver, när coronakrisen är över, är detta det bästa sättet.
          </note>
          <note>
            Vi har ett klimatnödläge. Vi ligger långt efter i omställningen,
            och vi är redan förbi den tidpunkt när vi kunde ha stoppat utvecklingen
            och uppvärmningen av världen. Vi kommer att få en varmare värld
            med alla de konsekvenser det innebär. Nu gäller det att bromsa
            utvecklingen så mycket det går. Det är hög tid för konkret handling.
          </note>
          <note type="speaker">
            Anf. 70 THOMAS MORELL (SD) replik:
          </note>
          <note>
            Fru talman! Tack för anförandet, Jessica Thunander! Ni har höga
            miljöambitioner – det är bra! Det är viktigt att vi arbetar för
            en bättre miljö och för att minska de fossila utsläppen.
          </note>
          <note>
            Men jag blir lite brydd när ni talar om att man ska stoppa försäljningen
            av fossila bränslen samtidigt som ni inte gör något åt det bränsle
            som smugglas in i landet. Det sker en omfattande transport över
            gränserna av bränsle som försörjer de illegala godstransporterna
            i landet, och man har byggt upp mobila tankstationer. Det är bränsle
            som flyter helt förbi den officiella redovisningen, och det är
            inte MK1-bränsle, alltså miljöbränsle.
          </note>
          <note>
            Därför blir jag lite brydd över att ni i det resonemang ni för
            inte sätter fokus på detta problem. Det kommer att skapa bekymret
            att försäljningen av inhemskt bränsle till inhemska fordon minskar
            samtidigt som bränsle från andra stater smugglas in och flyger
            helt under radarn. Jag är lite nyfiken på att höra om ni har fört
            ett resonemang kring detta och hur man ska komma åt problemet.
          </note>
          <note type="speaker">
            Anf. 71 JESSICA THUNANDER (V) replik:
          </note>
          <note>
            Fru talman! Tack, Thomas Morell, för frågan! Jag ser detta som
            två olika frågeställningar. Att smuggla in bränsle och använda
            insmugglat bränsle är kriminalitet. Det är en annan frågeställning.
          </note>
          <note>
            Jag ska tillstå att detta inte är något vi direkt har diskuterat,
            så det här blir lite på en höft. Att helt förbjuda fossila bränslen
            ligger längre fram i tiden. Det går inte att göra över en natt
            – det förstår även vi. Men när det väl är gjort blir det tydligare
            vilket bränsle som är illegalt, för då syns ju insmugglade fossila
            bränslen på ett helt annat sätt, om du förstår vad jag menar.
          </note>
          <note>
            Men jag ser detta som två olika frågor, som vi alltså inte har
            diskuterat i relation till varandra. Frågeställningen om insmugglat
            bränsle är dock i högsta grad rimlig och något vi behöver ta tag
            i – helt riktigt.
          </note>
          <note type="speaker">
            Anf. 72 THOMAS MORELL (SD) replik:
          </note>
          <note>
            Fru talman! Jessica Thunander, det är inte två olika frågeställningar.
            Miljön bryr sig inte om varifrån koldioxiden kommer. Det finns
            inga gränser för detta, och det gör ingen skillnad om det är ett
            legalt eller ett insmugglat bränsle. Koldioxiden finns där i alla
            fall, och den släpps ut i vår miljö.
          </note>
          <note>
            Detta är en oerhört relevant fråga eftersom en ganska omfattande
            kvantitet bränsle smugglas in i landet och bidrar till klimatutsläpp.
            Detta måste vi gemensamt göra något åt. Det vore önskvärt att
            ni som för fram önskemål och ambitioner om höga miljöresultat
            också lyfte denna fråga och förde ett resonemang kring den. Annars
            kommer vi inte att nå målen – det är helt omöjligt.
          </note>
          <note>
            Det går inte att se utanpå en bil vad den drivs med. Motorn fungerar
            och fordonet rör sig, men vad är det som kommer ut ur avgasröret?
            Det är ju det som är intressant.
          </note>
          <note>
            Det går i dag att köra ett fordon helt klimatneutralt, på olika
            bränslen. Men det går absolut inte att göra det på gammal öststatsdiesel.
            Det bränslet innehåller dessutom en massa svavel.
          </note>
          <note type="speaker">
            Anf. 73 JESSICA THUNANDER (V) replik:
          </note>
          <note>
            Fru talman! Jag antar att du tänker, Thomas Morell, att ett förbud
            mot fossila bränslen skulle öka insmugglingen av fossila bränslen
            från andra länder. Jag tänker att vi inte kan fortsätta att tillåta
            fossila bränslen för att människor bedriver kriminell aktivitet.
            Däremot måste vi naturligtvis ta tag i problemet, för har vi väl
            förbjudit fossila bränslen längre fram ska de heller inte smugglas
            in.
          </note>
          <note>
            Man får diskutera lösningar och kontroller på olika sätt för
            att hitta det insmugglade bränslet. Vi har kontrollsystem, men
            här gäller det att till exempel kontrollera att lastbilar inte
            kör på det här bränslet.
          </note>
          <note>
            Det här är en relevant frågeställning. Jag tycker dock inte att
            man kan låta bli att förbjuda fossila bränslen i det klimatnödläge
            som vi har nu för att man tror att insmugglingen av dem kommer
            att öka. Jag tror inte att insmugglingen av bränsle ökar med samma
            kvantitet som det vi tankar i våra egna pumpar.
          </note>
          <note type="speaker">
            Anf. 74 MAGNUS JACOBSSON (KD):
          </note>
          <note>
            Fru talman! Jag vill inleda debatten om väg- och fordonsfrågor
            med att konstatera att jag är otroligt glad för att vi har fått
            till ett tillkännagivande avseende virkesupplag utifrån det initiativ
            som vi kristdemokrater tog för en tid sedan. Det är otroligt viktigt
            att skogsnäringen har goda förutsättningar att göra sitt viktiga
            arbete. Det är också viktigt för näringslivet att vi får till
            ett tillkännagivande avseende dispenser för transporter på väg.
          </note>
          <note>
            Fru talman! Sverige är ett stort land, och den välfärd som vi
            har byggt upp under de senaste hundra åren har i praktiken möjliggjorts
            av bilar och lastbilar. Inget annat trafikslag kan transportera
            gods från dörr till dörr, och inget annat trafikslag ger människor
            samma frihet och flexibilitet. Bilen och lastbilen har gett oss
            större frihet och bättre ekonomi. Dagens välfärd hade varit omöjlig
            att skapa utan ett fungerande vägnät. Vår uppdelning mellan nationella,
            regionala, kommunala och enskilda vägar har gjort att vi har klarat
            av att bygga upp ett effektivt vägnät i hela landet.
          </note>
          <note>
            Tyvärr hotas denna effektivitet när staten inte tar tillräckligt
            stort ansvar för de egna vägnäten och när myndigheter sänker hastighetsgränser
            på vägar i glesbygd trots att det inte kan motiveras av vare sig
            trafiksäkerhet eller trafikmängd.
          </note>
          <note>
            Vi har alla ungefär samma budgetramar, men KD anser att kommunerna
            ska kunna medfinansiera enskilda vägar och broar via bompeng.
            Detta hade stärkt kommunernas möjlighet att påverka vilka projekt
            som ska byggas samt tidigarelägga investeringar som kommunerna
            anser är nödvändiga för att utveckla det lokala näringslivet.
            Vi har också i vår egen budget ökat anslaget till enskilda vägar
            och beklagar att inte regeringen har ställt sig positiv till detta.
          </note>
          <note>
            Fru talman! Fordonsbranschen står inför stora strukturomvandlingar.
            Därför är det glädjande att vi får till ett tillkännagivande om
            självkörande fordon. Vi har dock med ett eget särskilt yttrande
            i detta betänkande, där vi påpekar att det är viktigt att regeringen
            skyndsamt arbetar vidare med att ta fram en samlad strategi för
            självkörande fordon. Jag är dock lite förvånad över ledamoten
            Teres Lindbergs negativa inställning till självkörande fordon,
            vilken vi fick höra tidigare i debatten.
          </note>
          <note>
            Fru talman! En av de större utmaningarna när det gäller att bryta
            Sveriges beroende av fossila bränslen är transportsektorn. Inrikestransporterna
            står för ungefär en tredjedel av Sveriges totala utsläpp. Energianvändningen
            i transportsektorn har på senare år minskat, men transportsektorn
            bidrar med den största nationella påverkan på klimatet och är
            den sektor som har det största importberoendet av energi.
          </note>
          <note>
            Sverige har vidtagit en hel del åtgärder för att minska våra
            utsläpp, och det har haft effekt. Vägtransporternas utsläpp minskar,
            samtidigt som an ­ delen förnybara drivmedel ökar. Sverige är
            i dag det land i EU som har högst andel förnybar energi, vilket
            är bra. Det är dock viktigt att vi fortsät ­ ter arbeta med att
            stärka svensk miljö- och klimatpolitik.
          </note>
          <note>
            Ett sätt att gå vidare med omställningen av transportsektorn
            är att ta fram en ny fordons- och bränslebeskattning, vilket kan
            öka miljöstyrningen samtidigt som det minskar skatten för dem
            som är beroende av bilen, framför allt på landsbygden.
          </note>
          <note>
            Fru talman! De tunga lastbilarna står för utsläpp av ca 3,3 miljoner
            ton koldioxid per år. Om vi skulle elektrifiera de större vägarna
            skulle vi kunna minska utsläppen från lastbilar med minst 50 procent,
            vilket motsvarar 3,2 procent av Sveriges totala utsläpp.
          </note>
          <note>
            Trafikverket visar att om den tunga trafiken mellan Stockholm,
            Malmö och Göteborg helt skulle övergå från fossila bränslen till
            eldrift skulle det kunna innebära en reduktion av koldioxidutsläppen
            med 1 miljon ton per år, vilket motsvarar ca 2 procent av Sveriges
            totala utsläpp av växthusgaser.
          </note>
          <note>
            Det är bland annat detta som gör att vi i vår budget har avsatt
            resurser till en fortsatt utbyggnation av laddstolpar för både
            person- och lastbilstrafik. Vi är också positiva till en utbyggnad
            av elvägar. Elektrifieringen underlättas om staten är tydlig med
            att det är den enskilda huvudmannen som har ansvaret för den egna
            vägen. Det innebär att Trafikverket ska ansvara för elektrifiering
            av riksvägarna och kommuner och regioner ska svara för elektrifiering
            av de kommunala och regionala vägarna. Vår bedömning är att ett
            eltrafiksystem på sikt kan vara självfinansierande, då de som
            nyttjar elen betalar till dem som äger själva anläggningen.
          </note>
          <note>
            Ska vi klara klimatmålen kräver det att vi utnyttjar den potential
            som finns om vi använder elektricitet som drivmedel. Tekniken
            är på stark frammarsch, och försäljningen av elfordon ökar.
          </note>
          <note>
            Sverige har en fordonsindustri som alltid har legat i framkant
            vad gäller trafiksäkerhet och minskade utsläpp. Vi vill betona
            vikten av att den utvecklingen fortsätter. I arbetet med elbilar
            och elektrifierade vägar finns goda förutsättningar för Sverige
            att ligga i framkant. Sverige har dessutom en mer eller mindre
            helt koldioxidneutral elproduktion. Men ska vi lyckas med detta
            teknikskifte behöver vi ta fram en strategi för elektrifiering
            av fordonsflottan.
          </note>
          <note>
            Samtidigt som vi är positiva till elektrifiering följer vi utvecklingen
            av HVO, biogas och bränsleceller. Enligt vår uppfattning kommer
            olika bränslen att betjäna olika delar av transportsektorn. Därför
            är det viktigt att olika statliga investeringar inte missgynnar
            framtida teknikutveckling. Det är bland annat därför som vi är
            positiva till utbyggnaden av Preemraff, vilken kommer att minska
            koldioxidutsläppen från dagens dieselfordon.
          </note>
          <note>
            Fru talman! Sveriges näringsliv konkurrerar på en internationell
            marknad. Det är därför viktigt att våra transporter kan ske på
            ett effektivt sätt. Införande av High Capacity Transport, HCT,
            är en viktig åtgärd för att effektivisera vägtransporterna och
            minska miljöpåverkan. I Finland tillåts lastbilar på upp till
            34,5 meter, jämfört med svenska lastbilar på nuvarande maxlängd
            25,25 meter. En lastbil på exempelvis 32 meter kan transportera
            en jämförbar mängd gods med 17 procent mindre koldioxidutsläpp.
            Vi behöver använda HCT-fordon för att öka transporteffektiviteten,
            minska utsläppen och uppnå högre säkerhet.
          </note>
          <note>
            Vi anser att lastbilar på upp till 74 ton ska tillåtas på alla
            vägar som har bärighet för det. Vi upplever att regeringen inte
            har tagit tillräckligt stort ansvar för att genomföra denna förändring.
            Vi anser att det snabbt bör utarbetas regler så att en bruttovikt
            på upp till 75 ton kan tillåtas på de delar av det allmänna vägnätet
            som har tillräcklig bärighet för dessa fordon.
          </note>
          <note>
            Vi anser också att Trafikverket ska anmodas att påskynda tillståndsgivning
            avseende vägar med bärighetsklass 4, så kallade BK4-vägar. Det
            är viktigt att Trafikverkets uppgradering av BK4-vägar påskyndas,
            då de stärker den svenska konkurrenskraften samtidigt som de minskar
            utsläppen av koldioxid. I vår budget, som tyvärr inte antogs av
            kammaren, avsatte vi 10 miljoner för att skynda på tillståndsprocessen
            avseende BK4-vägar. Jag beklagar att regeringen inte har gjort
            samma prioritering.
          </note>
          <note>
            Fru talman! Ett helt annat ämne: A-traktorn är ett viktigt fortskaffningsmedel
            för många ungdomar, inte minst på landsbygden. Den är en viktig
            del i ungdomars resor till fritidssysselsättning och extraarbete.
            Vi anser att reglerna för A-traktor bör ses över i syfte att öka
            mobiliteten på framför allt landsbygden.
          </note>
          <note>
            Vi anser också a tt trafikmiljön måste utformas på ett sådant
            sätt att den lever upp till våra trafiksäkerhetsmål. I dag är
            det framför allt mc-förare som riskerar att skadas när de är ute
            och kör på våra vägar. Bättre utformade sidräcken samt korrekt
            doserade kurvor är teknik som minskar risken för skador. Det är
            därför viktigt att vi alltid har med trafiksäkerhetsarbetet när
            vi rustar upp eller bygger nya vägar.
          </note>
          <note>
            Fru talman! Vi står bakom alla våra reservationer, men för tids
            vinnande yrkar jag bifall enbart till reservation 4.
          </note>
          <note type="speaker">
            Anf. 75 HELENA GELLERMAN (L):
          </note>
          <note>
            Fru talman! Vi i Liberalerna står bakom alla våra reservationer
            men yrkar bifall enbart till reservation nr 5, En fossilfri fordonsflotta.
            Jag hade tänkt yrka bifall till min motion om självkörande bilar,
            men den blev glädjande nog ett tillkännagivande i stället.
          </note>
          <note>
            I dag debatterar vi väg- och fordonsfrågor. I dessa tider med
            coronavirus har bilen fått en speciell roll som ett transportmedel
            med vars hjälp man kan minska smittorisken. Fördelarna med att
            minska smittorisken och därmed belastningen i sjukvården gör att
            vi under denna korta tidsperiod ser positivt på att personer som
            tidigare åkte kollektivt nu tar bilen till jobbet. Detta gäller
            speciellt de personer som arbetar inom vården och samhällskritiska
            sektorer. Detta är orsaken till att Liberalerna nu driver på för
            att trängselskatten tillfälligt ska avskaffas i Stockholm och
            Göteborg under några månader.
          </note>
          <note>
            Fru talman! Jag tänker starta mitt anförande just med tillkännagivandet
            om självkörande bilar, för trots att vi är mitt i coronatider,
            då politiken med olika stödpaket försöker hjälpa kämpande företag
            och då frågan om transporters klimatpåverkan kommit lite i skymundan,
            är det viktigt att lyfta blicken och titta framåt.
          </note>
          <note>
            Detta tillkännagivande är troligen unikt i världen. Trafiksäkerhet
            är den främsta anledningen till att självkörande bilar utvecklas,
            och orsaken är att 90 procent av olyckorna beror på den mänskliga
            faktorn. Om vi ska få se självkörande bilar i framtiden och öka
            trafiksäkerheten måste vi underlätta för stora, seriösa tester
            i verklig miljö så att aktörer och också blivande ägare till dessa
            bilar kan få testa tekniken. Detta pågår redan i andra länder.
            Socialdemokraten Teres Lindbergs tal om att inte stressa fram
            tester är inte verklighetsförankrat och gynnar inte införandet
            av självkörande fordon och därmed ökad trafiksäkerhet.
          </note>
          <note>
            Det är dock inte testerna som gör tillkännagivandet unikt. När
            man tänker på självkörande bilar är det oftast fokus på bilen
            och att den ska fatta beslut på ett säkert sätt. Det handlar om
            enorma mängder data och artificiell intelligens. Det man dock
            glömmer är att en förutsättning för att tekniken i dessa fordon
            ska kunna fungera självständigt är att den har vägmarkeringar
            att hålla sig till på vägen. Det är här som vår motion är unik.
            Den vill utreda vilka krav självkörande bilar ställer på vägmarkeringarna
            och hur stor del av det svenska nätet som kan användas av självkörande
            fordon samt ta fram en underhållsstrategi för vägmarkeringar.
            Resultatet gynnar oss inte bara i framtiden utan höjer också trafiksäkerheten
            för dagens bilar.
          </note>
          <note>
            Trafikutskottet presenterade i mars en rapport om hållbar mobilitet
            på landsbygden. Där pekades självkörande bilar ut som en möjlighet.
            Det kräver dock att vi vet om vägmarkeringarna är tillräckligt
            bra. Jag är tacksam för att många partier nu står bakom tillkännagivandet
            och vill driva på tekniken för självkörande bilar. Det är viktigt
            att gå från ord till konkret handling nu.
          </note>
          <note>
            Fru talman! Sveriges transportsystem är viktigt för att varor
            och tjänster ska kunna skapa tillväxt och välfärd i Sverige och
            för att personer ska kunna åka till skolan, jobbet och hemmet
            och till olika aktiviteter på sin fritid. Detta är en grundbult
            för vårt samhälle. Den enskilt viktigaste framtidsfrågan för landets
            transporter efter coronakrisens effekter är hur vi radikalt ska
            kunna minska koldioxidavtrycket utan att minska mobiliteten. Utsläppen
            måste sänkas med 70 procent till 2030 jämfört med 2010.
          </note>
          <note>
            Transporterna måste bli effektivare, elektrifieringen påskyndas
            och så ­ väl användningen av biodrivmedel som forskning och takten
            i introduktio ­ nen av ny teknik måste öka. Då vägtransporterna
            står för mer än 93 pro ­ cent av utsläppen anser Liberalerna att
            det är där man måste lägga störst fokus. Därför tog Liberalerna
            initiativ till en elektrifieringskommission som med fokus på de
            tunga vägtransporterna ska skynda på laddinfrastruk ­ turen längs
            våra vägar. Det gäller elvägar men minst lika mycket den sta ­
            tiska laddinfrastrukturen i olika regione r så att åkerier kan
            starta övergång ­ en till laddbara fordon redan i dag. Lastbilar
            är en stor investering i en bransch som generellt har en låg rörelsemarginal,
            så åkerierna måste vara säkra på att det finns en utbyggd laddinfrastruktur
            innan de satsar på nya laddbara fordon.
          </note>
          <note>
            Liberalerna anser att det är viktigare att beskatta det som smutsar
            ned än att subventionera grön teknik för att få en omställning.
            Dock ser vi att detta behövs under en kortare period på grund
            av den snabbhet som krävs i övergången till ny teknik för att
            få ned utsläppen. Vi ser att reduktionsplikten behöver utökas,
            och därmed ökar behovet av biodrivmedel dramatiskt. Även bonus–malus
            behövs för att driva på utvecklingen fram till dess att laddbara
            bilar hamnar på en kostnadsnivå som möjliggör för många personer
            att välja en laddbar bil. Med bonus–malus utnyttjar vi att de
            som har möjlighet att köpa en bil till dagens kostnad möjliggör
            att vi får en begagnatmarknad för personer med normala inkomster.
          </note>
          <note>
            Även om antalet elbilar ökar successivt till 2030 är prognosen
            att totalt 30 procent av bilflottan kommer att vara elektrifierad
            2030. Det måste dock finns tillräckligt med laddplatser vid bostadshusen
            för att personer ska kunna satsa på en elbil. Den lag som antogs
            den 2 april och som ställer krav på laddplatser vid byggnader
            är ett första steg, men det krävs betydligt fler laddplatser om
            vi ska nå 30 procent laddbara bilar 2030.
          </note>
          <note>
            Andelen elbilar 2030 visar på behovet av biodrivmedel som alternativt
            drivmedel till dagens bensin- och dieseldrivna bilar för att få
            ned utsläppen. Tillgången till biodrivmedel är dock begränsad,
            och de tunga transporterna samt flyg och sjöfart bör prioriteras.
            Långsiktighet i reglerna är viktigt tillsammans med teknikneutralitet.
          </note>
          <note>
            Fru talman! Ny teknik i fordonen skapar nya data som kan hjälpa
            till att öka effektiviteten i våra transporter och öka trafiksäkerheten.
            Samverkan mellan olika aktörer är viktig för att data ska kunna
            användas på bästa sätt och därmed gynna samhället. Geofencing
            bör utvärderas och införas i olika sammanhang för att skapa möjlighet
            att styra mot ökad trafiksäkerhet, mindre utsläpp och bättre miljö.
          </note>
          <note>
            Liberalerna vill också verka för att utöka vägnätet för tyngre
            och längre lastbilar, vilket kan öka trafiksäkerheten och ge färre
            lastbilar på vägarna och därmed minska utsläppen. Vi stöder också
            tillkännagivandet att Trafikverket ska kunna erbjuda kommunerna
            möjlighet att delegera beslut till Trafikverket om dispens för
            tunga transporter, till exempel mobilkranar, inom kommunen.
          </note>
          <note>
            Slutligen vill jag ta upp frågan om virkesupplag. Utskottsinitiativets
            förslag att underlätta administrationen vid ansökan om tillstånd
            är mycket positivt. Däremot finns inte tillräckliga motiv för
            att frångå principen att finansiera myndighetsutövning genom avgifter.
            Därför stöder vi inte förslaget att skogsägare ska slippa betala
            2 900 kronor för ett generellt tillstånd på två år.
          </note>
          <note>
            Till sist jag återigen rikta ett tack till stödet för tillkännagivandet
            om självkörande bilar och yrka bifall till reservation nr 5. En
            snabb övergång till en fossilfri flotta är en ödesfråga.
          </note>
          <note type="speaker">
            Anf. 76 TERES LINDBERG (S) replik:
          </note>
          <note>
            Herr talman! Jag blev apostroferad av Helena Gellerman i hennes
            anförande. Hon fick det att framstå som att vi socialdemokrater
            skulle vara teknikfientliga och inte tro på en utveckling av självkörande
            bilar. Jag skulle vilja säga att det är precis tvärtom. Både regeringen
            och jag själv är mycket teknikvänliga och tror på en utveckling
            med självkörande bilar. Frågan är i vilken takt det ska ske.
          </note>
          <note>
            Vi ligger ganska bra i fas i Sverige i dag. Vi har självkörande
            bussar som kör i reguljärtrafik i Stockholmsområdet. Det finns
            självkörande bussar som körs på försök i Göteborg. Vi har Volvos
            Drive Me-projekt i Göteborg med bilar som går på reguljära gator.
            I Jönköping har vi försök med självkörande lastbilar. Inte minst
            har vi det storskaliga försöket Zenuity, där man har fått tillstånd
            att köra bilar mellan Malmö, Göteborg och Stockholm på E4:an,
            på riksväg 40 och på E6:an utan att ha en hand på ratten, dock
            med en utbildad förare. Detta är såklart försök. Men de är inte
            alls småskaliga, utan vi talar om storskaliga försök som har fått
            tillstånd. Men det krävs att det finns en mycket noggrann kontroll
            när dessa försök genomförs. Det krävs också att vi sätter trafiksäkerheten
            i första rummet.
          </note>
          <note>
            Vår reservation handlar snarare om vad utskottsmajoriteten i
            detta fall ser att vi inte gör i dag. Vad är det för storskalighet
            som regeringen inte lever upp till när tillstånd beviljas för
            mycket seriösa projekt där trafiksäkerheten sätts först? Jag kan
            bara se att det väl är trafiksäkerheten som man får tumma på.
            Inte minst handlade ett svar i en tidigare replik från ett annat
            parti om just det. Ja, då får det vara så.
          </note>
          <note type="speaker">
            Anf. 77 HELENA GELLERMAN (L) replik:
          </note>
          <note>
            Herr talman! Jag tackar Teres Lindberg för frågan. Av hennes
            sätt att ställa frågan framgår det tydligt att det behövs ett
            helt annat tryck när det gäller dessa tester.
          </note>
          <note>
            Vi var med trafikutskottet i USA. Där gör de väldigt många tester,
            och de ligger längre fram när det gäller att testa denna teknik.
            Det är genom just storskaliga tester i verklig miljö som vi kan
            skapa tillräckligt mycket data för att se hur dessa bilar fungerar.
          </note>
          <note>
            Teres Lindberg tog upp Drive Me-projektet. Volvo Personvagnar
            fick vänta över ett halvår för att få ett godkännande för att
            starta detta projekt. Fördröjningar i systemet måste förhindras.
            Det finns inte en enda aktör på den svenska marknaden som skulle
            göra ett sådant test utan att vara fullständigt övertygad om att
            trafiksäkerheten är tillgodosedd. Det är ett av kännetecknen bland
            de svenska aktörerna på marknaden att trafiksäkerheten ligger
            högst.
          </note>
          <note>
            Trafiksäkerheten är just det som gör att man vill komma fram
            med denna teknik, eftersom det är detta som kan göra att vi verkligen
            får en förbättrad trafiksäkerhet. Man har kommit lite grann till
            vägs ände med de aktiva stödsystem som gör att antalet dödsfall
            på våra vägar minskar. Därför måste denna nya teknik till för
            att antalet dödsfall på våra vägar ska kunna minska dramatiskt.
          </note>
          <note type="speaker">
            Anf. 78 TERES LINDBERG (S) replik:
          </note>
          <note>
            Herr talman! Likt Helena Gellerman tror jag att självkörande
            bilar i förlängningen är ett sätt att nå bättre trafiksäkerhet.
            Men jag tror inte att vi är riktigt där än att vi ska tillåta
            försök utan att från början ha gått in i dem i detalj och låtit
            myndigheter titta på om man klarar trafiksäkerheten och på vilket
            sätt.
          </note>
          <note>
            Här har vi också erfarenheter. Jag var på samma resa som Helena
            Gellerman i USA. Det är klart att jag tyckte att detta var otroligt
            intressant, inte minst det faktum att man framför allt i Kalifornien
            låter försöken påbörjas och tar konsekvenserna sedan. Man stänger
            av dem när det inte funkar.
          </note>
          <note>
            Där fick vi också höra om erfarenheterna från till exempel Uber
            och deras självkörande bilar. När ett av deras fordon körde på
            en kvinna lade man ned sitt projekt.
          </note>
          <note>
            Jag vill inte utsätta människor för denna risk. Jag tycker att
            trafiksäkerheten alltid måste komma i första rummet, även om vi
            samtidigt ska bejaka teknikutvecklingen. Det vill jag säga att
            regeringen gör. Det gör vi också via beslut i denna riksdag. Vi
            gör det genom att tillåta mängder av försök på olika sätt, både
            storskaliga och småskaliga men med hängslen och livrem och med
            trafiksäkerheten i första rummet. Vi gör det också genom att ha
            omfattande investeringsmöjligheter och finansieringsmöjligheter
            via Vinnova.
          </note>
          <note>
            Jag tycker därför inte att vi gör för lite i detta sammanhang
            – snarare tvärtom. Där tycker jag att det är jätteviktigt att
            vi från den svenska statens sida och från Sveriges riksdags sida
            ser till att de försök som pågår också är trafiksäkra och att
            de aldrig någonsin riskerar någon enskild människas liv.
          </note>
          <note type="speaker">
            Anf. 79 HELENA GELLERMAN (L) replik:
          </note>
          <note>
            Herr talman! Jag tackar Teres Lindberg för detta. Jag blir dock
            lite bekymrad när Teres Lindberg ställer storskaliga tester mot
            att de som utför testerna inte skulle göra dem enligt de regler
            som är uppställda. Naturligtvis kommer testerna i Sverige att
            ske enligt de premisser, förordningar och lagar som vi har.
          </note>
          <note>
            Om man i dag ska göra ett test med en personbil måste det finnas
            en person som övervakar testet och som kan ta över om bilen skulle
            fallera. Naturligtvis är det på detta sätt som dessa tester kommer
            att göras. Men det är jätteviktigt att vi får fler tester, så
            att alla aktörer i samhället får möjlighet att testa denna teknik
            för att förstå vad en självkörande bil innebär. Det är viktigt
            att många personer får sätta sig i en bil och uppleva en självkörande
            bil. Hur tänker de runt detta? Vad kan förbättras? Hur kan funktionerna
            göras ännu bättre? Detta går inte att svara på förrän riktiga
            tester i en verklig miljö görs.
          </note>
          <note>
            Jag är därför fortfarande mycket bekymrad över att Socialdemokraterna
            i sina frågor och svar här inte indikerar att de verkligen vill
            pusha på att vi ska få fler tester i en storskalig miljö.
          </note>
          <note type="speaker">
            Anf. 80 EMMA BERGINGER (MP):
          </note>
          <note>
            Herr talman! Jag vill börja med att yrka bifall till Miljöpartiets,
            Socialdemokraternas och Vänsterpartiets reservation 21 om självkörande
            fordon. Vi står såklart bakom även våra övriga reservationer.
            Men för att vinna tid vid voteringen yrkar jag bifall endast till
            denna reservation och i övrigt till förslaget i utskottets betänkande
            under övriga punkter.
          </note>
          <note>
            När det gäller utvecklingen mot självkörande fordon, som denna
            reservation handlar om, är det självklart intressant med teknikutveckling.
            Men precis som Teres Lindberg har redogjort för här måste trafiksäkerhet
            och etik sättas i första rummet och prägla introduktionen av dessa
            fordon.
          </note>
          <note>
            Jag upplever att det finns en överdriven tro på att självkörande
            fordon ska lösa en rad olika problem, inte minst när det gäller
            utsläppen av växthusgaser, trots att vi ser att det finns en välbelagd
            ökad risk för ökad trafik med självkörande fordon i och med att
            det blir mycket bekvämt att använda ett sådant fordon.
          </note>
          <note>
            Det finns också behov när det gäller vår infrastruktur. Här har
            vägmarkeringar diskuterats, som i princip behöver vara fläckfria
            – om jag uttryck ­ er det på detta sätt – för att dessa fordon
            ska kunna fungera på ett fullgott och säkert sätt. Vid trafikutskottets
            studieresa till Tyskland i höstas underströks att det finns ett
            stort behov av att man har ett fullgott vägunderlag och vägmarkeringar.
            Då är frågan vem som ska stå för notan för att upprätthålla denna
            nivå på vår infrastruktur, inte minst i ett läge då vi faktiskt
            har svårt nog att hålla en sådan standard på vägunderhållet som
            behövs för vanliga fordon.
          </note>
          <note>
            Herr talman! Att transportsektorn behöver ställas om är vi nog
            alla medvetna om. Frågan är dock om alla är medvetna om vad som
            faktiskt krävs för att vi ska klara av att minska våra utsläpp
            av växthusgaser så att vi klarar att, i enlighet med Parisavtalet,
            hålla den globala temperaturök ­ ningen under 2 grader och helst
            under 1,5 grader. Målsättningarna i klimat ­ lagen förtydligar:
            Till år 2030 ska vi ha minskat utsläppen från inrikes transporter,
            exklusive inrikesflyg, med 70 procent jämfört med 2010. Till år
            2045 ska Sverige ha nettonollutsläpp. Det innebär att utsläppen
            från de flesta sektorer måste ha nått i princip noll. Det är enbart
            vissa delar av utsläppen som kommer att kunna hanteras med någon
            form av koldioxid ­ sänka.
          </note>
          <note>
            Utsläppen från vägtrafiken står för över 90 procent av utsläppen
            från inrikes transporter. Personbilar och lätta lastbilar står
            för ungefär 70 procent, och tunga lastbilar står för 20 procent.
            Hur ska vi då klara den omställning som krävs? Jo, herr talman,
            vi behöver flera olika lösningar.
          </note>
          <note>
            Vi behöver elektrifiering, men med tanke på att en bil i Sverige
            lever i ca 17 år vet vi att många av de bilar som kommer att rulla
            år 2030 redan finns ute i vårt samhälle eller kommer att säljas
            i närtid. Även om elbilsförsäljningen ökar har många bilar fortfarande
            förbränningsmotor, och det gäller i än högre grad för den tunga
            trafiken. Därför behöver vi också hållbara biobränslen.
          </note>
          <note>
            Biobränslenas andel av energianvändningen i transportsektorn
            har ökat kraftigt de senaste åren, och år 2017 stod den för 19
            procent. Men majoriteten av de biobränslen vi använder är importerade.
            Min förhoppning är att Biogasmarknadsutredningens förslag genomförs
            så att vi kraftigt kan öka den svenska produktionen av biogas.
            Det finns en potential för fler inhemskt och hållbart producerade
            biobränslen, men den är begränsad. Enligt forskare kan den inhemska
            produktionen av biobränslen hamna på motsvarande mellan 15 och
            28 terawattimmar till 2030, men hela transportsektorns energianvändning
            ligger på motsvarande nästan 90 terawat t timmar. Det är alltså
            enbart en mindre del som kan utgöras av biobränslen.
          </note>
          <note>
            Eftersom prognosen dessutom är att efterfrågan på transporter
            kommer att öka blir det tydligt att en effektivisering av transporterna
            är fullkomligt nödvändig.
          </note>
          <note>
            Regeringen har ett tydligt arbete för att öka försäljningen av
            bilar som går på el eller förnybara bränslen, genom bonus–malus-systemet.
            Det på ­ går ett arbete för att utveckla bonus–malus, som är ett
            fullkomligt nödvän ­ digt styrmedel för att vi ska kunna ställa
            om fordonsflottan. Det handlar om att skapa möjlighet även för
            den som inte har råd att köpa ny bil här och nu att om några år
            köpa en begagnad bil som antingen är elektrifierad eller går på
            förnybara bränslen. Även reduktionsplikten är ett viktigt in ­
            strument. Det ser till att även den som inte har råd med en ny
            bil är med i omställningen, och reduktionsplikten kommer också
            att utvecklas fram ­ över.
          </note>
          <note>
            Det behövs dock fler åtgärder på området transporteffektivitet
            – självklart. Det handlar inte bara om mer energieffektiva fordon
            och motorer utan framför allt om hur vi kan få ett mer transporteffektivt
            samhälle. Tidigare i våras deltog jag i ett seminarium vid Iva,
            Ingenjörsvetenskaps ­ akademien, där man lyfte fram en modell
            som jag tycker är väldigt pedagogisk. Den lyder: Undvik, byt,
            förbättra!
          </note>
          <note>
            Steg ett är att fråga sig om en transport verkligen är nödvändig
            eller om den exempelvis kan ersättas med ett digitalt möte. Detta
            är ju något som vi alla verkligen får prova på i dessa tider;
            vi får värdera våra resor och våra möten. Finns det någonting
            positivt som kan komma ur denna fruktansvärda kris är det nog
            ändå vi gemensamt stärker vår digitala kompetens och märker att
            vissa transporter faktiskt inte är nödvändiga. Samtidigt blir
            det såklart väldigt tydligt att andra transporter och möten absolut
            inte kan ersättas.
          </note>
          <note>
            Steg två är att, om man ändå inte kan undvika en resa, byta transportslag.
            Kan till exempel lastbilstransporten ske på järnväg eller med
            sjöfart? Kan cykeln och bussen ersätta en resa med bil?
          </note>
          <note>
            Om inte heller det fungerar har man steg tre: Kan man varken
            undvika eller byta kan man åtminstone förbättra, exempelvis genom
            att byta drivmedel.
          </note>
          <note>
            På det viset kan vi arbeta oss fram till ett mer transporteffektivt
            samhälle.
          </note>
          <note>
            De tre pusselbitar som jag ser för omställningen av transportsektorn
            är just elektrifieringen, biobränslena och effektiviseringen.
            Jag vill ändå understryka att det kommer att krävas flera olika
            insatser på området och att det inte finns någon enkel lösning.
            Till exempel kan man se att de bio ­ bränslen som nu kanske används
            till personbilstrafik inte alls kommer att användas till personbilstrafik
            när vi närmar oss 2045; kanske kommer de snarare att användas
            inom sjöfart eller tung trafik. Alla bitar är dock viktiga för
            att vi ska kunna nå våra mål.
          </note>
          <note type="speaker">
            Anf. 81 MAGNUS JACOBSSON (KD) replik:
          </note>
          <note>
            Herr talman! Jag måste erkänna att jag är lite förvånad över
            både Mil ­ jöpartiets och socialdemokratins oerhört negativa inställning
            till självkö ­ rande fordon. Vi var ju ett helt gäng från utskottet
            som var iväg – halva utskottet åkte till Europa och halva till
            USA. De av oss som var i USA träffade flera fordonsleverantörer
            som berättade om hur de jobbar med självkörande fordon, och vi
            träffade även it-företag som beskrev hur de jobbar med självkörande
            fordon och artificiell intelligens. Det jag kanske tyckte var
            ett av de mer spännande studiebesöken var när vi träffade High
            ­ way Patrol, som alltså är motsvarigheten till nationell polis
            om man jämför Kalifornien med Sverige, liksom deras motsvarighet
            till Trafikverket.
          </note>
          <note>
            Genomgående för alla parter – oavsett om vi talar om företagen
            som bygger fordonen, om företagen som hjälper till med det digitala
            eller om myndighetssidan – var att de konstaterade att det sker
            färre olyckor med självkörande bilar, inte fler. Vi fick också
            den spännande beskrivningen att det vid olyckor med självkörande
            fordon i 90 procent av fallen är den mänskliga faktorn i ett annat
            fordon som är orsaken. Det är alltså människor som kör in i det
            självkörande fordonet.
          </note>
          <note>
            Den kaliforniska erfarenheten var ju snarare tvärtom – bland
            annat tyckte Tesla det – nämligen: Varför kan vi inte få testköra
            i åtminstone ett land i Europa? Tänk om Sverige kunde vara testplattformen
            där man låter fordon köra! Jag måste säga att jag tycker att det
            är vore attraktivt. Vi har varit duktiga på att vara testplattform
            när det gäller vinterkörning, och vi har varit duktiga när det
            gäller flyget. Vi skulle kunna vara duktiga på AI också. Min fråga
            är därför: Varför denna negativa inställning?
          </note>
          <note type="speaker">
            Anf. 82 EMMA BERGINGER (MP) replik:
          </note>
          <note>
            Herr talman! Jag vill understryka att jag inte upplever det som
            att vi är negativa till självkörande fordon per se; tvärtom upplever
            jag det som att regeringen har ett väldigt starkt arbete när det
            gäller att utveckla självkörande fordon.
          </note>
          <note>
            Däremot tror jag att det fordras viss eftertanke när det gäller
            introduk ­ tionen av den nya tekniken, och jag upplever inte alltid
            att Magnus Jacobsson och hans kollegor har den försiktiga hållningen.
            I stället tror man i väldigt hög grad att detta ska lösa en rad
            olika problem, inte minst när det gäller utsläppen från transportsektorn.
            Där vet vi dock att det finns en risk att vi kommer att se ökad
            trafik – ett ökat antal körda kilometer – om vi introducerar självkörande
            fordon på bred front.
          </note>
          <note>
            Man ska väl också vara medveten om att vi till viss del har självkörande
            fordon ute i vägnätet i dag. Jag tror att alla som någon gång
            har fått provåka eller provköra en Tesla vet att det finns ett
            ganska gott förarstöd, till exempel. Det kan hjälpa föraren, och
            den typen av teknik kan absolut minska risken för olyckor som
            beror på den mänskliga faktorn. Men det är också viktigt att fundera
            på ansvarsfrågan – på etikfrågan och på vilka val AI-tekniken
            faktiskt gör åt oss. Det är därför viktigt att man genomför ordentliga
            test av tekniken och inför den på ett genomtänkt sätt. Där finns
            det även EU-gemensamma plattformar för att hitta gemensamma vägar
            och förhållningssätt när det gäller introduktionen och testerna
            av självkörande fordon.
          </note>
          <note>
            Vi måste dock fundera på vad som är viktigast just nu: Är det
            detta som är det viktigaste, eller är det kanske forskning och
            utveckling på andra områden som faktiskt tar oss mot våra miljö-
            och klimatmål? Jag tror att vi kan göra flera saker samtidigt,
            men jag ser inte ett behov av ett tillkännagivande på detta område.
          </note>
          <note type="speaker">
            Anf. 83 MAGNUS JACOBSSON (KD) replik:
          </note>
          <note>
            Herr talman! Jag vill först vara tydlig med att vi från kristdemokratiskt
            håll inte tror att självkörande fordon med automatik kommer att
            resultera i färre körda mil. Inom tätbebyggt område skulle det
            möjligtvis kunna resultera i detta, om vi exempelvis tänker oss
            självkörande taxi eller motsvarande. I mer glesbebyggda områden,
            där människor bor utanför en stad, skulle det dock snarare resultera
            i en fördubbling av milen. Fordonet måste ut till exempelvis en
            gård och hämta personen och köra tillbaka den. Man gör sina affärer,
            och sedan ska man sätta sig i bilen och bli hemkörd igen. Det
            blir ju dubbla resor jämfört med om man äger sitt fordon.
          </note>
          <note>
            Det vi har sett som kan vara en problematik – även här har vi
            dock haft förmånen att resonera med en del jurister – är snarare
            ansvarsfrågan. Ansvarsfrågan har vi dock egentligen redan löst
            när det gäller vanliga fordon. En del bitar när det gäller de
            vanliga fordonen handlar om lagstiftning; vi har regler och lagar
            om hur man kör i trafiken. Men när en olycka inträffar är det
            försäkringsbolagen som går in och agerar. Tittar man på den kaliforniska
            lösningen ser man att det faktiskt är exakt så de har gjort. De
            har inte krånglat till det mer än att de har behållit exakt samma
            beteende som när det gäller de vanliga fordonen.
          </note>
          <note>
            Vi har lagar och regler för hur vi ska bete oss gentemot varandra,
            i detta fall även innefattande AI. När en olycka sker blir det
            ett försäkringsärende. Är det sedan så att det har skett något
            olagligt blir det även ett polisärende. Den delen är egentligen
            redan löst.
          </note>
          <note>
            Då återkommer vi till grundfrågan: Vad är det som gör att regeringens
            partier inte vågar låta Sverige gå före på detta område?
          </note>
          <note type="speaker">
            Anf. 84 EMMA BERGINGER (MP) replik:
          </note>
          <note>
            Herr talman! Trots flera repliker som har behandlat den här frågan
            under denna debatt blir jag inte riktigt på det klara med exakt
            vad det är som oppositionen inte tycker att regeringen gör på
            området självkörande fordon och vad man egentligen vill tillföra
            med sitt tillkännagivande.
          </note>
          <note>
            Regeringen har ett aktivt arbete vad gäller att utveckla teknik
            och att följa tekniken när det gäller självkörande fordon. Från
            mitt perspektiv tycker jag att det är viktigt att man har ett
            försiktigt synsätt och att man introducerar denna typ av ny teknik
            på ett försiktigt sätt där man också tar hänsyn till trafiksäkerhet,
            etik och moral. Det gäller inte minst att man också beaktar ansvarsfrågan,
            som har varit uppe här.
          </note>
          <note>
            Det gäller också att förstå att dessa självkörande fordon faktiskt
            kan leda till ökad trafik; det gäller såväl på landsbygden som
            i våra tätorter. Om det finns en kostnadsfördel och om det är
            otroligt bekvämt att ha ett självkörande fordon kanske den typen
            av verksamhet ökar trafiken i stället för att vi får en nödvändig
            överflyttning till kollektiva trafikslag.
          </note>
          <note>
            När denna typ av ny teknik för självkörande fordon introduceras
            tror jag också att det är viktigt att se på hur den nya tekniken
            kan bidra till att bryta kravet på att människor ska äga sitt
            fordon och bidra till att vi får en ökad tjänstifiering av transportsektorn.
            Det finns dock ingenting som säger att detta sker per automatik,
            utan det är i så fall någonting som man måste reglera fram och
            där man måste ha en aktiv handpåläggning.
          </note>
          <note>
            Som jag uppfattar det tillkännagivande som Magnus Jacobsson med
            flera står bakom är det inte på detta väl genomtänkta sätt som
            man vill genomföra tester och introducera denna nya teknik i Sverige.
          </note>
          <note type="speaker">
            Anf. 85 KJELL-ARNE OTTOSSON (KD):
          </note>
          <note>
            Herr talman! Jag har anmält mig till denna debatt bara för att
            tacka de partier som har bildat en majoritet och därmed ställt
            sig bakom Kristdemokraternas utskottsinitiativ om att ta bort
            avgiften för virkesavlägg längs allmänna vägar. Därmed får vi
            ett tillkännagivande i denna fråga – nu är det bara upp till regeringen
            att komma med mycket rask leverans.
          </note>
          <note>
            När det blev känt att Trafikverket skulle återinföra denna avgift
            om 2 900 kronor blev det starka reaktioner i skogslänen , eftersom
            detta skulle medföra både kostnader och förluster för skogsbruket
            och för den enskilde skogsägaren.
          </note>
          <note>
            Genomsnittsskogsägaren i Sverige har 49 hektar. Vi har alltså
            väldigt många mindre markägare, vilket innebär att det blir små
            avverkningar. Om vi dessutom får en vinter som den nu man haft
            i södra Sverige, med i stort sett obefintlig tjäle men däremot
            väldigt mycket vind, får vi många vindfällen som måste ut. Dessa
            är också ofta geografiskt spridda.
          </note>
          <note>
            Dessutom har vi barkborreangrepp som kräver att vi får ut barkbor
            ­ re ­ angripen skog snabbt. Också detta är geografiskt spritt.
          </note>
          <note>
            Om man ska betala 2 900 kronor för en ansökan försvinner därmed
            en stor del av vinsten.
          </note>
          <note>
            Man äger inte en skog för sin godhet. Man vill ha avkastning,
            och man vill jobba i sin egen skog. D et måste bära sig.
          </note>
          <note>
            En vd för ett sågverk hemma i Värmland skrev så här: ”Det är
            verkligen fint att se att det faktiskt går att trycka tillbaka
            riktiga stollebeslut.” På ren värmländska är det ett stollebeslut
            att införa en avgift på nytt när vi inte behöver det.
          </note>
          <note>
            Det är alltså ett bra och viktigt tillkännagivande vi kommer
            att rösta igenom här i eftermiddag – för Sveriges skogsägare,
            för svensk skogsindustri och för svensk landsbygd. Än en gång:
            Tusen tack!
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 15.)
          </note>
          <note>
            § 13 Övergripande miljöfrågor
          </note>
          <note>
            Miljö- och jordbruksutskottets betänkande 2019/20:MJU12
          </note>
          <note>
            Övergripande miljöfrågor
          </note>
          <note>
            föredrogs.
          </note>
          <note type="speaker">
            Anf. 86 BETTY MALMBERG (M):
          </note>
          <note>
            Herr talman! De frågor vi nu ska debattera spänner över ett brett
            område och rör alltifrån buller till äganderätt och tillståndsprövningar.
            Jag kommer att fokusera på de två sistnämnda men tänkte först
            tala kort om den uppsjö av olika miljömål som finns. För den oinvigde
            kanske det låter märkligt, men faktum är att det har gått inflation
            i vackra miljömål. Detta gör det svårt att veta vilka som ska
            prioriteras, eftersom vissa överlappar varandra och ibland till
            och med står emot varandra.
          </note>
          <note>
            Låt mig först göra klart att Moderaterna anser att Sverige ska
            driva en ambitiös klimat- och miljöpolitik. Detta gäller inte
            bara nationellt utan även i internationella sammanhang, inte minst
            för att många av miljömålen är beroende också av utvecklingen
            i andra länder.
          </note>
          <note>
            För att ständigt påminnas om våra löften till världen har jag
            på mitt arbetsrum satt upp en affisch med FN:s Agenda 2030-mål.
            De är 17 till antalet, och det finns också 169 delmål och en massa
            indikatorer så att man kan mäta utvecklingen. Det här är viktigt,
            för om vi ska uppnå vår ambition har vi bara tio år på oss.
          </note>
          <note>
            Hur har då regeringen arbetat strategiskt med detta? För mig
            är det något oklart. Hör själva: År 2015, alltså för fem år sedan,
            skrev man under på att Sverige ska stå bakom hållbarhetsmålen.
            Därefter har man delat ut uppdrag till flera myndigheter, och
            för två år sedan fastställde man en handlingsplan. Förra året
            presenterade man en utredning om hur arbetet bör bedrivas, och
            för två månader sedan tillsattes en nationell samordnare just
            på det här området. Den personen fick till uppgift att redovisa
            detta 2024, alltså om fyra år.
          </note>
          <note>
            Men problemet är ju att tiden redan från början var mycket knapp.
            Frågan är då hur vi kan garantera att vi i Sverige kommer att
            nå upp till de mål om hållbar utveckling som ska infrias. Och
            om inte vi gör det, hur ska vi då kunna förvänta oss att andra
            länder gör det?
          </note>
          <note>
            Dessutom kan man undra hur detta kommer att påverka våra övriga
            miljömål. På samma sätt som vi har förbundit oss att uppnå Agenda
            2030-målen finns det ju andra internationella mål på EU-nivå som
            vi har sagt ja till.
          </note>
          <note>
            Dessutom har vi egna nationella mål som vi ska efterleva. När
            Natur ­ vårdsverket i fjol gjorde en fördjupad utvärdering av
            dem visade det sig att vi är långt ifrån att kunna uppnå de nationella
            målen. Faktum är att det enligt denna utvärdering bara är ett
            enda av målen som vi kan infria; det målet rör skyddande ozonskikt.
            Bemärk då att vi har jobbat för dessa natio ­ nella mål ända sedan
            1999. Det tar tid att göra förändringar.
          </note>
          <note>
            Även om många mål sammanfaller förstår vän av ordning att det
            skulle underlätta arbetet väsentligt om vi kunde rensa något i
            den här floran. Det är också något som vi moderater föreslår att
            Miljömålsrådet ska få i uppdrag att göra.
          </note>
          <note>
            När det gäller äganderätten är nog den allmänt känd som en moderat
            profilfråga, och det stämmer. Men alla kanske inte känner till
            att ägande ­ rätten faktiskt räknas som en mänsklig rättighet.
            Den skyddas av både re ­ geringsformen och Europakonventionen.
            Äganderätten har alltså ett mycket starkt skydd i lag, som dessutom
            talar om att det vid ingrepp eller intrång i äganderätten för
            det allmännas bästa ska råda en proportiona ­ li ­ tetsprincip,
            som innebär att dessa intrång måste balanseras mot den skada den
            enskilde drabbas av.
          </note>
          <note>
            Det låter ju bra. Men det är också därför det är så allvarligt
            när allt fler markägare och företagare inom de gröna näringarna
            anser att äganderätten håller på att urholkas. Det sker ofta genom
            små steg och åtgärder som var för sig inte alls skulle uppfattas
            som särskilt dramatiska men som sammantaget innebär kraftiga inskränkningar.
            Detta är signaler som alla partier i riksdagen har noterat, och
            det är också därför både miljö- och jordbruksutskottet och konstitutionsutskottet
            de senaste åren har uppmanat regering ­ en att se över och stärka
            äganderätten.
          </note>
          <note>
            Regeringen har sent omsider tillsatt en skogsutredning som till
            del kommer att belysa dessa frågor. Men vi moderater är inte alldeles
            övertyg ­ ade om att den kommer att kunna ge tillräckliga svar
            när det gäller ägande ­ rättsfrågorna ens för skogen. Det visar
            inte minst hanteringen av det som kallas grön infrastruktur, där
            länsstyrelserna har fått i uppdrag att upprätta handlingsplaner
            som kan få till följd att privata markägare med mycket små arealer
            kan tvingas ge upp sitt brukande av marken.
          </note>
          <note>
            Detta är ett krav som kan gälla trots att Naturvårdsverket i
            dag inte ens har något regeringsuppdrag för det här. Det upphörde
            2018. Det finns inte heller någon speciell lagstiftning som de
            beslut som handlar om grön infra ­ struktur kan grundas på. Man
            vet inte heller hur man ska tolka eventuella beslut som rör grön
            infrastruktur. Man vet alltså inte hur handlingsplaner ­ na ska
            värderas.
          </note>
          <note>
            Moderaterna tycker därför att arbetet med både befintliga handlingsplaner
            och nya eventuellt tillkommande bör pausas till dess att regeringen
            har rett ut hur projekten påverkar det enskilda ägandet och brukandet.
          </note>
          <note>
            Detta kopplar också till den viktiga frågan om tillståndsprocesser.
            Många företag klagar i dag på långa handläggningstider. Det gäller
            också dem som söker tillstånd för verksamheter som skulle kunna
            skapa miljö- och klimatnytta.
          </note>
          <note>
            Det här är ytterst olyckligt. Moderaterna menar därför att för
            de verksamheter som väljer att investera i miljöförbättrande åtgärder
            bör processen förenklas och påskyndas. Den ska självklart inte
            försämras – det juridiska perspektivet och alla andra perspektiv
            måste förstås belysas – men processen bör blir enklare, mer förutsägbar
            och mer effektiv. Till exempel bör åtgärder som syftar till att
            minska utsläpp eller till att ge tillstånd för att starta test-
            eller provverksamhet genomgå en snabbare prövning. Självklart
            får inte byråkrati och långa handläggningstider begränsa företag
            som vill ta ett miljöansvar.
          </note>
          <note>
            I ärlighetens namn är det här en fråga där det finns ett brett
            engagemang i hela miljö- och jordbruksutskottet. Men då januaripartierna
            väljer att dela ut rosor till sin regering är vi moderater fortsatt
            kritiska till det som faktiskt åstadkoms. Under de senaste tre
            åren har utskottet uppmanat regeringen att vidta åtgärder på det
            här området, men hittilldags har vi inte sett några konkreta resultat
            förutom en promemoria som presenterades för ett och ett halvt
            år sedan.
          </note>
          <note>
            Herr talman! Detta var ett litet utsnitt av de viktiga frågor
            som behandlas i betänkandet. Jag ser fram emot den kommande debatten
            då jag får ta del av vad mina kollegor i utskottet anser viktigt
            att lyfta.
          </note>
          <note>
            Själv avslutar jag nu med att yrka bifall till Moderaternas reservation
            5, men vi står självklart bakom samtliga våra reservationer.
          </note>
          <note type="speaker">
            Anf. 87 MARTIN KINNUNEN (SD):
          </note>
          <note>
            Herr talman! Vi debatterar i dag övergripande miljöfrågor – en
            blandning av sådant som kanske inte riktigt passar in i andra
            betänkanden – med tonvikt på mål och tillståndsgivning.
          </note>
          <note>
            Jag tänkte inleda med att yrka bifall till reservation 8, som
            berör vatten ­ bruket. Detta är en särskilt aktuell fråga i dag,
            när vi har ett vattenbruk som befinner sig i allvarlig kris till
            följd av coronapandemin. Eftersom fisk ­ odlarnas kunder till
            stor del domineras av restauranger, hotell och salu ­ hallar drabbar
            krisen dessa livsmedelsproducenter extra allvarligt.
          </note>
          <note>
            Det är positivt att regeringen har träffat branschen, men det
            behövs även fler konkreta åtgärder. Från Sverigedemokraternas
            sida vill vi se breda satsningar på direktstöd till sådana här
            utsatta branscher som har drabbats av extrema efterfrågetapp.
            Ofta handlar det om verksamheter som helt kan sopas av banan vid
            en konkurs och kanske inte kan komma tillbaka. När det kommer
            till just vattenbruket var det redan före pandemin en utsatt bransch
            som till stor del har präglats av konkurser, kostsamma processer
            kring tillståndsgivning och företagare som flyttar sin verksamhet
            till andra länder.
          </note>
          <note>
            Just tillståndsgivning handlar vår reservation om, och man kan
            konstatera att processerna i dag varierar mellan länsstyrelserna.
            Det är kostsamt, det tar tid och det skapar naturligtvis stor
            osäkerhet, vilket som alla vet hämmar investeringar. Om man ska
            ha ett investeringsvänligt klimat ska det finnas trygghet, och
            det gör det inte här. Tillstånden utfärdas också på enbart tio
            år, vilket inte skapar någon direkt trygghet för den egna verk
            ­ samheten. Utflyttning är något man hör om från flera företagare
            i branschen i dag.
          </note>
          <note>
            Detta tillstånd är beklagligt, då det i grunden är fråga om en
            miljönyttig näring med enorm potential, som måste växa om Sverige
            ska kunna öka livsmedelsförsörjningen betydligt.
          </note>
          <note>
            Herr talman! En grund till att dessa intressekonflikter uppstår
            är alla de olika mål som vi har i Sverige. Det är mål om att öka
            livsmedelsproduk ­ tionen, och det är mål om miljön. Det är väldigt
            många mål.
          </note>
          <note>
            Det är inte konstigt. Vi har politiker och ett folk som bryr
            sig om miljön och vår natur. Politikerna vill väl, men vad vi
            har i dag är lite av ett kaos med väldigt många mål som överlappar
            varandra och med olika myndigheter som är ansvariga. Tillsyn,
            granskning och ansvar är ibland oklara.
          </note>
          <note>
            Detta bidrar också till den situation vi har i dag, som exempelvis
            drabbar vattenbruket, där länsstyrelsen å ena sidan ger bidrag
            för att försöka starta upp verksamheten. Men när verksamheten
            väl ska växa, bli livskraftig och stå på egna ben blir det å andra
            sidan inga tillstånd.
          </note>
          <note>
            Skogsbruket är naturligtvis också drabbat på detta område, där
            vi vill se en revidering kring målet Levande skogar. Det har främst
            hanterats av Artdatabanken och SLU, utan tillräckligt stor insyn
            från andra som kan ha intresse av att lämna synpunkter på det
            naturvårdsarbete som bedrivs i skogarna och dess betydelse för
            hotade arter och livsmiljöer. Vissa av dessa mål är i dag mer
            eller mindre utopiska eftersom ett mycket stort antal arter aldrig
            har haft en livskraftig status. Detta är således ett exempel på
            mål som måste göras om.
          </note>
          <note>
            Herr talman! Markägares rättigheter och möjligheter till rättslig
            prövning är en prioriterad fråga för Sverigedemokraterna. Berörda
            myndigheter på området måste ges direktiv som understryker att
            skogsägarnas brukanderätt i största möjliga mån ska skyddas. Myndigheterna
            och deras personal ska bistå med objektiv, professionell och positiv
            rådgivning för att hjälpa markägare att utveckla sin verksamhet.
          </note>
          <note>
            Beslut om att skydda mark måste således fattas med försiktighet
            och i samråd med ägare och ske först efter att alla andra alternativ
            har prövats. När så väl sker är det grundläggande att marknadsmässig
            ersättning skyndsamt betalas ut.
          </note>
          <note type="speaker">
            Anf. 88 RICKARD NORDIN (C):
          </note>
          <note>
            Herr talman! Vi diskuterar här ett flertal angelägna miljöfrågor
            men också frågor om hur arbetet för en bättre miljö ska främja
            andra aspekter av ett gott samhälle. Vi diskuterar hur vi ska
            kunna bygga acceptans för miljöarbetet när det riskerar att kollidera
            med andra värden.
          </note>
          <note>
            För oss i Centerpartiet är det en självklarhet att vi ska verka
            för ett hållbart samhälle i samklang med natur och miljö. Men
            det är också självklart att en sund miljöpolitik inte bara är
            effektiv utan också på ett balanserat sätt försöker hantera målkonflikter
            som kan uppstå me llan till exempel äganderätt, tillväxt och ett
            levande friluftsliv.
          </note>
          <note>
            Miljöhoten är ett kollektivt hot mot hela vårt samhälle. Arbetet
            för att lösa miljöutmaningarna är och måste vara någonting som
            vi tar oss an gemensamt. Individer, företag och det allmänna måste
            alla göra sin del. Med det sagt har vi från det allmänna och politiken
            ett särskilt ansvar. Det är vi som har satt upp miljömål, och
            det är staten som på olika sätt svarar för att miljökrav uppfylls
            och regler efterlevs. Ska man kunna göra det på ett tro ­ värdigt
            sätt är det viktigt att man i det offentliga lever som man lär.
            Med det i åtanke vill vi från Centerpartiets sida se att ett lägsta
            golv fastställs för miljökrav för offentlig upphandling.
          </note>
          <note>
            Upphandlingsmyndigheten har tagit fram olika krav som det offentliga
            kan använda sig av om man önskar för att ställa tuffare miljökrav.
            Det finns olika ambitionsnivå för de här kraven, och de är frivilliga
            att använda. Det är dock fullt rimligt att staten själv använder
            sig av de krav som vi uppmuntrar andra att använda. På så vis
            tar staten också på sig ett ledarskap i arbetet för en bättre
            miljö och ett hållbart samhälle.
          </note>
          <note>
            Det offentliga måste också underlätta för alla som vill gå före,
            som vill ställa om och som vill investera. Inte minst i dessa
            tider behöver byråkrati och regelverk minimeras för att resurser
            ska kunna läggas på rätt saker. Därför är det oroväckande med
            de långa tillståndsprocesser vi ser. Företag som vill ställa om
            hindras av statens krångliga regelverk. En elkabel till ett stålverk
            kan ta ett decennium att bygga trots att det är helt nödvändigt
            att få fram den i rätt tid för att investeringen ska kunna göras
            vid rätt tillfälle, när kraftverket har sin revision.
          </note>
          <note>
            Det är helt orimligt att staten stoppar den omställning som staten
            efterfrågar. Centerpartiet har föreslagit ett grönt spår i tillståndsprocesserna
            där de som gör miljöförbättringar ska få en snabbare hantering,
            enklare regler och minskad byråkrati. Vi har dessutom fått till
            en utredning som redan nu processas och där klimatfrågan ska vägas
            in i miljöbedömningen mycket tydligare, vilket inte är fallet
            i dag. Det gör att de som söker tillstånd kan få tillgodoräkna
            sig allt det bra de gör för klimatet och inte bara blir belagda
            det dåliga som kan ske för den lokala miljön.
          </note>
          <note>
            De här sakerna är helt avgörande för att få till investeringar.
            Speciellt när vi ska kickstarta ekonomin måste vi få investeringar
            på plats. Då kan inte statens egna regler hämma.
          </note>
          <note>
            Herr talman! Det är såklart också viktigt att staten på andra
            sätt tar på sig ett ledarskap i hållbarhetsarbetet. FN:s medlemsländer
            har enats om de 17 globala målen inom ramen för Agenda 2030. Runt
            om i landet har kommuner, regioner, företag och organisationer
            inom civilsamhället tagit till sig arbetet med att förverkliga
            de globala målen. Det är dags att vi på ett tydligare sätt utvecklar
            våra svenska miljömål och kopplar dem till de globala hållbarhetsmålen.
          </note>
          <note>
            Det finns otroligt många krafter som vill jobba för en bättre
            miljö: entreprenörer som varje dag arbetar för hållbar tillväxt,
            lantbrukare som värnar naturvärdena när de brukar jorden och miljöorganisationer
            som kanaliserar enskildas engagemang för en bättre miljö. Jag
            ser hur människor kämpar varje dag för att vi ska få det lite
            bättre och för att vi ska kunna lämna över en bättre värld till
            våra barn.
          </note>
          <note>
            Tyvärr finns det också mörka krafter. Det finns personer och
            organisationer som tar miljökampen som förevändning att rikta
            hat och hot mot andra människor, som begår brott och försöker
            rättfärdiga det med att de står på djurens eller naturens sida.
            Under senare tid har vi sett hur lant ­ brukare och jägare utsätts
            för både hot och fysiska övergrepp från våldsbejakande aktivister.
            Det här är helt oacceptabelt.
          </note>
          <note>
            Tryggheten för de människor som är verksamma inom de gröna näringarna
            måste tas på allvar. Det behövs kraftfulla insatser mot den här
            typen av våldsbejakande rörelser. Mot denna bakgrund bör kraftfulla
            åtgärder vidtas för att se till att de offentliga medel som vi
            delar ut till olika organisationer inte går till våldsbejakande
            organisationer.
          </note>
          <note>
            Det är också av stor vikt att markägare och andra människor som
            påverkas av reservatsbildningar och andra intrång inte står rättslösa.
            Från Centerpartiets sida vill vi se en förbättring av reglerna
            för när man som markägare ska få ersättning för den typen av intrång
            och att det görs en omfattande översyn av olika typer av ersättningar
            när det gäller begränsningar av äganderätten som markägaren enkelt
            och effektivt ska kunna få när reservat bildas eller områdesskydd
            införs som begränsar det egna skogsbruket.
          </note>
          <note>
            Som en del januariavtalet har det nu tillsatts en utredning om
            bland annat en stärkt äganderätt och nya, flexibla skydds- och
            ersättningsformer. Det är vår förhoppning att den utredningen
            ska leda till verkliga förbättringar för landets skogsägare.
          </note>
          <note>
            Avslutningsvis, herr talman, vill jag yrka bifall till reservation
            16.
          </note>
          <note type="speaker">
            Anf. 89 KJELL-ARNE OTTOSSON (KD):
          </note>
          <note>
            Herr talman! Jag vill börja med att yrka bifall till vår reservation
            17 om miljökriterier i offentlig upphandling, även om vi självfallet
            står bakom samtliga våra reservationer.
          </note>
          <note>
            I det här betänkandet, som i många andra betänkanden inom miljö-
            och jordbruksutskottets område, kommer vi in på ägande- och därmed
            brukan ­ derätten. Detta är tragiskt ur flera synvinklar men inte
            minst för den mark ­ ägare som drabbas av statens klåfingrighet
            utan att staten sedan vill göra rätt för sig. Nu gömmer sig regeringspartierna
            delvis bakom den pågående Skogsutredningen, men eftersom den ligger
            på Miljödepartementet är jag tyvärr inte så hoppfull.
          </note>
          <note>
            Jag vill citera dagens betänkande: ”Skyddet för äganderätten,
            det s.k. egendomsskyddet, är en grundläggande fri- och rättighet
            enligt regeringsformen (RF) och Europakonventionen. Vid samtliga
            slag av ingrepp i egendomsskyddet gäller enligt såväl RF som Europakonventionen
            en proportionalitetsprincip som innebär att nödvändigheten av
            ett intrång som sker i skyddet för egendom med hänvisning till
            det allmännas intresse måste balanseras mot den skada den enskilde
            drabbas av till följd av intrånget. Av 2 kap . 15 § andra stycket
            RF följer vidare att den enskilde ska vara tillförsäkrad ersättning
            när det allmänna inskränker någons användning av mark eller byggnad
            på ett sådant sätt att pågående markanvändning inom berörd del
            av fastigheten avsevärt försvåras eller att skada uppkommer som
            är betydande i förhållande till värdet på denna del av fastigheten.”
          </note>
          <note>
            Det är en ganska tråkig text, men innebörden är jätteviktig –
            om den bara hade följts. Det låter bra, men i praktiken visar
            det sig gång på gång att staten försöker smita från notan och
            det ekonomiska ansvaret, och därmed är det den enskilde markägaren
            som kommer i kläm.
          </note>
          <note>
            Som ett exempel kan jag nämna ett känt fall från det vackra Värmland
            där en enskild markägare inte fick avverka på grund av att man
            hade hittat bombmurkla i skiftet som skulle avverkas. Murklan
            var alltså så pass värdefull att man inte fick avverka, men den
            var inte så värdefull att staten genom länsstyrelsen eller Naturvårdsverket
            skulle gå in och ersätta mark ­ ägaren. Däremot var den så värdefull
            att markägaren själv skulle stå för inkomstbortfallet genom sin
            egen godhet. Ni hör hur orimligt det är.
          </note>
          <note>
            I budgetpropositionen för 2020 anför regeringen att Sveriges
            skogs ­ ägare i dag gör ett viktigt arbete för att vårda och värna
            skogens biologiska värden. Samtidigt hävdar regeringen att miljöhänsynen
            i skogsbruket be ­ höver öka och att det behövs fortsatta åtgärder
            för ett variationsrikt och hållbart brukande av skogslandskapet
            för att nå miljökvalitetsmålen och friluftslivsmålen. I detta
            betänkande är bland annat den så kallade gröna infrastrukturen
            en av dessa åtgärder.
          </note>
          <note>
            Då frågar jag regeringspartierna: Är det återigen den enskilde
            mark ­ ägaren som av godhet ska stå för detta? Även markägare
            måste få pengar för att klara sin överlevnad. Man kan inte leva
            av en klapp på axeln från regeringen för att den tycker att man
            är en god samhällsmedborgare som låter sin skog stå och förfalla,
            som det i praktiken blir.
          </note>
          <note>
            Dessutom kan vi sätta stora frågetecken för hur det ska gå med
            den cirkulära ekonomin och substitutionen från fossilt material
            mot förnybart om än nu mer skog ska skyddas. Skogens funktion
            som kolsänka minskar dessutom när skogen till slut dör. En brukad
            skog som växer är vår absolut bästa kolsänka.
          </note>
          <note>
            Herr talman! Vi är mitt inne i en intensiv period av omställning
            för klimatets skull. Som ett led i detta kan inte statens egna
            myndigheter vara saktfärdiga när det gäller att ge företag som
            vill göra sin omställning tillstånd. Regeringen kan inte heller
            intervenera i rättsprocesser, som man gör i fallet med Preem i
            Lysekil.
          </note>
          <note>
            Under riksmötet 2016/17 röstades ett tillkännagivande om en så
            kallad grön gräddfil igenom, just för att processer för tillstånd
            för miljö- och klimatförbättrande åtgärder skulle gå fortare.
            Tyvärr lyser resultatet av tillkännagivandet med sin frånvaro.
            Jag har efterfrågat det från både representanter för regeringspartierna
            och miljö- och klimatminister Isabella Lövin, dock utan att få
            svar. Man vill alltså inte, trots att vi har ett beslut från riksdagens
            kammare om att det ska genomföras. Det är bråttom att genomföra
            förändringar för miljöns och klimatets skull, men tydligen bara
            ibland.
          </note>
          <note>
            Vid gårdagens möte i miljö- och jordbruksutskottet fick vi digitalt
            besök av Klimatpolitiska rådet, som presenterade sin rapport.
            Tillståndsprocesser var en av punkterna de tog upp. De menar också
            att det finns en stor osäkerhet. Det tar för lång tid att få tillstånd,
            det är en oförutsägbar process och man gör olika bedömningar i
            olika delar av landet. Det är alltså inte bara saktfärdigt; det
            är dessutom inte rättssäkert. Här måste regeringen leverera på
            det tillkännagivande som finns.
          </note>
          <note>
            Herr talman! I en kommittémotion från bland annat min kollega
            Camilla Brodin skriver vi i Kristdemokraterna att kommunernas
            veto vid vindkraftsetableringar ska finnas kvar för att skydda
            lokalbefolkningen och värna det kommunala självstyret. Det gör
            vi med anledning av att Energimyndigheten och Naturvårdsverket
            har lämnat in förslag till reger ­ ingen om att kommuner inte
            längre ska ha rätt att säga nej till vindkrafts ­ etableringar.
            Myndigheterna föreslår att kommunal tillstyrkan i miljöbalk ­
            en ska tas bort.
          </note>
          <note>
            Förslaget beställdes av den rödgröna regeringen. De båda myndigheterna
            fick i uppdrag att titta på lagen som möjliggör för kommuner att
            säga nej till vindkraftsetableringar och därmed föreslå åtgärder
            i den riktningen. Förslaget från myndigheterna är därför närmast
            att anse som en beställ ­ ningsprodukt. Vindkraftsbranschen har
            länge velat ta bort det kommunala vetot mot vindkraft. Men vindkraftens
            intressen står inte över allt annat, exempelvis det kommunala
            självstyret.
          </note>
          <note>
            När vi ändå är inne på energi kan jag inte låta bli att här uttrycka
            min tacksamhet över det tillkännagivande som näringsutskottet
            föreslår och som vi i eftermiddag ska rösta om i denna kammare.
            Förslaget i tillkännagivandet skulle underlätta för den småskaliga
            vattenkraften och därmed dämpa myndigheternas korståg som i dag
            pågår mot denna viktiga verksamhet.
          </note>
          <note>
            Herr talman! Slutligen menar vi kristdemokrater att miljökriterierna
            för offentlig upphandling bör gynna kortare transporter och ökad
            andel närproducerade varor. Kriterierna bör även i möjligaste
            mån utformas så att lokala företag kan delta i upphandlingen.
            Detta genomförs nu med positivt resultat i en kommun som är välrepresenterad
            i vårt utskott och som jag förstår att även talmannen känner väl
            till, nämligen Ödeshög. Där sitter Kristdemokraterna i ledande
            ställning.
          </note>
          <note>
            Den offentliga sektorn har stor möjlighet att påverka utsläppen
            av koldioxid och miljögifter genom upphandlingen av såväl tjänster
            som varor. Det gäller inte minst livsmedel. Genom en offentlig
            upphandling som drivs av hållbarhet och som bygger på en livscykelanalys
            gynnas såväl klimatet som produktkvaliteten.
          </note>
          <note>
            I den offentliga upphandlingen bör hänsyn tas till faktorer som
            miljö ‑ och klimatpåverkan. Det bör även beaktas att kortare transporter
            minskar den negativa miljöpåverkan. Det talar för en ökad andel
            närprodu ­ cerat. Därför bör kriterierna i möjligaste mån utformas
            så att lokala företag kan delta i upphandlingen. Därmed bygger
            vi på underifrån för ökad pro ­ duk ­ tion, som i sin tur leder
            till en högre grad av självförsörjning samtidigt som vi ger våra
            lantbrukare en mycket välbehövlig ökad lönsamhet.
          </note>
          <note>
            Om regeringen sedan skulle kunna leverera utlovade åtgärder mot
            Sveriges djurrättsextremister skulle vi ta två jättekliv mot en
            bättre framtid för våra matproducenter, Sveriges bönder. Dessutom
            skulle vi få ett mer öppet och brukat landskap på köpet, vilket
            väldigt många efterfrågar.
          </note>
          <note>
            Jag säger det återigen: Bönder odlar inte på sina marker av egen
            godhet; det är deras jobb. Därmed måste det löna sig. Varken markägare,
            skogsägare eller bönder kan trolla fram pengar med knäna.
          </note>
          <note>
            (forts. § 16)
          </note>
          <note>
            Ajournering
          </note>
          <note>
            Kammaren beslutade kl. 15.55 på förslag av talmannen att ajournera
            sammanträdet till kl. 16.00, då votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 14 Beslut om ärenden som slutdebatterats den 16 april
          </note>
          <note>
            FöU7 Civilt försvar och krisberedskap
          </note>
          <note>
            Punkt 7 (Återinförande av civilplikten)
          </note>
          <note>
            1. utskottet
          </note>
          <note>
            2. res. 6 (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res. 6
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res. 6: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 11 (Försvarsmaktens roll vid civila kriser)
          </note>
          <note>
            1. utskottet
          </note>
          <note>
            2. res. 9 (V)
          </note>
          <note>
            3. res. 10 (KD)
          </note>
          <note>
            Förberedande votering:
          </note>
          <note>
            4 för res. 9
          </note>
          <note>
            3 för res. 10
          </note>
          <note>
            48 avstod
          </note>
          <note>
            294 frånvarande
          </note>
          <note>
            Kammaren biträdde res. 9.
          </note>
          <note>
            Huvudvotering:
          </note>
          <note>
            37 för utskottet
          </note>
          <note>
            4 för res. 9
          </note>
          <note>
            14 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 3 L, 3 MP
          </note>
          <note>
            För res. 9: 4 V
          </note>
          <note>
            Avstod: 11 M, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 12 (Livsmedelsberedskap)
          </note>
          <note>
            1. utskottet
          </note>
          <note>
            2. res. 12 (C)
          </note>
          <note>
            Votering:
          </note>
          <note>
            32 för utskottet
          </note>
          <note>
            5 för res. 12
          </note>
          <note>
            18 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 3 L, 3 MP
          </note>
          <note>
            För res. 12: 5 C
          </note>
          <note>
            Avstod: 11 M, 4 V, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 14 (Läkemedelsberedskap)
          </note>
          <note>
            1. utskottet
          </note>
          <note>
            2. res. 16 (M, C)
          </note>
          <note>
            Votering:
          </note>
          <note>
            34 för utskottet
          </note>
          <note>
            16 för res. 16
          </note>
          <note>
            5 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 3 KD, 2 L, 3 MP
          </note>
          <note>
            För res. 16: 11 M, 5 C
          </note>
          <note>
            Avstod: 4 V, 1 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Joar Forssell (L) anmälde att han avsett att rösta ja men markerats
            ha avstått från att rösta.
          </note>
          <note>
            Punkt 27 (Informations- och cybersäkerhet)
          </note>
          <note>
            1. utskottet
          </note>
          <note>
            2. res. 25 (L)
          </note>
          <note>
            Votering:
          </note>
          <note>
            41 för utskottet
          </note>
          <note>
            3 för res. 25
          </note>
          <note>
            11 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 KD, 3 MP
          </note>
          <note>
            För res. 25: 3 L
          </note>
          <note>
            Avstod: 11 M
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UbU17 Protokoll om immunitet och privilegier för Europeiska organisationen
            för kärnforskning
          </note>
          <note>
            1. utskottet
          </note>
          <note>
            2. res. (M, SD)
          </note>
          <note>
            Votering:
          </note>
          <note>
            34 för utskottet
          </note>
          <note>
            21 för res.
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP
          </note>
          <note>
            För res.: 11 M, 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            TU8 Sjöfartsfrågor
          </note>
          <note>
            Punkt 1 (Svensk sjöfarts konkurrenskraft)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (C)
          </note>
          <note>
            4. res. 3 (KD)
          </note>
          <note>
            Förberedande votering 1:
          </note>
          <note>
            5 för res. 2
          </note>
          <note>
            3 för res. 3
          </note>
          <note>
            47 avstod
          </note>
          <note>
            294 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            11 för res. 1
          </note>
          <note>
            5 för res. 2
          </note>
          <note>
            39 avstod
          </note>
          <note>
            294 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            36 för utskottet
          </note>
          <note>
            11 för res. 1
          </note>
          <note>
            8 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 4 V, 3 L, 3 MP
          </note>
          <note>
            För res. 1: 11 M
          </note>
          <note>
            Avstod: 5 C, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 3 (Sjöfartsverkets verksamhetsform och finansiering)
          </note>
          <note>
            1. utskottet
          </note>
          <note>
            2. res. 7 (S, C, L, MP)
          </note>
          <note>
            Votering:
          </note>
          <note>
            28 för utskottet
          </note>
          <note>
            27 för res. 7
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 4 V, 3 KD
          </note>
          <note>
            För res. 7: 16 S, 5 C, 3 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 5 ( Särskilt om farledsavgifternas miljöstyrande effekt
            )
          </note>
          <note>
            1. utskottet
          </note>
          <note>
            2. res. 10 (S, L, MP)
          </note>
          <note>
            Kammaren biföll utskottets förslag med acklamation .
          </note>
          <note>
            Punkt 7 (Pråmtrafik)
          </note>
          <note>
            1. utskottet
          </note>
          <note>
            2. res. 16 (M, SD, KD)
          </note>
          <note>
            Votering:
          </note>
          <note>
            29 för utskottet
          </note>
          <note>
            24 för res. 16
          </note>
          <note>
            1 avstod
          </note>
          <note>
            295 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 1 MP
          </note>
          <note>
            För res. 16: 11 M, 10 SD, 3 KD
          </note>
          <note>
            Avstod: 1 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 14 MP,
            2 -
          </note>
          <note>
            Emma Berginger (MP) anmälde att hon avsett att rösta ja men markerats
            ha avstått från att rösta.
          </note>
          <note>
            Amanda Palmstierna (MP) anmälde att hon avsett att rösta ja men
            markerats som frånvarande.
          </note>
          <note>
            Punkt 9 (Vissa miljö- och klimatfrågor)
          </note>
          <note>
            1. utskottet
          </note>
          <note>
            2. res. 21 (V)
          </note>
          <note>
            3. res. 23 (L)
          </note>
          <note>
            Förberedande votering:
          </note>
          <note>
            Kammaren antog med acklamation res. 21 som motförslag i huvudvoteringen
            .
          </note>
          <note>
            Huvudvotering:
          </note>
          <note>
            20 för utskottet
          </note>
          <note>
            4 för res. 21
          </note>
          <note>
            31 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 1 L, 3 MP
          </note>
          <note>
            För res. 21: 4 V
          </note>
          <note>
            Avstod: 11 M, 10 SD, 5 C, 3 KD, 2 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 15 Beslut om ärenden som slutdebatterats vid dagens sammanträde
          </note>
          <note>
            CU27 Undantag från plan- och bygglagen vid spridning av en samhällsfarlig
            sjukdom
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Lagstiftningens framtida utformning)
          </note>
          <note>
            1. utskottet
          </note>
          <note>
            2. res. (M, SD)
          </note>
          <note>
            Votering:
          </note>
          <note>
            34 för utskottet
          </note>
          <note>
            21 för res.
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP
          </note>
          <note>
            För res.: 11 M, 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            TU10 Genomförande av ändringar i yrkesförardirektivet
          </note>
          <note>
            Kammaren biföll utskottets förslag.
          </note>
          <note>
            NU14 Energipolitik
          </note>
          <note>
            Punkt 1 (Mål om en fossilfri elproduktion)
          </note>
          <note>
            1. utskottet
          </note>
          <note>
            2. res. 1 (M, SD, KD, L)
          </note>
          <note>
            Votering:
          </note>
          <note>
            28 för utskottet
          </note>
          <note>
            27 för res. 1
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 MP
          </note>
          <note>
            För res. 1: 11 M, 10 SD, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (En ny energikommission)
          </note>
          <note>
            1. utskottet
          </note>
          <note>
            2. res. 2 (M, SD, KD, L)
          </note>
          <note>
            Votering:
          </note>
          <note>
            28 för utskottet
          </note>
          <note>
            27 för res. 2
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 MP
          </note>
          <note>
            För res. 2: 11 M, 10 SD, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 3 (Vissa övriga frågor om energipolitikens inriktning)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            3. res. 5 (C)
          </note>
          <note>
            Förberedande votering:
          </note>
          <note>
            10 för res. 4
          </note>
          <note>
            5 för res. 5
          </note>
          <note>
            40 avstod
          </note>
          <note>
            294 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            23 för utskottet
          </note>
          <note>
            10 för res. 4
          </note>
          <note>
            22 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 4 V, 3 MP
          </note>
          <note>
            För res. 4: 10 SD
          </note>
          <note>
            Avstod: 11 M, 5 C, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 6 (Småskalig vattenkraft)
          </note>
          <note>
            1. utskottet
          </note>
          <note>
            2. res. 11 (S, V, MP)
          </note>
          <note>
            Votering:
          </note>
          <note>
            32 för utskottet
          </note>
          <note>
            23 för res. 11
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD, 3 L
          </note>
          <note>
            För res. 11: 16 S, 4 V, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 12 (Kraftvärme, fjärrvärme och restvärme)
          </note>
          <note>
            1. utskottet
          </note>
          <note>
            2. res. 22 (M, SD, KD)
          </note>
          <note>
            Votering:
          </note>
          <note>
            31 för utskottet
          </note>
          <note>
            24 för res. 22
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 3 MP
          </note>
          <note>
            För res. 22: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            NU15 Handelspolitik
          </note>
          <note>
            Punkt 1 (Vissa frågor om internationell handel)
          </note>
          <note>
            1. utskottet
          </note>
          <note>
            2. res. 5 (KD)
          </note>
          <note>
            3. res. 6 (L)
          </note>
          <note>
            Förberedande votering:
          </note>
          <note>
            4 för res. 5
          </note>
          <note>
            3 för res. 6
          </note>
          <note>
            48 avstod
          </note>
          <note>
            294 frånvarande
          </note>
          <note>
            Kammaren biträdde res. 5.
          </note>
          <note>
            Sultan Kayhan (S) anmälde att hon avsett att avstå från att rösta
            men markerats ha röstat ja.
          </note>
          <note>
            Huvudvotering:
          </note>
          <note>
            19 för utskottet
          </note>
          <note>
            3 för res. 5
          </note>
          <note>
            33 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 3 MP
          </note>
          <note>
            För res. 5: 3 KD
          </note>
          <note>
            Avstod: 11 M, 10 SD, 5 C, 4 V, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Handel med sälprodukter)
          </note>
          <note>
            1. utskottet
          </note>
          <note>
            2. res. 7 (S, V, L, MP)
          </note>
          <note>
            Votering:
          </note>
          <note>
            29 för utskottet
          </note>
          <note>
            26 för res. 7
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD
          </note>
          <note>
            För res. 7: 16 S, 4 V, 3 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 3 (Reformering av WTO)
          </note>
          <note>
            1. utskottet
          </note>
          <note>
            2. res. 8 (M, SD)
          </note>
          <note>
            Votering:
          </note>
          <note>
            34 för utskottet
          </note>
          <note>
            21 för res. 8
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP
          </note>
          <note>
            För res. 8: 11 M, 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 4 (Den framtida handelsrelationen mellan Storbritannien
            och EU)
          </note>
          <note>
            1. utskottet
          </note>
          <note>
            2. res. 9 (M, SD)
          </note>
          <note>
            Votering:
          </note>
          <note>
            34 för utskottet
          </note>
          <note>
            21 för res. 9
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP
          </note>
          <note>
            För res. 9: 11 M, 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 7 (Handels- och investeringsfrämjande)
          </note>
          <note>
            1. utskottet
          </note>
          <note>
            2. res. 17 (C)
          </note>
          <note>
            Votering:
          </note>
          <note>
            22 för utskottet
          </note>
          <note>
            5 för res. 17
          </note>
          <note>
            28 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 3 L, 3 MP
          </note>
          <note>
            För res. 17: 5 C
          </note>
          <note>
            Avstod: 11 M, 10 SD, 4 V, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 8 (Hållbart företagande)
          </note>
          <note>
            1. utskottet
          </note>
          <note>
            2. res. 20 (V)
          </note>
          <note>
            Votering:
          </note>
          <note>
            51 för utskottet
          </note>
          <note>
            4 för res. 20
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 5 C, 3 KD, 3 L, 3 MP
          </note>
          <note>
            För res. 20: 4 V
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga p unkter
          </note>
          <note>
            Kammaren biföll utskottets förslag.
          </note>
          <note>
            UU15 Mänskliga rättigheter
          </note>
          <note>
            Punkt 2 (FN och de mänskliga rättigheterna)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            3. res. 4 (L)
          </note>
          <note>
            Förberedande votering:
          </note>
          <note>
            10 för res. 2
          </note>
          <note>
            3 för res. 4
          </note>
          <note>
            42 avstod
          </note>
          <note>
            294 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            38 för utskottet
          </note>
          <note>
            10 för res. 2
          </note>
          <note>
            7 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 3 KD, 3 MP
          </note>
          <note>
            För res. 2: 10 SD
          </note>
          <note>
            Avstod: 4 V, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 4 (Demokrati, inklusive det civila samhällets utrymme)
          </note>
          <note>
            1. utskottet
          </note>
          <note>
            2. res. 7 (V)
          </note>
          <note>
            Votering:
          </note>
          <note>
            41 för utskottet
          </note>
          <note>
            4 för res. 7
          </note>
          <note>
            10 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 3 KD, 3 L, 3 MP
          </note>
          <note>
            För res. 7: 4 V
          </note>
          <note>
            Avstod: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU9 Cykelfrågor
          </note>
          <note>
            Punkt 1 (Mål och insatser för ökad cykling)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            Votering:
          </note>
          <note>
            44 för utskottet
          </note>
          <note>
            11 för res. 1
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 KD, 3 L, 3 MP
          </note>
          <note>
            För res. 1: 11 M
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Infrastruktur för ökad cykling)
          </note>
          <note>
            1. utskottet
          </note>
          <note>
            2. res. 4 (C)
          </note>
          <note>
            3. res. 6 (L)
          </note>
          <note>
            Förberedande votering:
          </note>
          <note>
            5 för res. 4
          </note>
          <note>
            3 för res. 6
          </note>
          <note>
            47 avstod
          </note>
          <note>
            294 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            22 för utskottet
          </note>
          <note>
            5 för res. 4
          </note>
          <note>
            28 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 3 KD, 3 MP
          </note>
          <note>
            För res. 4: 5 C
          </note>
          <note>
            Avstod: 11 M, 10 SD, 4 V, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 4 (Utbildning och insatser för ökad cykling bland barn
            och vuxna)
          </note>
          <note>
            1. utskottet
          </note>
          <note>
            2. res. 10 (KD)
          </note>
          <note>
            Votering:
          </note>
          <note>
            42 för utskottet
          </note>
          <note>
            3 för res. 10
          </note>
          <note>
            10 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 L, 3 MP
          </note>
          <note>
            För res. 10: 3 KD
          </note>
          <note>
            Avstod: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 5 (Trafiksäkerhet och trafikregler för cykling)
          </note>
          <note>
            1. utskottet
          </note>
          <note>
            2. res. 12 (SD)
          </note>
          <note>
            3. res. 13 (V)
          </note>
          <note>
            Förberedande votering:
          </note>
          <note>
            10 för res. 12
          </note>
          <note>
            4 för res. 13
          </note>
          <note>
            41 avstod
          </note>
          <note>
            294 frånvarande
          </note>
          <note>
            Kammaren biträdde res. 12.
          </note>
          <note>
            Huvudvotering:
          </note>
          <note>
            27 för utskottet
          </note>
          <note>
            10 för res. 12
          </note>
          <note>
            18 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res. 12: 10 SD
          </note>
          <note>
            Avstod: 11 M, 4 V, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU11 Väg- och fordonsfrågor
          </note>
          <note>
            Punkt 1 (En fossilfri fordonsflotta)
          </note>
          <note>
            1. utskottet
          </note>
          <note>
            2. res. 3 (C)
          </note>
          <note>
            3. res. 4 (KD)
          </note>
          <note>
            4. res. 5 (L)
          </note>
          <note>
            Förberedande votering 1 :
          </note>
          <note>
            3 för res. 4
          </note>
          <note>
            3 för res. 5
          </note>
          <note>
            49 avstod
          </note>
          <note>
            294 frånvarande
          </note>
          <note>
            Tredje vice talmannen konstaterade att lika röstetal uppkommit.
            Utgången skulle avgöras genom lottning.
          </note>
          <note>
            Tredje vice talmannen anmodade Lotta Olsson (M) och Hanna Gunnarsson
            (V) att fungera som kontrollanter vid lottningen samt Ulrika Heie
            (C) att förrätta lottningen.
          </note>
          <note>
            Den upptagna lottsedeln visade ett ja och kammaren hade således
            antagit res . 4 .
          </note>
          <note>
            Förberedande votering 2 :
          </note>
          <note>
            Kammaren antog med acklamation res. 3 som motförslag i huvudvoteringen
            .
          </note>
          <note>
            Huvudvotering:
          </note>
          <note>
            23 för utskottet
          </note>
          <note>
            5 för res. 3
          </note>
          <note>
            27 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 4 V, 3 MP
          </note>
          <note>
            För res. 3: 5 C
          </note>
          <note>
            Avstod: 11 M, 10 SD, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Strategi för elektrifiering)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            Votering:
          </note>
          <note>
            36 för utskottet
          </note>
          <note>
            11 för res. 6
          </note>
          <note>
            8 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 4 V, 3 L, 3 MP
          </note>
          <note>
            För res. 6: 11 M
          </note>
          <note>
            Avstod: 5 C, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 9 (Självkörande fordon)
          </note>
          <note>
            1. utskottet
          </note>
          <note>
            2. res. 21 (S, V, MP)
          </note>
          <note>
            Votering:
          </note>
          <note>
            33 för utskottet
          </note>
          <note>
            22 för res. 21
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 11 M, 10 SD, 5 C, 3 KD, 3 L
          </note>
          <note>
            För res. 21: 15 S, 4 V, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Sultan Kayhan (S) anmälde att hon avsett att rösta nej men markerats
            ha röstat ja.
          </note>
          <note>
            Punkt 13 (Långa och tunga lastbilar)
          </note>
          <note>
            1. utskottet
          </note>
          <note>
            2. res. 27 (SD)
          </note>
          <note>
            Votering:
          </note>
          <note>
            26 för utskottet
          </note>
          <note>
            10 för res. 27
          </note>
          <note>
            19 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 4 V, 3 L, 3 MP
          </note>
          <note>
            För res. 27: 10 SD
          </note>
          <note>
            Avstod: 11 M, 5 C, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 14 (Tunga transporter)
          </note>
          <note>
            1. utskottet
          </note>
          <note>
            2. res. 30 (S, V, MP)
          </note>
          <note>
            Votering:
          </note>
          <note>
            31 för utskottet
          </note>
          <note>
            24 för res. 30
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD, 2 L
          </note>
          <note>
            För res. 30: 16 S, 4 V, 1 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Gulan Avci (L) anmälde att hon avsett att rösta ja men markerats
            ha röstat nej.
          </note>
          <note>
            Punkt 20 (Tillstånd för virkesupplag vid allmän väg)
          </note>
          <note>
            1. utskottet
          </note>
          <note>
            2. res. 35 (S, V, L, MP)
          </note>
          <note>
            Votering:
          </note>
          <note>
            29 för utskottet
          </note>
          <note>
            26 för res. 35
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD
          </note>
          <note>
            För res. 35: 16 S, 4 V, 3 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 16 (forts. från § 13) Övergripande miljöfrågor (forts. MJU12)
          </note>
          <note type="speaker">
            Anf. 90 JOAR FORSSELL (L):
          </note>
          <note>
            Fru talman! Det här är en övergripande debatt om miljöpolitiken.
            Det är lite olika miljöfrågor som inte riktigt platsar i någon
            annan av våra miljö- eller klimatdebatter.
          </note>
          <note>
            I miljöpolitiken kan det ibland låta lite grann som att människan
            skulle vara ett problem. Vi pratar mycket om hur människan brukar
            skogen på fel sätt, hur människan släpper ut för mycket koldioxid
            eller hur vi använder plast på ett dåligt sätt. Men, fru talman,
            utan människan hade naturen faktiskt inte haft något värde. Utan
            en människa som ympade vinrankan, plöjde åkern, brukade skogen
            och utan att människor kände vårvindar i håret eller saltstänk
            i ansiktet hade det inte funnits någon där som kunde värdesätta
            naturen.
          </note>
          <note>
            Samtidigt, fru talman, är det så att om vi människor brukar vår
            jord på fel sätt, fiskar ut haven och skövlar skogsområden som
            inte kan bli livskraftiga igen riskerar vi att bränna ut planeten.
            Precis på den darrande balanspunkten vilar några av miljöpolitikens
            svåraste frågor, och några av dem som vi behandlar här i dag,
            nämligen mellan just människans rätt att bruka naturen och naturens
            förmåga att vara livskraftig också för framtida generationer.
          </note>
          <note>
            Vi i Liberalerna vill stärka äganderätten och göra så att ersättningarna
            om den inskränks blir bättre och mer anpassade till det värde
            som inskränkningen faktiskt innebär. Vi vill se till att myndighetsprövningar
            blir mer rättssäkra och anständiga och upplevs mer som fair play
            än vad som kanske är fallet i dag. Vi vill se till att tillståndsprocesserna
            blir kortare och att större hänsyn tas till klimat, inte bara
            miljö, för det är ett problem i dag att tillståndsprocesser tar
            för mycket hänsyn till miljö, ibland på klimatets bekostnad.
          </note>
          <note>
            Fru talman! Jag vill nu djupdyka lite i vår reservation nr 13
            och yrka bifall till den.
          </note>
          <note>
            Det kan tyckas vara en detaljfråga, men den sätter fingret på
            ett viktigt principiellt spörsmål i miljöpolitiken. Det handlar
            om att vi efter ett antal domar har fått se inskränkningar av
            möjligheten till idrottsutövande med hänvisning till buller.
          </note>
          <note>
            Vi har till exempel en fotbollsplan i Nacka där man tyckte att
            barnens fotbollsspelande bullrade så mycket att de inte skulle
            få fortsätta med sitt viktiga idrottande. Detta är lite märkligt,
            för ett stenkast bort ligger den hårt trafikerade Värmdövägen,
            som man inte tyckte bullrade för mycket. Den skulle få fortsätta
            finnas, men barnen som spelade fotboll skulle inte få fortsätta
            att sparka boll på sin fotbollsplan.
          </note>
          <note>
            Detta beror på att det är olika regler. Det är olika regelverk
            som reglerar barns fotbollsspelande och hur mycket det får låta
            och hur mycket en motorväg får bullra. Det leder till att vi sätter
            människors rätt att bullra fritt på motorvägen högre än barns
            rätt att få idrotta och få en frisk, nyttig, rolig och stärkande
            barndom. Detta är rätt orimligt, fru talman. Jag tror att de flesta
            som tittar på detta just nu förstår att barn måste få idrotta.
          </note>
          <note>
            Om man lever med andra människor i sin närhet måste man acceptera
            att de ibland gör saker som man själv inte gillar. Man måste acceptera
            att folk klär sig på ett sätt som man inte gillar. Man måste acceptera
            att folk ibland har lite fest, spelar lite hög musik och kanske
            är lite fulla, men utan att göra något dumt. Detta måste man acceptera,
            kanske särskilt när man bor i ett storstadsområde, som Nacka faktiskt
            är.
          </note>
          <note>
            Fru talman! En vild tanke kanske är att vi här i riksdagen inte
            med lagens långa arm ska detaljreglera och detaljstyra sådana
            saker som hur mycket en lokal fotbollsplan får låta i Nacka. Kanske
            finns det någon annan än vi här i riksdagen, med vårt regelverk
            och våra lagar, som kan bedöma det där bättre. Jag och alla liberaler
            – det gäller oavsett vilket parti man är medlem i – menar att
            städer och orter såklart måste få växa dynamiskt med de människor
            som bor där.
          </note>
          <note>
            Det kommer inte att finnas något regelverk som gör att alla trivs
            överallt, tvärtom. Om man har ambitionen att reglera så att alla
            ska kunna vara med på precis varje plats, på precis samma sätt
            och trivas precis lika myck ­ et kommer man till slut att ha en
            värld, ett samhälle, städer eller ett Nacka, i det här fallet,
            där ingen trivs särskilt bra.
          </note>
          <note>
            Alla kan inte trivas överallt i alla miljöer, men om man släpper
            det lite friare kan alla trivas någonstans. Då kan de som vill
            ha lite närmare till fotbollsplanen för sina barns träning trivas
            där, och de som vill ha lite mer lugn och ro kan få trivas någon
            annanstans. De som vill bo lite närmare stadens puls och uteliv
            kanske kan få trivas där.
          </note>
          <note>
            Låt oss lätta på dessa regler. Låt oss se till att barnen kan
            fortsätta att spela fotboll i Nacka och runt om i landet. Låt
            oss se till att vi människor kan få fortsätta att bruka jorden,
            även på detta sätt, men på ett hållbart sätt, på ett sätt som
            funkar för alla, inte bara för några av oss politiker här i kammaren.
          </note>
          <note>
            Med detta yrkar jag återigen bifall till reservation 13.
          </note>
          <note type="speaker">
            Anf. 91 MARKUS SELIN (S):
          </note>
          <note>
            Fru talman! Mål handlar om riktning, om tillstånd vi vill uppnå
            och om prioriteringar. Mål handlar om vart vi ska och hur vi tar
            oss dit.
          </note>
          <note>
            Här i kammaren i kväll debatterar vi miljö- och jordbruksutskottets
            betänkande 12, Övergripande miljöfrågor .
          </note>
          <note>
            Två av de stora rubrikerna i betänkandet är just uppsättningar
            för vart vi ska och hur vi tar oss dit: genom miljömålssystemen
            samt tillståndsprocesser och handläggningstider.
          </note>
          <note>
            Miljöåtgärder kan och ska stärka Sveriges konkurrenskraft och
            stimulera till jobb och företagande. Genom att gå före i klimatomställningen
            och miljöarbetet kan våra företag förbli och utvecklas som världsledande
            i att utveckla den teknik och miljöprofil som världen efterfrågar.
          </note>
          <note>
            Vi socialdemokrater tror på breda lösningar och investeringar
            för att klara de stora miljöproblemen. Det är den svenska modellen.
            Vi sätter upp mål, och vi tillsätter medel.
          </note>
          <note>
            Fru talman! Världens ledare enades för fem år sedan om Agenda
            2030, med globala utvecklingsmål och ett nytt klimatavtal. Det
            råder ingen tvekan om att arbetet för att nå de globala målen
            för hållbar utveckling är mycket, mycket angeläget. Miljö- och
            jordbruksutskottet har tidigare under mandatperioden anfört att
            Sverige bedriver ett ständigt pågående arbete för att nå hållbar
            utveckling och FN:s hållbarhetsmål.
          </note>
          <note>
            Regeringen, liksom miljö- och jordbruksutskottet och vi socialdemokrater,
            bedömer att miljömålen konkretiserar hållbar utveckling och att
            målen är en viktig utgångspunkt för det nationella genomförandet
            av Agenda 2030 och de 17 globala målen för hållbar utveckling.
          </note>
          <note>
            Som socialdemokrat kan jag i dessa tider inte nog betona vikten
            av samarbete – internationellt och här i Europa. FN är navet i
            det globala samarbetet, varför vi socialdemokrater vill att Sverige
            genom sitt långa FN-engagemang ska arbeta för ett ännu starkare
            FN som bättre kan hantera kriser och främja utveckling. De globala
            miljö- och klimatmålen är något som vi socialdemokrater inte bara
            vill följa, utan leda.
          </note>
          <note>
            Till detta har vi även EU som är ett projekt för fred och frihet
            på mellanstatlig grund. Sverige har dragit stor nytta av den inre
            marknaden, handelsavtal och den fria rörligheten, och detta har
            lett till fler jobb och en starkare tillväxt. Genom vårt medlemskap
            kan vi också vara med och påverka utvecklingen för ett mer jämlikt,
            klimatsmart och grönt Europa. Vi socialdemokrater vill därför
            att EU ska ta en ledarroll i världen med en ambitiös klimat- och
            miljöpolitik.
          </note>
          <note>
            Det är därför bra att Sverige har högt ställda mål och en krävande
            miljölagstiftning. Våra myndigheters prövningar och krav på underlag
            ska vara enkla, förutsägbara och effektiva.
          </note>
          <note>
            Det pågående virusutbrottet påminner återigen oss alla om att
            ensam är svag och att vi tillsammans är starka. Ett dödligt virus
            sveper över jor ­ den, och detta kan vi inte möta enskilt. Mina
            tankar går såklart till alla som sliter och lider och möter nöd
            och död.
          </note>
          <note>
            Fru talman! I det stora är jag dock optimist inför framtiden.
            Virus ­ utbrottet har utmanat vår sammanhållning. Samtidigt har
            det fört oss sam ­ man. Klimatförändringarna är vår tids stora
            ödesfråga, och de kommer också att utmana vår sammanhållning.
            Klimatförändringarna kommer att fortsätta att föra oss mer samman,
            för gemensamma problem löser vi bäst tillsammans. Enade vi stå
            – söndrade vi falla.
          </note>
          <note>
            Även när det gäller tillståndsprocesser och handläggningstider
            ska det vara enkelt, förutsägbart och effektivt. Riksdagen har
            också påpekat värdet i att ytterligare snabba på tillståndsprocesser
            för miljöförbättrande verksamheter. Regeringen arbetar just nu
            med att effektivisera tillståndsprocesserna, och tillståndsprövning
            enligt miljöbalken är en särskilt prioriterad fråga. Många av
            oss följer det fortsatta arbetet med mycket stort engagemang.
          </note>
          <note>
            Sverige som föregångsland och våra världsledande företag behöver
            effektiva och rättssäkra processer. Vi välkomnar de beslut regeringen
            vidtar för att förenkla och effektivisera de gröna näringarnas
            myndighetskontakter. Digitalisering och digitala lösningar kommer
            att förenkla uppgiftslämnandet för näringarna och dessutom snabba
            på handläggningstiden. Vi välkomnar därför handlingsplaner för
            att skapa färre, gemensamma digitala plattformar för information
            och e-tjänster för alla som driver eller ska starta och utveckla
            företag.
          </note>
          <note>
            Vi i miljö- och jordbruksutskottet noterar också att det inom
            Reger ­ ingskansliet pågår ett arbete med att ta hand om ett specifikt
            förslag om framtagande av en e-tjänst för vissa typer av ansökningar.
            Detta välkomnas.
          </note>
          <note>
            För effektivare gällande tillståndsprocesser anser vi socialdemokrater
            och miljö- och jordbruksutskottet att det är bra att Sverige har
            en krävande miljölagstiftning. Samtidigt finns det en stor vinning
            med att effektivisera tillståndsprocesserna och korta ned handläggningstiderna.
          </note>
          <note>
            Vidare har länsstyrelsernas miljöprövningsarbete nyligen utretts
            på uppdrag av Regeringskansliet. Det finns utpekade områden med
            förbättringspotential – ja. Å andra sidan måste en tillräcklig
            utredning göras i varje moment av miljöprövningen, där synpunkter
            måste utvärderas på ett rimligt sätt.
          </note>
          <note>
            Avslutningsvis, fru talman – Sverige är ett miljöland i framkant.
            I ett starkare samhälle och med samarbete kan vi klara de svenska
            miljömålen genom investeringar och nya regler som ger minskade
            utsläpp av växthusgaser, skyddar den biologiska mångfalden och
            skapar en giftfri miljö och en bättre havsmiljö. Här kan mål och
            processer spela en given och viktig roll.
          </note>
          <note>
            Fru talman! Avslutningsvis vill jag yrka bifall till utskottets
            förslag och avslag på samtliga reservationer.
          </note>
          <note type="speaker">
            Anf. 92 BETTY MALMBERG (M) replik:
          </note>
          <note>
            Fru talman! Jag tänkte hålla mig kort, men jag tycker att det
            är viktigt att vi ger en realistisk bild av var vi just nu står
            i Sverige och vilka utmaningar vi har framför oss, Markus Selin.
            Ledamoten talar om alla fantastis ­ ka miljömål vi har satt upp
            och alla styrmedel som regeringen tillskjuter, men det känns på
            något sätt som att man inte ser skogen för alla träd.
          </note>
          <note>
            Naturvårdsverket konstaterar nämligen att av de 16 miljökvalitetsmål
            som Sverige själva har ställt upp når vi bara ett, det som handlar
            om ett säkrat ozonskikt. Naturvårdsverket säger också – jag läser
            innantill – att de styrmedel och åtgärder som behövs för att nå
            miljömålen inte kommer att finnas på plats till år 2020. En del
            av miljömålen faller ut 2020, Markus Selin.
          </note>
          <note>
            Jag tycker därför som sagt att det är viktigt att vi delger allmänheten
            en realistisk bild och inte bara står och lovar guld och gröna
            skogar, för det är inte där vi är. Naturvårdsverket konstaterar
            att vi måste öka tempot. Det är framför allt de mål som gäller
            klimatförändringarna och den biologiska mångfalden som vi behöver
            fokusera extra på.
          </note>
          <note>
            Jag skulle vilja ha Markus Selins kommentar kring detta, fru
            talman. Delar Markus Selin min uppfattning? Då tycker jag nog
            att vi ska tona ned lite och hålla oss till sanningen.
          </note>
          <note type="speaker">
            Anf. 93 MARKUS SELIN (S) replik:
          </note>
          <note>
            Fru talman! Jag tackar ledamoten Betty Malmberg för frågan. Saker
            och ting tar sin tid, och jag vet, som svar på Betty Malmbergs
            fråga, att dagens miljösystem och vår uppsättning mål är resultatet
            av en grundlig och lång prövning i riksdagen. Vi behöver en struktur
            i den svenska miljö ­ politiken.
          </note>
          <note>
            Sverige driver en ambitiös klimat- och miljöpolitik, kanske den
            mest ambitiösa i hela världen. Och Sverige driver inte bara en
            ambitiös klimat ‑ och miljöpolitik nationellt utan vill även sprida
            den internationellt.
          </note>
          <note>
            Precis som Betty Malmberg påpekade bedriver vi också ett rigoröst
            uppföljningsarbete, där även Moderaterna deltar. Jag tycker att
            vi har en ganska stor samsyn när det gäller utredningsarbete och
            indikatorer, både i miljö- och jordbruksutskottet och när det
            gäller det vi åstadkommer natio ­ nellt.
          </note>
          <note>
            Jag delar alltså inte Moderaternas tvivel och oro när det gäller
            våra miljömål. Sverige vill vara ett föregångsland, och vi sitter
            gärna i förarsätet.
          </note>
          <note type="speaker">
            Anf. 94 BETTY MALMBERG (M) replik:
          </note>
          <note>
            Fru talman! Tack, Markus Selin, för svaret! Ja, saker tar sin
            tid. De nationella miljökvalitetsmål som Sverige en gång har fattat
            beslut om här i riksdagen är från 1999. Det är alltså över 20
            år sedan, men Naturvårdsverket, som sköter det uppföljande arbetet,
            har konstaterat att vi bara kommer att nå ett av de 16 målen –
            det är där vi ligger.
          </note>
          <note>
            Det är detta jag menar, Markus Selin. Vi moderater är verkligen
            måna om att jobba för en effektiv miljö- och klimatpolitik, både
            nationellt och internationellt, som jag sa. Vi ska vara ett föredöme,
            och vi ska ha skarpa miljöförslag. Men vi når inte en utveckling
            om vi förskönar bilden, för då vidtar vi inte de åtgärder som
            faktiskt behövs. Det är detta som är min poäng, men den går tydligen
            Markus Selin förbi.
          </note>
          <note>
            Det handlar även om tillståndsprocesserna. Jag tycker faktiskt
            att Markus Selin ger en mycket förskönande och tillåtande bild
            av regeringens arbete, och det har ledamoten naturligtvis all
            rätt att göra. Men även när det gäller tillståndsprocesserna har
            vi under tre år uppmanat regeringen att vidta åtgärder för att
            snabba på så att vi få r effektiva, enkla och förutsäg ­ bara
            processer. Det vi har fått hittills är en utredning, och den kom
            för ett och ett halvt år sedan och bereds nu.
          </note>
          <note>
            Detta tycker jag inte är till fyllest. Vi måste gå före, och
            då måste vi också ha effektiva åtgärder för att kunna göra så.
          </note>
          <note type="speaker">
            Anf. 95 MARKUS SELIN (S) replik:
          </note>
          <note>
            Fru talman! Jag blir glad när jag hör Moderaternas iver att vara
            offensiva i miljö- och klimatarbetet; jag välkomnar det.
          </note>
          <note>
            Som socialdemokrat kan jag meddela både Moderaterna och ledamoten
            Betty Malmberg att Sverige kommer att bli det första fossiloberoende
            landet i västvärlden, och det kommer att få konsekvenser. Förändringsarbetet
            pågår här och nu.
          </note>
          <note>
            Vi som har jobbat inom fordonsindustrin, till exempel, vet hur
            lång tid det tar att utveckla en ny plattform, oavsett om vi talar
            om person- eller lastbilar. Detta har svensk industri förstått.
          </note>
          <note>
            Vi har varit tydliga med vad vi vill. Vi vill till exempel ha
            en fossil ­ oberoende fordonsflotta.
          </note>
          <note>
            Jag välkomnar återigen ivern hos Moderaterna. Jag hoppas att
            vi kommer att få se den i besluten och i det fortsätta arbetet
            i vårt miljö- och jordbruksutskott, för i det vi ser nu ser inte
            jag någon anledning att revidera våra mål eller indikatorer eller
            liknande i våra målsystem.
          </note>
          <note type="speaker">
            Anf. 96 KJELL-ARNE OTTOSSON (KD) replik:
          </note>
          <note>
            Fru talman! I mitt anförande här tidigare var även jag inne på
            detta med tillståndsprocesser och den så kallade gröna gräddfilen
            , som röstades igenom med ett tillkännagivande under riksmötet
            2016/17.
          </note>
          <note>
            Jag nämnde i mitt anförande att jag har frågat både representanter
            för regeringspartierna och miljö- och klimatminister Isabella
            Lövin. För att vara helt sanningsenlig har jag frågat representanter
            för det ena regeringspartiet men inte för det andra. Det är det
            jag ämnar göra nu genom att fråga socialdemokraten Markus Selin.
          </note>
          <note>
            I sitt anförande sa Markus Selin om effektivare tillståndsprocesser
            och kortare handläggningstider att det ska vara enkelt, förutsägbart
            och effektivt och att det ska vara rättssäkert. Det lät jättebra,
            Markus! Det kunde inte bli bättre.
          </note>
          <note>
            Men varför har det inte hänt någonting? Det här antogs alltså
            2016/17. Nu är vi inne på riksmötet 2019/20, och vi har fortfarande
            inte kommit i mål. Vi får nu väldigt ofta rapporter om att det
            faktiskt är väldigt bråttom om vi ska klara temperatursänkningen
            för att nå temperaturmålet. Ändå kan inte regeringen leverera.
          </note>
          <note>
            Min fråga till Markus Selin är varför regeringen inte har levererat
            på detta tillkännagivande från 2016/17.
          </note>
          <note type="speaker">
            Anf. 97 MARKUS SELIN (S) replik:
          </note>
          <note>
            Fru talman! Jag tackar Kristdemokraterna och ledamoten Kjell-Arne
            Ottosson för frågorna.
          </note>
          <note>
            Jag blir glad när Kristdemokraterna bjuder på iver och arbetslust
            när det gäller tillståndsprocesser och vårt gemensamma miljö-
            och klimatarbete.
          </note>
          <note>
            Jag skulle kunna ge ett kort svar: Frågorna bereds just nu. Men
            jag ska försöka tillmötesgå ledamoten Kjell-Arne Ottosson lite
            mer, för han både tog upp frågan i sitt anförande och ställer
            frågan till mig.
          </note>
          <note>
            Det har riktats ett flertal uppmaningar från riksdagen till regeringen.
            Svaret är ja; jag vet det. Som jag sagt förut tar saker och ting
            tid. Jag kan både som socialdemokrat och som en liten del i nuvarande
            regeringsunderlag säga att vi har en offensiv klimat- och miljöpolitik.
            Vi har det. Vi kommer att bli västvärldens första fossiloberoende
            land. Regeringen arbetar med att effektivisera tillståndsprocesserna
            och tillståndsprövningen, så låt oss ha lite mer tålamod. Frågan
            bereds inom Regeringskansliet. Låt oss med stort engagemang och
            iver invänta vad som komma skall.
          </note>
          <note type="speaker">
            Anf. 98 KJELL-ARNE OTTOSSON (KD) replik:
          </note>
          <note>
            Fru talman! Jag står här och ler lite grann för mig själv, för
            Markus Selin kommer med samma svar som en alltid får när en ställer
            en skriftlig fråga till en minister: Frågan bereds av Regeringskansliet.
            Det är standard ­ svaret, och det är ju inget svar.
          </note>
          <note>
            I övrigt skulle vi kunna ha en diskussion om huruvida klimat-
            och miljöpolitiken är effektiv eller om den till stora delar är
            plakatpolitik, men det ska jag låta ligga.
          </note>
          <note>
            Däremot står det i skrivelse 75 från förra riksmötet att den
            här frågan inte är färdigbehandlad och att man jobbar. Där står
            det också vad man jobbar med, och när man läser det ser man att
            det endast är med att inhämta statistik och statistik och statistik.
            Ibland är det även med statistikinsam ­ ling. Man byter ord, bara,
            men allt handlar om att samla in statistik.
          </note>
          <note>
            Vi får inga bättre tillståndsprocesser, effektivare tillståndsprocesser,
            mer förutsägbara tillståndsprocesser eller rättssäkra tillståndsprocesser
            bara för att vi samlar in statistik om vad som hänt tidigare.
            Det måste bli verkstad. Det är min uppmaning till Markus Selin
            – han måste se till att hans kompisar i regeringen faktiskt kommer
            längre i den här frågan så att vi når ända fram.
          </note>
          <note>
            Som jag sa i mitt anförande: Ibland är det bråttom i miljö- och
            klimatpolitiken. Men tydligen inte alltid.
          </note>
          <note type="speaker">
            Anf. 99 MARKUS SELIN (S) replik:
          </note>
          <note>
            Fru talman! Jag tackar ledamoten Kjell-Arne Ottosson för frågorna
            och hans iver att komma framåt med effektivare tillståndsprocesser
            och kortare handläggningstider. Jag kan dela en del av denna frustration
            och iver att ta oss framåt.
          </note>
          <note>
            Krävande miljölagstiftning ska vara effektiv, förutsägbar och
            enkel. Saker och ting tar sin tid, särskilt när vi i Sverige vill
            ha en miljö- och klimatpolitik som är en av världens mest offensiva.
          </note>
          <note>
            Återigen, Kjell-Arne Ottosson och fru talman: Frågan bereds.
            Vi som har stor iver och lust att komma framåt i fråga om tillståndsprocesser
            kommer att få se. Det kommer.
          </note>
          <note type="speaker">
            Anf. 100 MARIA GARDFJELL (MP):
          </note>
          <note>
            Fru talman! Jag vill passa på att yrka bifall till förslaget
            i betänkandet.
          </note>
          <note>
            Jag vill också citera ur regeringsförklaringen, som statsministern
            läste upp här i kammaren vintern 2019, efter en ovanligt lång
            regeringsbildningsprocess:
          </note>
          <note>
            ” För 20 år sedan fattade riksdagen ett avgörande beslut: Till
            nästa generation ska vi lämna över ett samhälle där de stora miljöproblemen
            är lösta. Nu måste miljömålssystemet utvecklas och nya etappmål
            tas fram. ”
          </note>
          <note>
            I regeringens skrivelse Miljömålen – med sikte på framtiden som
            kom 2018 stod det att miljömålsarbetet fortsätter med sikte mot
            2030. Den bifölls här i riksdagen.
          </note>
          <note>
            Arbetet mot 2030 fortsätter nu med förnyad kraft. Med miljömålen
            har riksdagen en mycket hög ambition i miljöarbetet. Det är oerhört
            viktigt att vi strävar mot det tillstånd som miljökvalitetsmålen
            anger.
          </note>
          <note>
            Naturvårdsverket presenterade årets uppföljning av miljömålen
            för ett par veckor sedan. Sveriges miljömål är centrala för att
            visa vägen mot hållbar utveckling och mot Agenda 2030. Under de
            närmaste åren behöver hela samhället öka takten i miljöarbetet
            om vi ska nå de uppsatta målen. Att vi i Sverige följer hur miljön
            mår och hur miljöarbetet går – och att vi har gjort det så länge
            – är mycket betydelsefullt för vår kunskap om vilka miljöåtgärder
            som är effektiva och om vad vi behöver satsa på och hur. Hela
            samhället behöver bidra: företag, kommuner, myndigheter och organisationer.
          </note>
          <note>
            Miljömålen får ökat genomslag i det politiska arbetet. Man kan
            tycka att det går långsamt, att vissa mål är svårare att nå än
            andra och att det krävs investeringar och planering, men ett systematiskt
            och träget arbete är grunden för en lyckad miljöpolitik.
          </note>
          <note>
            Jag vill lyfta fram en viktig aktör: näringslivet och företagarna
            i Sverige.
          </note>
          <note>
            Arbetet för att nå klimatmålen är ett bra exempel där företagare
            är med och bär ledarskapet för att hela samhället ska klara klimatomställningen.
            Så var det inte för tio år sedan. Om tio år kommer kanske våra
            efterträdare här i riksdagen att stå här och tala om hur betydelsefullt
            näringslivet varit för att nå målen för den biologiska mångfalden.
          </note>
          <note>
            Miljömålen är bland annat Ett rikt växt- och djurliv, Levande
            skogar och Ett rikt odlingslandskap.
          </note>
          <note>
            Alltför ofta hör jag här i riksdagsdebatterna, framför allt av
            Moderaterna, Kristdemokraterna och Sverigedemokraterna, att arbetet
            med miljömål, med EU:s strategi för grön infrastruktur och med
            att genomföra svensk miljöpolitik – som är fastställd här i riksdagen
            – är en inskränkning av äganderätten och ett hot mot skogsägares
            påstådda rätt att strunta i miljön.
          </note>
          <note>
            Men vilka andra lagar kan markägare strunta i? Inga.
          </note>
          <note>
            Hur kan miljömålen framställas som ett hot när de är en hjälp
            för att klara av allas vår gemensamma utmaning? Som statsministern
            sa i reger ­ ingsförklaringen: Till nästa generation ska vi lämna
            över ett samhälle där de stora miljöproblemen är lösta.
          </note>
          <note>
            Konsultföretaget Ecogain gjorde förra året en genomlysning av
            Sveriges 100 största företag. Det var 8 av 100 bolag som mätte
            påverkan på biologisk mångfald. Naturen finns någonstans i varje
            företags värdekedja, även om det kan vara svårare att upptäcka
            för vissa. 43 procent av före ­ tagen nämnde biologisk mångfald
            i sin hållbarhetsredovisning. 15 procent uppgav att de satt en
            policy eller ett mål för biologisk mångfald. Men det var alltså
            bara 8 bolag som mätte påverkan.
          </note>
          <note>
            Biologisk mångfald blir alltmer affärsrelevant. Det finns företag
            som sätter upp mål om nettovinster för biologisk mångfald. De
            försöker inte bara undvika, minimera, restaurera eller kompensera
            för den påverkan som de har på biologisk mångfald. De gör någonting
            mer. Frågan om biologisk mångfald kan nu utvecklas från risk till
            affärspotential.
          </note>
          <note>
            Jag ska ta upp ett annat miljömål – B egränsad klimatpåverkan.
            Jag är ganska säker på att inget av de 100 största företagen i
            Sverige ignorerar klimatarbetet. Alla är kanske inte lika ambitiösa.
            Men klimatfrågan finns med i styrelserummen, på årsstämmorna,
            i affärsplanerna, i hållbarhetsredovisningen och i produktinformationen.
            Nästa steg för biologisk mångfald är just där.
          </note>
          <note>
            Myndigheterna pekar i rapporten på att många av satsningarna
            som regeringen gjort under året är viktiga för att nå miljömålen.
            De nämner Klimatklivet, Industriklivet, satsningar på skydd av
            ängs- och betesmarker, våtmarker, smarta och hållbara städer med
            mera.
          </note>
          <note>
            Årets rapport visar att Sverige behöver prioritera klimatet och
            den bio ­ logiska mångfalden mycket hårt under de kommande åren.
            S-MP-reger ­ ingen arbetar intensivt med att förbättra klimatpolitiken
            och ta fram politis ­ ka förslag som leder oss mot klimatmålen
            i tid. I december presenterade regeringen den första klimatpolitiska
            handlingsplanen någonsin.
          </note>
          <note>
            Sveriges miljömål och de globala hållbarhetsmålen styr i samma
            riktning. Insatserna för att uppnå miljömålen bidrar därmed till
            möjligheten att nå hållbarhetsmålen i FN:s Agenda 2030. De globala
            hållbarhetsmålen integrerar de ekonomiska, sociala och miljömässiga
            förutsättningarna för en hållbar utveckling. Här kommer en proposition
            till riksdagen att behandlas av finansutskottet allra först.
          </note>
          <note>
            Att det är just Centerpartiet som vill slänga miljömålen i papperskorgen,
            eller, som de uttrycker det, anpassa miljömålen till de globala
            hållbarhetsmålen, tycker jag är tråkigt. Det finns miljömål som
            samstämmer med globala mål, men det finns också miljömål som inte
            samstämmer, till exempel Giftfri miljö. Miljömålsarbetet har varit
            helt avgörande för de sto ­ ra framgångar som Sverige har haft
            i arbetet för att minska risker och användning av farliga ämnen.
          </note>
          <note>
            Fru talman! I dag har Sverige fått en ny rödlista. Vart femte
            år sammanställer Artdatabanken vid SLU en lista över alla enskilda
            arter som har minskat kraftigt eller som riskerar att dö ut i
            Sverige.
          </note>
          <note>
            En mångfald av arter i naturen gör samhället mindre sårbart.
            Vi människor klarar oss inte själva. Därför skrämmer det mig nu
            att vi får siffror som visar att andelen arter som riskerar att
            utrotas i Sverige har ökat med 10 procent på bara fem år. Fullt
            medvetna om riskerna sågar vi av grenen som vi sitter på.
          </note>
          <note>
            Utan biologisk mångfald får vi svårare att bli självförsörjande
            på mat. Vi blir mer utsatta för smittsamma sjukdomar och mindre
            förberedda på extremt väder. Utan biologisk mångfald berövar vi
            våra barn och barnbarn de naturupplevelser som vi vuxna har tagit
            för givna.
          </note>
          <note>
            När vi bygger upp vårt samhälle efter coronakrisen är vi skyldiga
            att göra det på ett sådant sätt att vi minskar sårbarheten i samhället.
            Naturen är förmodligen vårt bästa skyddsnät.
          </note>
          <note>
            Just nu befinner sig Sverige och världen i en mycket allvarlig
            pandemi. Mina tankar går till alla som är sjuka och den vårdpersonal
            som sliter hårt på intensivvårdsavdelningarna. Vi vet inte riktigt
            när pandemin är över. Men vi vet att den dagen kommer då vi behöver
            bygga upp ekonomi och företag i världens alla länder. Då behöver
            vi göra en satsning där vi får en ekonomisk strategi som säkerställer
            att samhället investerar starkt för att klara både klimatomställningen
            och bevarandet av biologisk mångfald.
          </note>
          <note type="speaker">
            Anf. 101 KJELL-ARNE OTTOSSON (KD) replik:
          </note>
          <note>
            Fru talman! Att Maria Gardfjell går till angrepp mot Kristdemokraterna
            är inte så märkligt. Men att Maria Gardfjell går till angrepp
            mot en av våra grundlagar, regeringsformen, är anmärkningsvärt.
          </note>
          <note>
            Jag citerade i mitt tidigare inlägg från betänkandet där man
            har hämtat text från regeringsformens 2 kap. 15 § om egendomsskyddet.
            Det står i betänkandet att äganderätten är skyddad i vår egen
            grundlag och att den är skyddad i Europakonventionen. Men det
            som inte står med i texten i betänkandet är att äganderätten även
            finns med i FN:s deklaration om de mänskliga rättigheterna.
          </note>
          <note>
            Men helt plötsligt ska vi kunna strunta i denna rättighet enligt
            Maria Gardfjell.
          </note>
          <note>
            Jag har ingen aning om hur Maria Gardfjell bor. Men låt oss säga
            att hon bor i ett hus med två våningar. Helt plötsligt kommer
            det någon hem till Maria Gardfjell och säger att hon inte får
            använda trappan upp till övervåningen. Därmed blir inte bara trappan
            utan även hela övervåningen värdelös. Hur skulle Maria Gardfjell
            agera och reagera då?
          </note>
          <note>
            Precis på samma sätt är det nämligen i skogen när man kommer
            och säger att den inte får användas och inte brukas. Därmed kan
            än större delar av någons skogsinnehav göras helt värdelöst. Ser
            Maria Gardfjell bekymret med hur vi hanterar äganderätten och
            därmed brukanderätten i dag?
          </note>
          <note type="speaker">
            Anf. 102 MARIA GARDFJELL (MP) replik:
          </note>
          <note>
            Fru talman! Jag tackar Kjell-Arne Ottosson för frågan. Det är
            bekymmersamt att man blandar ihop äganderätten och brukanderätten
            på det sätt som Kristdemokraterna gör.
          </note>
          <note>
            Alltför ofta hör vi här i riksdagsdebatten, framför allt från
            Kristdemo ­ kraterna, Moderaterna och Sverigedemokraterna, att
            arbetet med miljömå ­ len, EU-strategin för grön infrastruktur
            och genomförandet av svensk mil ­ jöpolitik som är fastställd
            av Sveriges riksdag är en inskränkning i ägande ­ rätten. Äganderätten
            är grundlagsskyddad, och den är inte alls ifrågasatt.
          </note>
          <note>
            Däremot finns det en proportionalitetsprincip som handlar om
            att om man gör inskränkningar ska det finns en proportionalitet.
            Då ska det också kunna ges en ersättning.
          </note>
          <note>
            Fru talman! Det som är lite förvånansvärt är att när Moderaterna
            och Kristdemokraterna tillsammans med Sverigedemokraterna fick
            chansen – när vi hade den skakiga regeringsbildningen i början
            av denna mandatperiod – lade de fram en budget som gick igenom
            i Sveriges riksdag, innan vi hade fått en regering. I denna budget
            drog de kraftigt ned på pengar och satsningar i budgeten som just
            handlar om att ersätta markägarna och skogsägarna för dessa saker.
          </note>
          <note>
            Det är därför självklart att vi från Miljöpartiets sida i budgeten
            vill säkerställa att det finns tillräckligt med resurser för att
            ersätta markägarna och skogsägarna när till exempel en bombmurkla
            finns i skogsmarkerna och behöver skyddas. Men tyvärr är det Kristdemokraterna
            som har tagit bort pengarna.
          </note>
          <note type="speaker">
            Anf. 103 KJELL-ARNE OTTOSSON (KD) replik:
          </note>
          <note>
            Fru talman! Det är faktiskt så att äganderätten och brukanderätten
            inte kan delas upp. Äger du någonting äger du dessutom rätten
            att bruka det. De två är ett, och att dela upp dem så som Maria
            Gardfjell försöker göra i sitt svar fungerar inte. Det hänger
            inte ihop på det sättet.
          </note>
          <note>
            Det framgår tydligt i den text jag läste att du ska få ersättning
            när det görs en inskränkning . Vi ser dock gång efter gång att
            staten säger ”Det här ska inte brukas – det här får du inte hugga”
            men att det inte är värdefullt nog för att staten ska stå för
            pengarna. I stället är det den enskilda mark ­ ägaren som i sin
            godhet måste stå för det, trots att det är storebror staten som
            pekar med hela näven och talar om att marken inte får brukas.
          </note>
          <note>
            Ja, Maria Gardfjell, vi drog ned på pengarna när vi lade fram
            vårt budgetförslag. Det var självklart eftersom vi inte ville
            avsätta mer skog där innan vi hade fått en rättssäkerhet värd
            namnet. Vi har fortfarande inte kommit dit, utan det är fortfarande
            rättsosäkert. Nu ser vi glädjande nog att man har kommit till
            insikten att nyckelbiotoper, för att ta ett exempel, faktiskt
            är ett ingripande i en annan persons egendom och inte bara ett
            kunskapsinhämtande. Det har även Skogsstyrelsen nu kommit på,
            och man måste titta på andra möjligheter.
          </note>
          <note>
            Jag måste fråga Maria Gardfjell: Om den skog man har inte är
            skyddsvärd nog för staten, är den då skyddsvärd nog för att markägaren
            ska behöva stå för det ekonomiska? Staten behagar alltså inte
            göra det, men det är staten som har talat om att marken inte får
            brukas.
          </note>
          <note type="speaker">
            Anf. 104 MARIA GARDFJELL (MP) replik:
          </note>
          <note>
            Fru talman! Kjell-Arne Ottosson frågade mig inledningsvis hur
            jag bodde. Jag kan säga till Kjell-Arne Ottosson att jag också
            är skogsägare; jag har en skogsfastighet i norra Västerbotten.
          </note>
          <note>
            Det är inte så att staten på något sätt gör en inskränkning och
            säger att skogsägaren inte får bruka marken, utan det staten säger
            är att man måste bruka marken med hänsyn tagen till miljöbalken.
            Då måste man kunna skydda vissa delar av sin skog, och det är
            precis samma typ av inskränkning som i all form av lagstiftning
            där såväl enskilda människor som företag måste följa lagen på
            olika sätt.
          </note>
          <note>
            Jag tycker att det är väldigt bra att Kjell-Arne Ottosson tar
            upp frågan om nyckelbiotoper, fru talman, för det är en väldigt
            viktig fråga. Skogsstyrelsen har inventerat nyckelbiotoperna,
            och de skogsägare som har nyckelbiotoper på sina marker har kunnat
            sälja sin skog med en särskild stämpel – FSC-märkningen. Med den
            stämpeln får man mer betalt för sin skog. Det är alltså en marknadsmässig
            lösning för att se till att det finns en biologisk mångfald kvar
            i våra skogar. Jag tycker att det är konstigt om partier som Kristdemokraterna
            säger nej till marknadsmässiga lösningar, fru talman.
          </note>
          <note type="speaker">
            Anf. 105 BETTY MALMBERG (M) replik:
          </note>
          <note>
            Fru talman! Tack för ett intressant anförande, Maria Gardfjell!
            Jag måste nog säga att det jämfört med inlägget från samarbetspartnern
            i regeringen, Socialdemokraterna, var betydligt mer nedtonat när
            det gäller att yvas över vad regeringen förmår och var regeringen
            just nu står.
          </note>
          <note>
            Precis som Maria Gardfjell tror jag att miljö- och klimatfrågorna
            är affärsmöjligheter. Det är det vi måste jobba vidare för, alltså
            att det sprider sig än mer inom företagsvärlden att detta är en
            konkurrensmöjlighet inför framtiden.
          </note>
          <note>
            Maria Gardfjell höjde också näringslivet och värderade deras
            insatser. Faktum är att det till och med finns en enkät, fru talman,
            där det har gåtts igenom och ställts frågor om vilka man tror
            kommer att ha störst genomslag när det handlar om att kunna förändra
            klimatpolitiken. De som kom i topp var dessvärre inte vi politiker,
            utan de som kom i topp i enkäten var just näringslivet och företagarna.
            Det var nämligen där man såg att den stora skillnaden skulle kunna
            göras.
          </note>
          <note>
            Sedan kommer vi in på äganderätten, och min kollega Kjell-Arne
            Ottosson har anfört det mycket bra. Men det är ändå viktigt att
            säga i sam ­ manhanget att det just nu ligger en skogsutredning
            med lite perspektiv på äganderätt. Det var någonting som förhandlades
            fram i januariavtalet, och jag känner förundran över Maria Gardfjells
            tidigare inlägg. Jag undrar helt enkelt: Står Miljöpartiet bakom
            den skogsutredningen och direktiven till den?
          </note>
          <note type="speaker">
            Anf. 106 MARIA GARDFJELL (MP) replik:
          </note>
          <note>
            Fru talman! Tack för frågan, Betty Malmberg!
          </note>
          <note>
            Betty Malmberg nämnde först det glädjande i att företagen engagerar
            sig mer i miljöfrågor och klimatfrågor. Det jag framhöll i mitt
            anförande var att företagen nu måste ta nästa steg och engagera
            sig lika mycket i den biologiska mångfalden. Jag har hört i debatten
            i dag att miljömålen ibland står mot varandra, till exempel att
            klimatmålen står mot den biologiska mångfalden. Det har också
            lyfts fram i debatten att man vill se till att exempelvis tillståndsprocesser
            går snabbare – är någonting bra för klimatet behöver man inte
            bry sig om den biologiska mångfalden. Men så enkelt är det inte
            med miljömålen, utan miljömålen och Agenda 2030 bygger på att
            man tar hänsyn till alla mål samtidigt.
          </note>
          <note>
            Vad företagen skulle kunna göra i mycket större utsträckning
            när det handlar om tillståndsprocesserna är att själva ta initiativet
            till att minska riskerna. Väldigt få företag har tillräckligt
            bra kompetens när det gäller biologisk mångfald. De skulle kunna
            skaffa sig den kompetensen och se till att planera till exempel
            utbyggnaden av en stor industri på ett sådant sätt att man inte
            får de skador på den biologiska mångfalden man kanske kan få.
            Man kan lägga fabriken på den ena delen av tomten i stället för
            den andra och kanske klara utmaningen på det sättet. Men har man
            inte den kompetensen och kan bygga in den från början finns det
            en risk att man faktiskt får långdragna processer. Här tror jag
            alltså att näringslivet själva kan vara med och tycka till.
          </note>
          <note>
            Jag får återkomma till Bettys övriga frågor senare.
          </note>
          <note type="speaker">
            Anf. 107 BETTY MALMBERG (M) replik:
          </note>
          <note>
            Fru talman! Tillståndsprocesser tar tid. Jag var inne och läste
            lite om tillståndsprocesserna för vindkraft till exempel, och
            där räknar man med tre till fem år – exklusive överklagandemöjligheterna,
            som i den här frågan kan räknas som ett problem för den som har
            intentionen att sätta upp ett vindkraftverk. Det är just den här
            typen av frågeställningar som vi måste få mer på rull, för utan
            lönsamma företag får vi inga skatteintäkter. En affärsmöjlighet
            kanske gick ett företag förbi därför att tillståndsprocessen var
            för utsträckt i tid.
          </note>
          <note>
            Det jag sa i mitt anförande var: Vi har varit överens i miljö-
            och jordbruksutskottet om att vi vill ha ett snabbspår, och jag
            hoppas att även Miljöpartiet ingick i den konstellationen. Jag
            tror till och med att det är tre gånger vi har upprepat detta.
            Men vad det handlar om är att det ska vara en rättssäker prövning,
            att det ska vara enkelt och att det ska vara förutsägbart. Då
            vet företagen vad de har att förvänta sig och kan anpassa sina
            planer efter detta. Utan lönsamma företag står vi oss nämligen
            slätt, som sagt. Det är ju företagen som kan ge oss en framtid.
          </note>
          <note>
            Jag delar Maria Gardfjells tankar om att den biologiska mångfalden
            kanske är nästa steg att ta, och vad jag förstår är det faktiskt
            många företagare som redan talar om att det är just det som är
            nästa område att fokusera på. Var alltså snäll och hjälp oss att
            hålla företagarna under armarna – och också vara lyhörda inför
            deras önskemål! Då kan vi få en positiv utveckling.
          </note>
          <note type="speaker">
            Anf. 108 MARIA GARDFJELL (MP) replik:
          </note>
          <note>
            Fru talman! Betty Malmberg tog upp att tillståndsprocesserna
            tar tid och nämnde vindkraften och de överklagandemöjligheter
            som kan dra ut på tillståndsprocessen ytterligare.
          </note>
          <note>
            Självklart kan detta ses som ett problem. Jag som miljöpartist
            vill ha mycket vindkraft, men jag vill ju också respektera att
            till exempel markägare, skogsägare och närboende får vara med
            och tycka till i processen och även överklaga om de anser att
            det hela inte är bra utifrån deras perspektiv. Det handlar om
            att ha en bra process. Samtidigt håller jag med om att det behövs
            mycket mindre byråkrati och en högre servicegrad till de företag
            som vill satsa på investeringar för att klara av klimatomställningen.
          </note>
          <note>
            För att lyckas med både mindre byråkrati och bättre servicegrad
            behöver vi som sitter i miljö- och jordbruksutskottet se över
            hur satsningarna på de myndigheter som gör det här jobbet ser
            ut. Om inte länsstyrelserna får tillräckligt med anslag i budgeten
            riskerar de att sitta där med skägget i brevlådan och inte ha
            tillräckligt många tjänstemän som kan upprätthålla den höga servicenivån
            och som kan se till att blanketter och strukturer fungerar på
            ett enkelt och smidigt sätt. Det är naturligtvis ett problem.
          </note>
          <note>
            Tidigare i Betty Malmbergs replik lyfte hon upp att politiker
            inte kommer i topp när man mäter vem allmänheten tycker är bäst
            när det gäller miljöfrågorna och klimatfrågorna. Näringslivet
            kommer i stället ofta gans ­ ka högt upp. Det är väldigt bra att
            näringslivet kommer högt upp, men jag vill säga att vi politiker
            kanske kan bli mer eniga och jobba mer tillsammans – då kanske
            det går bättre.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            § 17 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 21 april
          </note>
          <note>
            2019/20:1212 Nationellt säkerställande av tillgång till vaccin
          </note>
          <note>
            av Johan Hultberg (M)
          </note>
          <note>
            till socialminister Lena Hallengren (S)
          </note>
          <note>
            2019/20:1213 EU-gemensam vaccinupphandling
          </note>
          <note>
            av Johan Hultberg (M)
          </note>
          <note>
            till socialminister Lena Hallengren (S)
          </note>
          <note>
            2019/20:1214 Möjlighet till dispens vid förnyelse av yrkeskompetensbevis
            i samband med covid-19
          </note>
          <note>
            av Anders Åkesson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1215 Skånes behov av flygtransporter
          </note>
          <note>
            av Boriana Åberg (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1216 Vattenfalls brev till leverantörer
          </note>
          <note>
            av Boriana Åberg (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1217 Konsumentskydd för flygresenärer under coronakrisen
          </note>
          <note>
            av Robert Hannah (L)
          </note>
          <note>
            till statsrådet Lena Micko (S)
          </note>
          <note>
            2019/20:1218 Barns skydd mot att utsättas för sexualbrott
          </note>
          <note>
            av Juno Blom (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:1219 Oberoende undersökning om coronavirusets uppkomst
            och WHO:s roll i bekämpningen av pandemin
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:1220 Situationen i Hongkong
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:1221 Gröna näringar
          </note>
          <note>
            av Ann-Charlotte Hammar Johnsson (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:1222 Stöd för sänkta hyror i utsatta branscher
          </note>
          <note>
            av Boriana Åberg (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1223 Belastningen på hyresvärdarnas likviditet i samband
            med hyresrabatterna i utsatta branscher
          </note>
          <note>
            av Boriana Åberg (M)
          </note>
          <note>
            till näringsminister Ibrahim Baylan (S)
          </note>
          <note>
            § 18 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 21 april
          </note>
          <note>
            2019/20:1147 Undantag från inreseförbud för säsongsanställda
            inom jordbruket
          </note>
          <note>
            av Maria Malmer Stenergard (M)
          </note>
          <note>
            till statsrådet Mikael Damberg (S)
          </note>
          <note>
            § 19 Kammaren åtskildes kl. 17.31.
          </note>
          <note>
            Sammanträdet leddes
          </note>
          <note>
            av talmannen från dess början till och med § 9 anf. 25 (delvis),
          </note>
          <note>
            av förste vice talmannen därefter till och med § 11 anf. 47 (delvis),
          </note>
          <note>
            av talmannen därefter till och med § 12 anf. 61 (delvis),
          </note>
          <note>
            av förste vice talmannen därefter till och med § 12 anf. 75 (delvis),
          </note>
          <note>
            av talmannen därefter till ajourneringen kl. 15.55 och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om subsidiaritetsprövning
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Ärenden för bordläggning
          </note>
          <note>
            § 6 Undantag från plan- och bygglagen vid spridning av en samhällsfarlig
            sjukdom
          </note>
          <note>
            Civilutskottets betänkande 2019/20:CU27
          </note>
          <note>
            Anf. 1 IDA DROUGGE (M)
          </note>
          <note>
            Anf. 2 LEIF NYSMED (S)
          </note>
          <note>
            (Beslut fattades under § 15.)
          </note>
          <note>
            § 7 Genomförande av ändringar i yrkesförardirektivet
          </note>
          <note>
            Trafikutskottets betänkande 2019/20:TU10
          </note>
          <note>
            (Beslut fattades under § 15.)
          </note>
          <note>
            § 8 Energipolitik
          </note>
          <note>
            Näringsutskottets betänkande 2019/20:NU14
          </note>
          <note>
            Anf. 3 HELENE HELLMARK KNUTSSON (S)
          </note>
          <note>
            Anf. 4 LOTTA OLSSON (M)
          </note>
          <note>
            Anf. 5 MATTIAS BÄCKSTRÖM JOHANSSON (SD)
          </note>
          <note>
            Anf. 6 RICKARD NORDIN (C)
          </note>
          <note>
            Anf. 7 LORENA DELGADO VARAS (V)
          </note>
          <note>
            Anf. 8 CAMILLA BRODIN (KD)
          </note>
          <note>
            Anf. 9 ARMAN TEIMOURI (L)
          </note>
          <note>
            Anf. 10 RICKARD NORDIN (C) replik
          </note>
          <note>
            Anf. 11 TALMANNEN
          </note>
          <note>
            Anf. 12 ARMAN TEIMOURI (L) replik
          </note>
          <note>
            Anf. 13 RICKARD NORDIN (C) replik
          </note>
          <note>
            Anf. 14 ARMAN TEIMOURI (L) replik
          </note>
          <note>
            Anf. 15 LORENTZ TOVATT (MP)
          </note>
          <note>
            Anf. 16 RICKARD NORDIN (C) replik
          </note>
          <note>
            Anf. 17 LORENTZ TOVATT (MP) replik
          </note>
          <note>
            Anf. 18 RICKARD NORDIN (C) replik
          </note>
          <note>
            Anf. 19 LORENTZ TOVATT (MP) replik
          </note>
          <note>
            Anf. 20 MAGNUS JACOBSSON (KD)
          </note>
          <note>
            (Beslut fattades under § 15.)
          </note>
          <note>
            § 9 Handelspolitik
          </note>
          <note>
            Näringsutskottets betänkande 2019/20:NU15
          </note>
          <note>
            Anf. 21 MATHIAS TEGNÉR (S)
          </note>
          <note>
            Anf. 22 LOTTA OLSSON (M)
          </note>
          <note>
            Anf. 23 TOBIAS ANDERSSON (SD)
          </note>
          <note>
            Anf. 24 RICKARD NORDIN (C)
          </note>
          <note>
            Anf. 25 LORENA DELGADO VARAS (V)
          </note>
          <note>
            Anf. 26 CAMILLA BRODIN (KD)
          </note>
          <note>
            Anf. 27 ARMAN TEIMOURI (L)
          </note>
          <note>
            Anf. 28 AMANDA PALMSTIERNA (MP)
          </note>
          <note>
            (Beslut fattades under § 15.)
          </note>
          <note>
            § 10 Mänskliga rättigheter
          </note>
          <note>
            Utrikesutskottets betänkande 2019/20:UU15
          </note>
          <note>
            Anf. 29 MARKUS WIECHEL (SD)
          </note>
          <note>
            Anf. 30 YASMINE POSIO (V)
          </note>
          <note>
            Anf. 31 FREDRIK MALM (L)
          </note>
          <note>
            Anf. 32 ANNIKA STRANDHÄLL (S)
          </note>
          <note>
            Anf. 33 YASMINE POSIO (V) replik
          </note>
          <note>
            Anf. 34 ANNIKA STRANDHÄLL (S) replik
          </note>
          <note>
            Anf. 35 YASMINE POSIO (V) replik
          </note>
          <note>
            Anf. 36 ANNIKA STRANDHÄLL (S) replik
          </note>
          <note>
            Anf. 37 MARGARETA CEDERFELT (M)
          </note>
          <note>
            Anf. 38 KERSTIN LUNDGREN (C)
          </note>
          <note>
            Anf. 39 ROBERT HALEF (KD)
          </note>
          <note>
            Anf. 40 JANINE ALM ERICSON (MP)
          </note>
          <note>
            (Beslut fattades under § 15.)
          </note>
          <note>
            § 11 Cykelfrågor
          </note>
          <note>
            Trafikutskottets betänkande 2019/20:TU9
          </note>
          <note>
            Anf. 41 JENS HOLM (V)
          </note>
          <note>
            Anf. 42 MARIA STOCKHAUS (M)
          </note>
          <note>
            Anf. 43 JENS HOLM (V) replik
          </note>
          <note>
            Anf. 44 MARIA STOCKHAUS (M) replik
          </note>
          <note>
            Anf. 45 JENS HOLM (V) replik
          </note>
          <note>
            Anf. 46 MARIA STOCKHAUS (M) replik
          </note>
          <note>
            Anf. 47 THOMAS MORELL (SD)
          </note>
          <note>
            Anf. 48 JENS HOLM (V) replik
          </note>
          <note>
            Anf. 49 THOMAS MORELL (SD) replik
          </note>
          <note>
            Anf. 50 JENS HOLM (V) replik
          </note>
          <note>
            Anf. 51 THOMAS MORELL (SD) replik
          </note>
          <note>
            Anf. 52 MARTINA JOHANSSON (C)
          </note>
          <note>
            Anf. 53 MAGNUS JACOBSSON (KD)
          </note>
          <note>
            Anf. 54 HELENA GELLERMAN (L)
          </note>
          <note>
            Anf. 55 TERES LINDBERG (S)
          </note>
          <note>
            Anf. 56 JENS HOLM (V) replik
          </note>
          <note>
            Anf. 57 TERES LINDBERG (S) replik
          </note>
          <note>
            Anf. 58 JENS HOLM (V) replik
          </note>
          <note>
            Anf. 59 TERES LINDBERG (S) replik
          </note>
          <note>
            Anf. 60 EMMA BERGINGER (MP)
          </note>
          <note>
            (Beslut fattades under § 15.)
          </note>
          <note>
            § 12 Väg- och fordonsfrågor
          </note>
          <note>
            Trafikutskottets betänkande 2019/20:TU11
          </note>
          <note>
            Anf. 61 TERES LINDBERG (S)
          </note>
          <note>
            Anf. 62 MARIA STOCKHAUS (M)
          </note>
          <note>
            Anf. 63 TERES LINDBERG (S) replik
          </note>
          <note>
            Anf. 64 MARIA STOCKHAUS (M) replik
          </note>
          <note>
            Anf. 65 TERES LINDBERG (S) replik
          </note>
          <note>
            Anf. 66 MARIA STOCKHAUS (M) replik
          </note>
          <note>
            Anf. 67 THOMAS MORELL (SD)
          </note>
          <note>
            Anf. 68 MARTINA JOHANSSON (C)
          </note>
          <note>
            Anf. 69 JESSICA THUNANDER (V)
          </note>
          <note>
            Anf. 70 THOMAS MORELL (SD) replik
          </note>
          <note>
            Anf. 71 JESSICA THUNANDER (V) replik
          </note>
          <note>
            Anf. 72 THOMAS MORELL (SD) replik
          </note>
          <note>
            Anf. 73 JESSICA THUNANDER (V) replik
          </note>
          <note>
            Anf. 74 MAGNUS JACOBSSON (KD)
          </note>
          <note>
            Anf. 75 HELENA GELLERMAN (L)
          </note>
          <note>
            Anf. 76 TERES LINDBERG (S) replik
          </note>
          <note>
            Anf. 77 HELENA GELLERMAN (L) replik
          </note>
          <note>
            Anf. 78 TERES LINDBERG (S) replik
          </note>
          <note>
            Anf. 79 HELENA GELLERMAN (L) replik
          </note>
          <note>
            Anf. 80 EMMA BERGINGER (MP)
          </note>
          <note>
            Anf. 81 MAGNUS JACOBSSON (KD) replik
          </note>
          <note>
            Anf. 82 EMMA BERGINGER (MP) replik
          </note>
          <note>
            Anf. 83 MAGNUS JACOBSSON (KD) replik
          </note>
          <note>
            Anf. 84 EMMA BERGINGER (MP) replik
          </note>
          <note>
            Anf. 85 KJELL-ARNE OTTOSSON (KD)
          </note>
          <note>
            (Beslut fattades under § 15.)
          </note>
          <note>
            § 13 Övergripande miljöfrågor
          </note>
          <note>
            Miljö- och jordbruksutskottets betänkande 2019/20:MJU12
          </note>
          <note>
            Anf. 86 BETTY MALMBERG (M)
          </note>
          <note>
            Anf. 87 MARTIN KINNUNEN (SD)
          </note>
          <note>
            Anf. 88 RICKARD NORDIN (C)
          </note>
          <note>
            Anf. 89 KJELL-ARNE OTTOSSON (KD)
          </note>
          <note>
            (forts. § 16)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 14 Beslut om ärenden som slutdebatterats den 16 april
          </note>
          <note>
            FöU7 Civilt försvar och krisberedskap
          </note>
          <note>
            UbU17 Protokoll om immunitet och privilegier för Europeiska organisationen
            för kärnforskning
          </note>
          <note>
            TU8 Sjöfartsfrågor
          </note>
          <note>
            § 15 Beslut om ärenden som slutdebatterats vid dagens sammanträde
          </note>
          <note>
            CU27 Undantag från plan- och bygglagen vid spridning av en samhällsfarlig
            sjukdom
          </note>
          <note>
            TU10 Genomförande av ändringar i yrkesförardirektivet
          </note>
          <note>
            NU14 Energipolitik
          </note>
          <note>
            NU15 Handelspolitik
          </note>
          <note>
            UU15 Mänskliga rättigheter
          </note>
          <note>
            TU9 Cykelfrågor
          </note>
          <note>
            TU11 Väg- och fordonsfrågor
          </note>
          <note>
            § 16 (forts. från § 13) Övergripande miljöfrågor (forts. MJU12)
          </note>
          <note>
            Anf. 90 JOAR FORSSELL (L)
          </note>
          <note>
            Anf. 91 MARKUS SELIN (S)
          </note>
          <note>
            Anf. 92 BETTY MALMBERG (M) replik
          </note>
          <note>
            Anf. 93 MARKUS SELIN (S) replik
          </note>
          <note>
            Anf. 94 BETTY MALMBERG (M) replik
          </note>
          <note>
            Anf. 95 MARKUS SELIN (S) replik
          </note>
          <note>
            Anf. 96 KJELL-ARNE OTTOSSON (KD) replik
          </note>
          <note>
            Anf. 97 MARKUS SELIN (S) replik
          </note>
          <note>
            Anf. 98 KJELL-ARNE OTTOSSON (KD) replik
          </note>
          <note>
            Anf. 99 MARKUS SELIN (S) replik
          </note>
          <note>
            Anf. 100 MARIA GARDFJELL (MP)
          </note>
          <note>
            Anf. 101 KJELL-ARNE OTTOSSON (KD) replik
          </note>
          <note>
            Anf. 102 MARIA GARDFJELL (MP) replik
          </note>
          <note>
            Anf. 103 KJELL-ARNE OTTOSSON (KD) replik
          </note>
          <note>
            Anf. 104 MARIA GARDFJELL (MP) replik
          </note>
          <note>
            Anf. 105 BETTY MALMBERG (M) replik
          </note>
          <note>
            Anf. 106 MARIA GARDFJELL (MP) replik
          </note>
          <note>
            Anf. 107 BETTY MALMBERG (M) replik
          </note>
          <note>
            Anf. 108 MARIA GARDFJELL (MP) replik
          </note>
          <note>
            (Beslut skulle fattas den 23 april.)
          </note>
          <note>
            § 17 Anmälan om frågor för skriftliga svar
          </note>
          <note>
            § 18 Anmälan om skriftligt svar på fråga
          </note>
          <note>
            § 19 Kammaren åtskildes kl. 17.31.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
