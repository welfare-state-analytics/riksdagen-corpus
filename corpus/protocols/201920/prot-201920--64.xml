<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--64</head>
          <docDate when="2020-01-28">2020-01-28</docDate>
        </div>
      </front>
      <body>
        <div>
          <note>
            § 1 Särskild debatt om mäns våld mot kvinnor
          </note>
          <note type="speaker">
            Anf. 1 MAJ KARLSSON (V):
          </note>
          <note>
            Fru talman! Vänsterpartiet har begärt e n särskild debatt om
            mäns våld mot kvinnor för att på en gemensam plattform hantera
            en av samhällets största säkerhetsfrågor.
          </note>
          <note>
            Under 2018 mördades 22 kvinnor i Sverige, vilket är en fördubbling
            mot 2017. Nyligen har dessutom två unga kvinnor blivit bortförda
            och mördade, 17-åriga Wilma Andersson och 20-åriga Emilia Lundberg.
            Två män i deras närhet sitter nu häktade, misstänkta för att ha
            begått morden. Två så grova brott under kort tid måste ses som
            en extraordinär händelse. I kombination med ökningen av antalet
            mord på kvinnor anser vi att situa ­ tionen är akut och att kraftfulla
            åtgärder måste vidtas.
          </note>
          <note>
            Jag är mycket stolt över att vi har den här debatten i dag och
            vill tacka alla er andra för att ni var helt överens med oss om
            att den är viktig. Jag är fast övertygad om att vi behöver arbeta
            tillsammans för att stoppa mäns våld mot kvinnor.
          </note>
          <note type="speaker">
            Anf. 2 Statsrådet ÅSA LINDHAGEN (MP):
          </note>
          <note>
            Fru talman! Först ett stort tack till riksdagsledamoten Maj Karlsson
            för att hon tog initiativ till den här viktiga debatten !
          </note>
          <note>
            Sedan millennieskiftet har omkring 300 kvinnor mördats av sin
            man, exman eller pojkvän. Ungefär var fjärde kvinna i Sverige
            kommer någon gång under sitt liv att utsättas för våld av en närstående.
            Detta är hemska siffror!
          </note>
          <note>
            Det finns kvinnor i Sverige som lever sina liv i rädsla varje
            dag. Flickor och kvinnor utsätts också för övergrepp och sexuella
            trakasserier i skolan, på arbetsplatsen och i det offentliga rummet.
            Vi kan aldrig acceptera detta våld. Det måste få ett slut.
          </note>
          <note>
            Vi måste också kämpa mot det hedersrelaterade våldet och förtrycket.
            Uppskattningsvis hundra tusen ungdomar i vårt land lever med alltifrån
            begränsningar när det gäller klädsel och yrkesval till utsatthet
            för könsstympning, tvångsgifte och ytterst hedersmord.
          </note>
          <note>
            Mäns våld mot kvinnor, inklusive hedersrelaterat våld och förtryck,
            är en av våra viktigaste jämställdhetsfrågor, trygghetsfrågor
            och frihetsfrågor. Vi måste bli bättre på att ge skydd och stöd
            till utsatta och se till att det får konsekvenser om man utövar
            våld, och vi måste jobba förebyggande mot våldet.
          </note>
          <note>
            Fru talman! Barn far oerhört illa av mäns våld mot kvinnor och
            av hedersrelaterat våld och förtryck. Det är uppskattningsvis
            200 000 barn i Sverige som växer upp i hem där det förekommer
            våld. Dessa barn drabbas oerhört hårt, både av att själva utsättas
            för våld och av att det förekommer våld mellan de vuxna i hemmet,
            företrädesvis våld riktat mot mamma – i hemmet, på den plats där
            barn mer än någon annanstans skulle få känna sig trygga. Där bor
            i stället rädslan, smärtan, oron, ångesten, magontet och sömnsvårigheterna.
            Så ska inget barn behöva ha det. Inget barn ska behöva växa upp
            och vara rädd.
          </note>
          <note>
            Fru talman! Förra året firade sexköpslagen 20 år. Det är en lag
            som tydligt tar ställning för att man inte kan köpa tillgång till
            en annan människas kropp och som för redan 20 år sedan placerade
            skulden där den hör hemma, nämligen hos köparen. Det är viktigt.
          </note>
          <note>
            Men det räcker förstås inte med sexköpslagen. Vi måste göra mer
            för att stoppa det här våldet. Inte minst måste vi jobba hårdare
            för att stoppa mäns efterfrågan. Utan efterfrågan, ingen prostitution
            eller människohandel. Så enkelt är det. Stödet till kvinnor som
            är särskilt utsatta och till transpersoner måste stärkas.
          </note>
          <note>
            Fru talman! Mäns våld mot kvinnor och hedersrelaterat våld och
            förtryck är stora samhällsproblem. I mitt andra inlägg kommer
            jag att säga några ord om några saker som vi behöver göra. För
            vi har som politiker ett ansvar att agera, att agera för att våldet
            mot kvinnor och flickor ska få ett slut.
          </note>
          <note>
            (Applåder)
          </note>
          <note type="speaker">
            Anf. 3 FREDRIK LUNDH SAMMELI (S):
          </note>
          <note>
            Fru talman! Agneta Hansson, Amineh Demir, Susanne Ahl, Annika
            Dahlquist, Anna Fält, Kim Hedborg, Marika Kadebava och Lovisa
            Eriksson. Det är åtta namn och åtta kvinnor som har fått symbolisera
            de 299 kvinnor i vårt land som från den 1 januari 2000 fram till
            juni 2019 dödades av män i sin närhet. De efterlämnade 246 minderåriga
            barn. Deras berättelser finns dokumenterade i boken I händelse
            av min död av Kerstin Weigl och Kristina Edblom.
          </note>
          <note>
            Kvinnorna dödades av någon de tidigare älskat och delat sitt
            liv med. Långt många fler utsätts för misshandel både psykiskt
            och fysiskt. Trots detta blir det inga stora rubriker i medierna.
            Det leder inte till några nyhetsflashar på våra skärmar, och alltför
            ofta pratar vi om det som relationsbråk och familjetragedier.
            Men det handlar om grova brott. Det handlar om mord, misshandel
            och kvinnofridskränkning. Det är en brutal och skrämmande verklighet
            som får ta så förbannat lite plats i den allmänna debatten. Det
            är kvinnor och barn som är brottsoffer och som vi behöver se.
          </note>
          <note>
            Mäns våld mot kvinnor är det yttersta uttrycket för ojämställdheten
            i vårt land. Sverige har under lång tid varit föregångsland när
            det gäller att bekämpa mäns våld mot kvinnor. Vi har den tioåriga
            nationella strategin. Vi har infört samtyckeslagen, vi har höjt
            minimistraffen för grov våldtäkt och vi har kraftigt ökat anslaget
            till kvinnojourerna. Men i grunden handlar det om att påverka
            mäns attityder, och det är ett arbete vi gemensamt behöver göra
            i hela samhället.
          </note>
          <note>
            Mäns våld mot kvinnor är inte bara omanligt, ovärdigt och omänskligt
            – det är i grunden ett avskyvärt våldsbrott.
          </note>
          <note>
            (Applåder)
          </note>
          <note type="speaker">
            Anf. 4 JOHAN FORSSELL (M):
          </note>
          <note>
            Fru talman! Tack till Vänsterpartiet, som har tagit initiativ
            till denna debatt!
          </note>
          <note>
            Mäns våld mot kvinnor och våld i nära relationer är ett allvarligt
            samhällsproblem som skapar stort lidande för många, inte bara
            för den som blir utsatt direkt utan också till exempel för många
            barn som ofta tvingas bevittna de fruktansvärda saker som våld
            i hemmet innebär.
          </note>
          <note>
            Det finns naturligtvis flera delar i detta. Ett viktigt område
            är att arbeta förebyggande och att se till det långsiktiga. Men
            detta är också mycket mer än bara en socialpolitisk fråga. Ytterst
            är våld mot kvinnor en rättspolitisk fråga. Det är ett allvarligt
            lagbrott, och det ska behandlas just därefter.
          </note>
          <note>
            Ofta sker de här brotten i den egna bostaden. Det är en plats
            där man har rätt att kunna känna sig trygg. År 2018 anmäldes fler
            än 3 000 fall av grov kvinnofridskränkning och grov fridskränkning.
            Samtidigt är mörkertalen väldigt stora. I en studie från Brå häromåret
            pekade de på att det bara är 4 procent av antalet inträffade brott
            som polisanmäls.
          </note>
          <note>
            Vi ser också att utsattheten för sexualbrott har ökat oerhört
            kraftigt de senaste åren. Dessutom är det alltför många våldtäkter
            som inträffar och som aldrig klaras upp. Enligt den nationella
            trygghetsundersökningen är det i Sverige i dag, i januari 2020,
            drygt en av tre kvinnor som känner sig otrygga utomhus i sitt
            eget bostadsområde om kvällen.
          </note>
          <note>
            Här finns naturligtvis många saker att göra. Jag hinner inte
            nämna alla i mitt första anförande, men jag kommer att återkomma
            till dem i mitt andra. Låt mig ändå nämna två saker här och nu.
          </note>
          <note>
            För det första gäller det att skärpa straffen för grov kvinnofridskränkning
            och för grov fridskränkning. Denna lagstiftning tar sikte på upprepade
            kränkningar som begås just i en nära relation. Det kan handla
            om misshandel, olaga hot, olaga tvång och sexuellt eller annat
            ofredande. I dag är straffskalan för de här brotten fängelse i
            nio månader till sex år. Det är en påföljd som inte alls är i
            paritet med den kränkning som brottsoffret blir utsatt för.
          </note>
          <note>
            Det här vill vi moderater förändra. Vi vill skärpa detta för
            att bättre spegla den utsatthet som brottsoffren lever i, och
            vi vill därför skärpa lagstiftningen till fängelse i mellan ett
            och ända upp till tio år. Detta i kombination med att, för det
            andra, förändra gränsen för häktning och göra det obligatoriskt
            i fler fall skulle innebära att fler män som begår den här typen
            av vidriga brott inte bara får skärpta straff utan också direkt
            blir häktade. Därmed kan de inte heller begå nya brott under den
            tid de utreds för det de har ställt till med.
          </note>
          <note>
            Detta skulle vara två saker som skulle kunna leda till konkreta
            förändringar – inte i morgon utan här och nu.
          </note>
          <note type="speaker">
            Anf. 5 EBBA HERMANSSON (SD):
          </note>
          <note>
            Fru talman! Jag vill inledningsvis hjärtligt tacka Vänsterpartiet
            för att ni har kallat till den här extremt viktiga debatten om
            mäns våld mot kvinnor. Det är oerhört bra att vi nu får möjlighet
            att diskutera frågan och förhoppningsvis hitta gemensamma ståndpunkter
            i kampen för att förebygga och stoppa kvinnovåldet, även om det
            gör mig frustrerad att vi fortfarande behöver ha denna typ av
            debatter.
          </note>
          <note>
            Det är trots allt så att kvinnor fortfarande misshandlas, våldtas,
            mördas och förtrycks i Sverige år 2020. Det sker ute i offentligheten
            eller bakom stängda dörrar i hemmet, av okända gärningsmän såväl
            som av personer man har en nära relation med.
          </note>
          <note>
            Oavsett var och hur våldet tar sig uttryck är det vår plikt att
            inte reducera det till en nyhetsrubrik som vi bläddrar förbi.
            Bakom varje nyhetsrubrik finns en människa av kött och blod som
            har blivit utsatt för någonting som ingen människa ska behöva
            utsättas för. Det är därför upp till oss att alltid minnas personerna
            bakom rubrikerna och att aldrig sluta kämpa för deras rätt till
            upprättelse.
          </note>
          <note>
            Jag tror nämligen på upprättelse. Jag tror på dess betydelse
            för den som har utsatts för något oförlåtligt. Jag tror på vikten
            av att samhället ser till offrets intressen i mycket större utsträckning.
            För att man ska kunna göra detta behöver ett antal åtgärder komma
            på plats.
          </note>
          <note>
            Det behövs fler poliser för att anmälningar inte ska läggas på
            hög. Den kvinna som har fattat det många gånger tuffa beslutet
            att anmäla sin gärningsman måste få gehör för sitt beslut. Det
            behövs fler patrullerande poliser på gator och torg, och det behövs
            mer kameraövervakning. Det ska aldrig normaliseras att kvinnor
            känner sig nödgade att se sig om över axeln när de är ute ensamma.
            I min värld är det endast gärningsmän som ska behöva se sig om
            över axeln och känna sig iakttagna och förföljda.
          </note>
          <note>
            Det behövs en kontaktförbudsreform för att man enklare ska kunna
            utfärda kontaktförbud gentemot män som inte respekteras kvinnors
            rättighet att slippa kontakten med dem. Det krävs skärpta straff
            för sexualbrott, olaga förföljelse och grov kvinnofridskränkning.
            Samhället måste tydligt markera när kvinnors integritet och friheter
            kränks och utmanas. Slutligen behöver skadestånden för kvinnovåldsbrott
            höjas, och kvinnojourerna behöver tillskjutas mer resurser.
          </note>
          <note>
            För allt detta och mer därtill har Sverigedemokraterna politik.
          </note>
          <note>
            Fru talman! Jag ser fram emot en givande debatt där vi kan lägga
            våra meningsskiljaktigheter åt sidan till förmån för en gemensam
            vilja att förändra livet för framtidens och nutidens kvinnor.
          </note>
          <note type="speaker">
            Anf. 6 JOHAN HEDIN (C):
          </note>
          <note>
            Fru talman! Först vill jag tacka Vänsterpartiet för initiativet
            till den här debatten. Detta är ett ämne som förtjänar långt större
            uppmärksamhet från oss lagstiftare än vad som hittills har varit
            fallet.
          </note>
          <note>
            I slutet av förra året kunde vi konstatera att 22 kvinnor hade
            mördats inom ramen för vad vi kallar våld i nära relationer. Och
            under julhelgerna ser det ut att ha blivit fler. Detta måste få
            ett slut.
          </note>
          <note>
            Vi ägnar enormt mycket tid och politisk kraft åt att adressera
            gängvåldet, och det är naturligtvis oerhört viktigt. Men kvinnors
            trygghet är också viktig. Bara för att det för tillfället inte
            blir några braskande kvällstidningsrubriker kan vi inte lämna
            dessa människor i sticket.
          </note>
          <note>
            En enorm tillgång i mitt arbete med rättspolitiken är den kunskap
            och det engagemang som samlas i vårt partis kvinnoförbund, Centerkvinnorna.
            Genom dem fick jag för ett par år sedan mig en insikt till livs
            som var som ett oväntat slag i magen.
          </note>
          <note>
            Jag tror att vi alla vet att det är vanligt att kvinnor och tjejer
            känner sig otrygga på stan, att de skyndar sig från busshållplatsen,
            kanske springer, och att de har nyckelknippan i handen för att
            kunna försvara sig för att kunna ta sig hem – till den plats där
            vi alla ska få känna trygghet.
          </note>
          <note>
            Fakta talar ändå sitt tydliga språk, fru talman: Den farligaste
            plats en kvinna kan vara på är i sitt eget hem. Det är där de
            flesta våldsbrott som drabbar kvinnor äger rum. Och den som begår
            brottet är den person som de borde få vara allra tryggast med:
            en man, en partner, någon man valt att dela sitt liv med.
          </note>
          <note>
            Det dödliga våldet har antagligen i samtliga fall föregåtts av
            en lång tid av kränkningar. Att dessa kvinnor inte har fått hjälp
            i tid är ett misslyckande för en rättsstat. Att samhället gör
            så lite för att skydda dem är faktiskt en skandal.
          </note>
          <note>
            Låt den tiden nu vara över! Låt oss gemensamt arbeta fram idéer
            för hur detta kan ändras! Låt oss använda den politiska kraft
            vi tillsammans förfogar över till att sätta tryck på regeringen
            om den fortsätter att underlåta att leverera!
          </note>
          <note>
            Det finns ibland en tendens att politiskt försöka utnyttja kraften
            i den otrygghet som många känner för att driva på för andra frågor
            som man tycker är viktiga. En klassisk sådan är att försöka koppla
            brottslighet till invandring för att driva en invandringsfientlig
            agenda. Ibland kan det vara ett sätt att skjuta fokus från andra
            problem, som man anser mer svårlösta. Det senaste exemplet är
            väl hur regeringen försöker använda gängvåldet som en ursäkt för
            en minst sagt märklig idé om reglering av magasin.
          </note>
          <note>
            Om vi tar våldet mot kvinnor på allvar kan vi inte använda debatten
            som slagträ för andra saker. Vi får inte låta fokus förskjutas
            från huvudfrågan.
          </note>
          <note>
            Ord, fördömanden och konstateranden om det oacceptabla i all
            ära – vad som behövs är konkreta åtgärder. Vad som krävs är helt
            enkelt handling.
          </note>
          <note>
            Låt mig föregå med gott exempel och i mitt nästa inlägg nämna
            några konkreta förslag som Centerpartiet har gällande den här
            utomordentligt viktiga frågan.
          </note>
          <note type="speaker">
            Anf. 7 MAJ KARLSSON (V):
          </note>
          <note>
            Fru talman! Runt om oss finns killar och män som slår kvinnor,
            som torterar kvinnor. Det är män och killar som tagit sig rätten
            att våldta, förtrycka och till och med mörda kvinnor. De senaste
            tio åren har 300 kvinnor blivit mördade av män. Förra året begravdes
            22. Detta är den yttersta konsekvensen av ett ojämställt samhälle.
          </note>
          <note>
            Dödsfallsutredningen från 2018 visar att de utsatta kvinnorna
            i de flesta fall hade haft kontakt med två eller flera samhällsaktörer
            innan mordet begicks men utan att få någon hjälp. När kvinnorna
            sökte hjälp från till exempel sjukvård ställdes inte frågor om
            våld, inte ens när tecknen var tydliga. Mycket sällan gjordes
            riskbedömningar i samband med att kvinnan gjorde en polisanmälan
            eller sökte hjälp hos socialtjänsten. Risken för hedersrelaterat
            våld och förtryck uppmärksammades inte av polis eller socialtjänst.
          </note>
          <note>
            Ingen såg till att det fanns någon samordning kring kvinnan som
            var hotad till livet. Inte ens risken att mannen skulle utöva
            våld uppmärksammades trots att flera hade haft kontakt med sjukvården
            kort tid före mordet. Ansökningar om kontaktförbud avslogs trots
            att det fanns en mycket allvarlig hotbild mot kvinnan.
          </note>
          <note>
            Det här är brutala fakta om kvinnor som gång på gång ropat på
            hjälp i rädsla för sitt liv men där samhället valt att blunda.
            Det här är mord som kanske hade kunnat stoppas om samhället inte
            hade svikit.
          </note>
          <note>
            Fru talman! De som däremot alltid har funnits där för de utsatta
            kvinnorna är kvinnojourerna. Med över 30 års erfarenhet arbetar
            de outtröttligt med att rädda barns och kvinnors liv. Jourerna
            är dessutom deras viktigaste röstbärare.
          </note>
          <note>
            Det är därför positivt att regeringen, med påtryckningar från
            Vänsterpartiet, har ökat sina bidrag till kvinno- och tjejjourer.
            Men något mycket allvarligt håller nu på att hända. De senaste
            åren har allt fler kvinnojourer runt om i landet blivit konkurrensutsatta.
            Just i detta nu leker politiken affär med utsatta kvinnors och
            barns liv.
          </note>
          <note>
            När kvinnojourerna blir föremål för upphandling riskerar all
            deras kunskap, erfarenhet och ideella engagemang att säljas ut
            till förmån för ett billigare alternativ. Detta måste stoppas
            till varje pris. Man kan inte hävda, fru talman, att man vill
            stoppa mäns våld mot kvinnor om man samtidigt förstör det som
            räddar kvinnors och barns liv. Därför kräver vi i Vänsterpartiet
            att kvinnojourerna ska stärkas och inte säljas ut.
          </note>
          <note>
            (Applåder)
          </note>
          <note type="speaker">
            Anf. 8 DÉSIRÉE PETHRUS (KD):
          </note>
          <note>
            Fru talman! Den här viktiga debatten handlar om mäns våld mot
            kvinnor, även om män också kan drabbas av våld i nära relationer,
            vilket tyvärr negligeras i regeringens delmål för att motverka
            våld i nära relationer. Detta är något som Socialstyrelsen och
            även vi kristdemokrater har kritiserat.
          </note>
          <note>
            Många kvinnor och barn som finns i familjen eller i en relation
            lever i skräck och under ständigt hot. De kvinnor som anmäler
            hoten och slagen riskerar att mördas. Mellan 2014 och 2017 dog
            55 kvinnor av dödligt våld i nära relationer.
          </note>
          <note>
            När det gäller sexualbrott ökar antalet anmälda våldtäkter. Från
            2018 till 2019 ökade antalet med hela 10 procent till 8 350 anmälda
            våldtäkter, varav hälften – runt 4 000 – är barn och unga under
            18 år.
          </note>
          <note>
            Sedan 2015 har vi sett en generell ökning av anmälda sexualbrott,
            och detta är någonting vi nu måste agera mot. I Brottsförebyggandet
            rådets nationella trygghetsundersökning uppgav 34 procent av kvinnorna
            i åldern 20–24 år att de har utsatts för sexualbrott. Nästan varannan
            kvinna uppgav att de har tagit en annan väg hem på grund av oro
            för brott. Detta är dock någonting som jämställdhetsministern
            i medierna har velat mörka de senaste dagarna.
          </note>
          <note>
            Många kvinnor drabbas också av det hedersrelaterade våldet, något
            som flera har varit inne på här. Vissa studier visar nu att över
            100 000, alltså var tionde ungdom mellan 15 och 25 år, är utsatta
            för hedersrelaterat våld och förtryck.
          </note>
          <note>
            Fru talman! Sammantaget är det förfärligt att så många flickor
            och kvinnor varje dag lever i skräck i vårt samhälle. Med nuvarande
            regering går våldsutvecklingen åt helt fel håll, och här måste
            vi nu vidta aktiva åtgärder.
          </note>
          <note>
            Vi kristdemokrater har ett av de förslag som tidigare nämndes
            av moderaten Johan Forssell, nämligen att skärpa straffen för
            fridskränkning från nio månader till ett år. Detta gör att polisen
            på egen hand kan hämta journaluppgifter och driva vidare en utredning
            även om kvinnan själv inte vågar hålla fast vid sin anmälan.
          </note>
          <note>
            Fru talman! Kvinnojourernas arbete är jätteviktigt, och de har
            fått mer resurser, vilket vi stöder. Problemet är dock att kommunerna
            nu börjar dra in medel för jourboenden. Vad gör jämställdhetsministern
            för att åtgärda detta?
          </note>
          <note>
            Jag tror att det kommer att behövas väldigt många fler åtgärder,
            men tyvärr ser jag att den feministiska regeringen har gått vilse.
            Man ser inte de verkliga behoven. Man pratar om åtgärder, men
            ingenting blir gjort.
          </note>
          <note type="speaker">
            Anf. 9 JUNO BLOM (L):
          </note>
          <note>
            Fru talman! Tack till Vänsterpartiet!
          </note>
          <note>
            När en bomb exploderar eller när det skjuts på öppen gata fångas
            hela samhällets uppmärksamhet. Men när en pappa misshandlar mamma
            eller både mamma och barnen blundar många. Här sker våldet i det
            fördolda.
          </note>
          <note>
            År 2018 mördades 22 kvinnor av sin partner. Det är en fördubbling
            jämfört med 2017. Under 2019 anmäldes 28 000 fall av misshandelsbrott
            mot kvinnor. I dag kommer jag dock att tala för barnen.
          </note>
          <note>
            Barn ska inte tvingas växa upp med en vuxen som utöv a r våld
            och förtryck. Men samhället kompromissar alltför ofta när det
            kommer till att skydda barn från våldsutövare. I stället för att
            skydda barnet från en pappa som till slut mördar mamman låter
            man pappans rätt till vårdnad och umgänge väga tyngre än barns
            rätt till stöd och skydd. Andra barn tvingas växa upp med en pappa
            som misshandlat mamma. Det här är helt oacceptabelt och måste
            få ett stopp.
          </note>
          <note>
            Jag har mött barnen bakom statistiken. Jag har tröstat den femårige
            pojken på kvinnojouren som av myndigheter tvingades att besöka
            sin pappa i fängelset – en pappa som hade försökt mörda pojkens
            mamma framför sonens ögon. Pojken lyckades till slut rädda mamman
            genom att påkalla hjälp genom brevinkastet.
          </note>
          <note>
            Jag har mött barn som sätter fingret på den centrala frågan:
            Ni förstod att det var farligt för mamma att bo med pappa. Men
            ni förstod inte hur rädd jag blev att tvingas bo ensam med honom.
          </note>
          <note>
            Jag blev politiker för mindre än tre år sedan efter att ha jobbat
            med våldsutsatta barn och kvinnor i över 20 år. Att det här våldet
            fortsätter utan att myndigheter och politiker sätter in kraftfullare
            åtgärder är inget annat än en nationell skandal. Vi måste skärpa
            oss och sluta upp med pajkastning och i stället se till att myndigheter
            till varje pris skyddar de barn och den kvinna som utsätts för
            våld.
          </note>
          <note>
            Liberalerna har en stolt historia av att alltid gå i främsta
            ledet när det gäller att bekämpa våld mot barn och kvinnor. Vi
            var med och drev igenom världens första lagstiftning mot barnaga,
            och vår partiledare Nyamko Sa ­ buni drev igenom Sveriges förslag
            mot tvångsäktenskap.
          </note>
          <note>
            Men inte heller vi har gjort tillräckligt. Alla våldsutsatta
            har rätt att förvänta sig mer. Låt oss här i dag lova att vi kommer
            att leverera mer och att eldsjälar därute på kvinnojourer, hos
            polisen, socialtjänsten och åkla ­ garmyndigheter ges förutsättningar
            att göra sitt jobb.
          </note>
          <note>
            Liberalerna vill ta ansvar, och jag vill ta ansvar. Ett första
            steg vore att vi tar fram en nationell strategi för att bekämpa
            våld mot barn. Den förälder som är dömd för mord på barnets mamma
            ska per automatik förlora rätten till vårdnaden om barnet.
          </note>
          <note>
            (Applåder)
          </note>
          <note type="speaker">
            Anf. 10 Statsrådet ÅSA LINDHAGEN (MP):
          </note>
          <note>
            Fru talman! Vi behöver göra mycket mer för att bekämpa mäns våld
            mot kvinnor, inklusive hedersrelaterat våld och förtryck. Jag
            tänkte gå in på fem områden som vi arbetar med just nu.
          </note>
          <note>
            För det första: Vi behöver stärka det förebyggande arbetet. Vi
            vet att destruktiva maskulinitetsnormer har en koppling till våldet.
            Vi behöver bekämpa de destruktiva mansnormerna och även lära oss
            mer om hur hedersnormer kan bekämpas. Det är ett långsiktigt och
            svårt arbete, men det är inte omöjligt. Vi vet att vi kan förändra
            normer och värderingar. För inte så länge sedan tyckte människor
            i det här landet – generellt – att det var okej att slå ett barn,
            men det är inte så många som tycker det i dag. Normer och värderingar
            kan förändras.
          </note>
          <note>
            För det andra: Vi behöver stärka och förbättra skyddet i akuta
            situatio ­ ner och även jobba med det långsiktiga stödet till
            våldsutsatta. Vi vet att det finns ungdomar utsatta för hedersvåld
            som har klarat att lämna sin fa ­ milj, men ensamheten har varit
            så pass stor att ungdomarna har återvänt till familjerna igen.
            Det finns kvinnor som återvänder tillbaka till en våld ­ sam man
            därför att de inte kan hitta någonstans att bo. Då har samhället
            misslyckats. Vi måste också göra mer för särskilt utsatta grupper
            av kvin ­ nor, till exempel kvinnor utsatta för prostitution och
            människohandel, kvinnor med missbruk, kvinnor med funktionsnedsättning
            och äldre kvin ­ nor.
          </note>
          <note>
            För det tredje: Vi behöver möjliggöra för socialtjänsten att
            ge stöd till barn som far illa, till exempel utsätts för hedersvåld,
            även om vårdnadshavarna säger nej. Vi kan inte sätta föräldrars
            rätt att säga nej före barns rätt att få stöd och hjälp. Därför
            har Socialstyrelsen fått i uppdrag att ta fram lagförslag på hur
            socialtjänsten kan ge stöd även när föräldrarna motsätter sig
            det.
          </note>
          <note>
            För det fjärde: Vi behöver fortsätta att öka kunskapen bland
            yrkesverksamma om mäns våld mot kvinnor och hedersrelaterat våld
            och förtryck så att vi blir bättre på att fånga upp dem som behöver
            hjälp. Många av dem som har utsatts för våld har haft olika kontakter
            med samhället, vilket har lyfts upp i tidigare inlägg, med skolan,
            sjukvården och socialtjänsten – och ändå har vi missat dem. Ändå
            förs barn och unga utomlands och gifts bort, och ändå mördas kvinnor.
            Kunskaperna måste fortsätta att öka.
          </note>
          <note>
            För det femte: Vi behöver stärka rättsväsendet och skärpa straffen.
            Polisen anställer just nu 350 nya medarbetare som ska fokusera
            på att klara upp våldtäkter, brott i nära relationer och sexualbrott
            mot barn. Vi arbetar med förslag om en straffskärpningsgrund för
            hedersbrott och utreder om begreppet särskilt hedersbrott ska
            föras in i brottsbalken. Vi har vidare tillsatt en utredning som
            ska föreslå en höjning av minimistraffet för grov kvinnofridskränkning,
            som också har lyfts upp tidigare i dag. Det är ett oerhört allvarligt
            brott.
          </note>
          <note>
            Fru talman! Det här var några saker som regeringen arbetar med,
            men vi måste göra mycket mer. Jag välkomnar debatten eftersom
            vi inte är klara innan våldet mot flickor och kvinnor har utrotats.
          </note>
          <note>
            (Applåder)
          </note>
          <note type="speaker">
            Anf. 11 JOHAN FORSSELL (M) replik:
          </note>
          <note>
            Fru talman! Jag tackar ministern för inlägget.
          </note>
          <note>
            Precis som jag sa i mitt inlägg ser i alla fall jag inte denna
            fråga som främst en socialpolitisk fråga. Den är egentligen inte
            heller en jämställdhetspolitisk fråga eftersom det handlar om
            allvarliga lagbrott. I stället är det fråga om rättspolitik. Det
            är alltså män som begår allvarliga brott och som har gjort sig
            förtjänta av att sitta i fängelse så att de inte kan begå nya
            brott och så att brottsoffren ska få upprättelse.
          </note>
          <note>
            Tyvärr är det perspektivet inte alltid så framträdande i regeringens
            politik som det förtjänar att vara. Jag noterar att en av de fem
            punkterna i ministerns inlägg handlade om detta, och det är så
            oerhört centralt. Vad gör regeringen mer konkret för att se till
            att de brottsoffer, de kvinnor, som i dag far så illa verkligen
            får den upprättelse som de förtjänar att få – och som de i dag
            många gånger inte får?
          </note>
          <note type="speaker">
            Anf. 12 Statsrådet ÅSA LINDHAGEN (MP) replik:
          </note>
          <note>
            Fru talman! Jag instämmer helt och fullt i att det måste få konsekvenser
            om man begår dessa allvarliga brott. Det är förstås en oerhört
            viktig del i att skydda kvinnor.
          </note>
          <note>
            Vi ser nu över möjligheten att skärpa straffen för grov kvinnofridskränkning.
            I den stora satsning som görs nu på att bygga ut polisen måste
            dessa brott finnas med, och vi måste se till att fler brott klaras
            upp. Polisen satsar särskilt på 350 nya medarbetare som ska jobba
            med dessa brott. Det är helt centralt. De ska också jobba med
            metoder för att bli bättre på att klara upp brotten. På den punkten
            är polisen olika duktig runt om i landet.
          </note>
          <note>
            Denna fråga är en central del i att bekämpa våldet mot kvinnor.
            Men vi måste också jobba förebyggande mot våldet för att se till
            att brotten över huvud taget inte uppstår. Vi måste jobba på flera
            fronter samtidigt. Där är inte minst frågan om konsekvenser för
            att begå dessa brott helt central. Jag instämmer där med riksdagsledamoten.
          </note>
          <note type="speaker">
            Anf. 13 JOHAN FORSSELL (M) replik:
          </note>
          <note>
            Fru talman! Jag tror att alla håller med om att det handlar om
            att göra flera olika saker samtidigt – förhindra brott och se
            till att de inte uppkommer. Men det får inte heller bli en ursäkt
            för att inte göra vad som krävs i dag för att markera mot de personer
            som ändå väljer att utsätta kvinnor för våld.
          </note>
          <note>
            Riksdagen fattade för ett och ett halvt år sedan beslut om att
            lägstastraffet för våldtäkt ska skärpas. Det är ett mycket allvarligt
            brott, och vi ser det som en del i otryggheten. Fortfarande finns
            ingen utredning i frågan. När kommer en sådan från regeringen?
          </note>
          <note type="speaker">
            Anf. 14 Statsrådet ÅSA LINDHAGEN (MP) replik:
          </note>
          <note>
            Fru talman! Jag tackar för att dessa frågor har lyfts upp. De
            är förstås oerhört viktiga, och det är bra att de tas upp.
          </note>
          <note>
            Det jag kan konstatera är att Sverige har bland de hårdaste sexualbrottslagstiftningarna
            i världen, och det är oerhört bra. Många brott i Sverige klassas
            som våldtäkt, och det är helt rätt att vi ser på dessa brott som
            så allvarliga som de faktiskt är. Och det ska få konsekvenser
            att begå dessa brott.
          </note>
          <note>
            Lagstiftningen har de senaste åren skärpts, och den ska stå i
            paritet med hur grova dessa brott faktiskt är.
          </note>
          <note type="speaker">
            Anf. 15 EBBA HERMANSSON (SD) replik:
          </note>
          <note>
            Fru talman! Jag skulle vilja ställa en fråga med anledning av
            jämställd ­ hetsministerns debattartikel i tidningen ETC för ett
            par dagar sedan. Den går ut på att utmåla vissa grupper av personer
            i Sverige, så kallade Sverige ­ vänner, som Sverigehatare. Ministern
            menar att de målar upp en felaktig och överdriven bild av verkligheten.
          </note>
          <note>
            Verkligheten kan man stå här och tvista om i åratal, men jag
            vill ta fasta på ett exempel, nämligen unga kvinnors otrygghet
            i Uppsala. Det verkar som att poängen är att påpeka att Ebba Busch
            har gjort ett felaktigt uttal ­ ande. I sammanhanget och med tanke
            på vilka övriga slutsatser som dras i texten vill jag få ett förtydligande
            från ministern. Anser ministern att bilden av unga kvinnors otrygghet
            är överdriven?
          </note>
          <note type="speaker">
            Anf. 16 Statsrådet ÅSA LINDHAGEN (MP) replik:
          </note>
          <note>
            Fru talman! Det råder ett oerhört kvinnohat på nätet. Kvinnor
            ska våldtas. Invandrare ska skjutas. Moskéer och synagogor ska
            brännas ned. Det är det hat som finns på nätet just nu. Jag kommer
            aldrig att vika mig eller sätta huvudet i sanden när det gäller
            den typ av hat vi ser på nätet.
          </note>
          <note>
            Detta påverkar samhällsklimatet i övrigt. Det sipprar in i våra
            tankar på olika sätt. Inte minst förintelseöverlevare har lyft
            upp att det finns tecken i tiden nu som är desamma som de som
            fanns på 1930-talet. Jag kommer inte att stå tyst.
          </note>
          <note>
            Jag kommer inte att stå tyst i fråga om det hat som finns på
            nätet och uppmaningar till att kvinnor ska våldtas. Jag kommer
            alltid att stå upp för att kvinnor och tjejer ska vara trygga
            i det offentliga rummet, i hemmet, i skolan och på arbetsplatsen.
            Det finns ingen som helst tvekan.
          </note>
          <note>
            Är kvinnor och flickor trygga ute i det offentliga rummet nu?
            Nej, det är de inte. Det måste vi göra någonting åt, och vi måste
            kunna hålla två tankar i huvudet samtidigt.
          </note>
          <note type="speaker">
            Anf. 17 EBBA HERMANSSON (SD) replik:
          </note>
          <note>
            Fru talman! Det är jättebra att jämställdhetsministern inte sticker
            huvudet i sanden i de frågorna, men det var inte riktigt svar
            på min specifika fråga om kvinnors otrygghet.
          </note>
          <note>
            Men jag ska ge möjlighet att utveckla svaret: Vad gör jämställdhetsministern
            och regeringen mer konkret för att komma åt otryggheten, som bottnar
            i att man är rädd för att utsättas för just mäns våld mot kvinnor?
          </note>
          <note type="speaker">
            Anf. 18 Statsrådet ÅSA LINDHAGEN (MP) replik:
          </note>
          <note>
            Fru talman! Jag tyckte att jag var mycket tydlig med att jag
            inte accepterar våldet. Jag är ständigt tydlig i dessa frågor.
            Vi accepterar inte våldet.
          </note>
          <note>
            Vad gör vi? Jo, vi bygger ut polisen. Det ska bli 350 nya medarbetare
            som ska se till att det får konsekvenser att begå dessa brott.
            Vidare finns just nu en utredning som ser över tryggheten på våra
            arbetsplatser. Om man utsätts för sexuella trakasserier på sin
            arbetsplats, det som vi har sett i hela metoo-rörelsen, måste
            det få konsekvenser. Det får inte tillräckliga konsekvenser i
            dag, och det måste vi ändra på.
          </note>
          <note>
            Tack, riksdagsledamoten, för att du lyfte upp dessa frågor och
            gav mig möjlighet att förtydliga !
          </note>
          <note type="speaker">
            Anf. 19 MAJ KARLSSON (V) replik:
          </note>
          <note>
            Fru talman! Just nu genomför kommuner runt om i hela landet massiva
            nedskärningar i just den verksamhet som ska slå vakt om våldsutsatta
            kvinnors och barns rätt till hjälp och stöd.
          </note>
          <note>
            Det är mycket oroande att den nuvarande regeringen i stället
            för att stärka välfärden har valt att sänka skatterna.
          </note>
          <note>
            Min fråga till Åsa Lindhagen är hur regeringen ska kunna garantera
            att våra verksamheter kan skydda kvinnor och barn när de nu tvingas
            genomföra enorma nedskärningar.
          </note>
          <note type="speaker">
            Anf. 20 Statsrådet ÅSA LINDHAGEN (MP) replik:
          </note>
          <note>
            Fru talman! Jag välkomnar debatten om välfärden och hur otroligt
            viktig den är för att bygga ett starkt samhälle. Nu är vi många
            partier som diskuterar de frågorna, och det tycker jag är bra.
          </note>
          <note>
            Vi har skjutit till välfärdsmiljarder sedan tidigare, och det
            kommer att ske fler tillskott. Det är förstås oerhört viktigt
            att kommunerna kan ta ansvar för att ge kvinnor och barn skydd.
          </note>
          <note>
            Riksdagsledamoten tog upp också frågan om förutsättningar för
            våra kvinnojourer, som är oerhört viktiga för att kvinnor ska
            kunna lämna en våldsam situation.
          </note>
          <note>
            Jag tror att vi är många som är överens om att stärka välfärden
            och ser de behoven. Det är en diskussion som vi behöver fortsätta
            föra, inte minst för att se till att samhället kan ge stöd och
            hjälp till människor som lever i stor utsatthet. Bland dem har
            vi våldsutsatta kvinnor, och vi har barn som far väldigt illa.
          </note>
          <note type="speaker">
            Anf. 21 MAJ KARLSSON (V) replik:
          </note>
          <note>
            Fru talman! Det gläder mig att höra att statsrådet är glad över
            diskus ­ sionen om välfärden. Men jag tror att vi behöver göra
            mer än att prata om den. Det måste till mer resurser.
          </note>
          <note>
            Som jag sa är dödsfallsutredningen ingen trevlig läsning. Den
            visar tydligt att det finns enorma brister i vårt system i fråga
            om hur vi upptäcker och bemöter våld. För att göra det behövs
            det resurser. Därför är jag verkligen oroad över att det nu görs
            så stora nedskärningar. Det kommer att slå hårt mot våldsutsatta
            kvinnor och barn.
          </note>
          <note type="speaker">
            Anf. 22 Statsrådet ÅSA LINDHAGEN (MP) replik:
          </note>
          <note>
            Fru talman! Det är viktigt att dessa frågor lyfts fram. Det är
            också oerhört viktigt att kommunpolitikerna prioriterar frågorna,
            både genom att vi ger förutsättningar på den statliga nivån och
            har ett övergripande ansvar för situationen i hela landet och
            genom att kommunpolitikerna hela tiden lyfter fram frågorna.
          </note>
          <note>
            Jag har jobbat med de här frågorna i min tidigare roll, när jag
            var på kommunnivån. Det är en fråga om att prioritera och verkligen
            skjuta till resurser till det arbetet. Där har vi ett jobb att
            göra också på den nationella nivån.
          </note>
          <note type="speaker">
            Anf. 23 DÉSIRÉE PETHRUS (KD) replik:
          </note>
          <note>
            Fru talman! Även jag vill ta upp diskussionen som varit i ETC
            och TV4 angående min partiledare, Ebba Busch Thor.
          </note>
          <note>
            Hon nämnde för ett år sedan att hon sett i en undersökning som
            Region Uppsala gjort att bara två av tio unga tjejer kände sig
            trygga på stan och att otryggheten hade ökat med 60 procent. Detta
            lyfte hon fram.
          </note>
          <note>
            Nu går jämställdhetsministern ut och säger att min partiledare
            är Sverigefiende och Sverigehatare. Är inte det väldigt anmärkningsvärt?
            Menar jämställdhetsministern på allvar att Ebba Busch Thor är
            en Sverigefiende?
          </note>
          <note>
            Som jag ser det är det oerhört värdefullt att hon lyfter fram
            frågan om otrygghet för tjejer och då specifikt i Uppsala, som
            hon kommer från. Hon vill motverka den.
          </note>
          <note>
            Som TV4-journalisten sa: Är det inte så att jämställdhetsministern
            själv måste börja sluta med hatpredikningar?
          </note>
          <note type="speaker">
            Anf. 24 Statsrådet ÅSA LINDHAGEN (MP) replik:
          </note>
          <note>
            Fru talman! Jag var tydlig i min debattartikel.
          </note>
          <note>
            Vi ser hatet på nätet. Det är ett otroligt kvinnohat, som jag
            också gav exempel på tidigare. Det är en fråga som vi behöver
            prata mer om. De personer som skriver att kvinnor ska våldtas,
            att politiker ska skjutas, att personer som kommit hit från andra
            länder också ska skjutas, de är Sverigehatare. De är Sverigehatarna.
            Läs min artikel!
          </note>
          <note>
            Det jag sedan har sagt är att detta på olika sätt kan sippra
            in i den allmänna debatten. Det är en annan sak. Men det påverkar
            tonen i hur vi pratar. Jag tror att vi behöver prata mycket mer
            om det.
          </note>
          <note>
            Nu dribblas den här frågan bort till att handla om något helt
            annat. Vi behöver prata mycket mer om tjejers och kvinnors trygghet
            i det offentliga rummet. Vi behöver göra mer för att tjejer och
            kvinnor ska vara trygga, men vi behöver också jobba mot hatet
            som finns på nätet. Vi kan aldrig acceptera att det står att kvinnor
            ska våldtas.
          </note>
          <note type="speaker">
            Anf. 25 DÉSIRÉE PETHRUS (KD) replik:
          </note>
          <note>
            Fru talman! Vår partiledare har absolut aldrig försvarat den
            typen av hat på nätet, självklart inte. Det hon gjorde var att
            lyfta fram otryggheten hos unga tjejer i Uppsala. Borde inte det
            välkomnas? Är det inte dags att jämställdhetsministern här i dag
            ber Ebba Busch Thor om ursäkt? Jag tyck ­ er att det skulle vara
            klädsamt.
          </note>
          <note>
            Vi måste se till att agera från samhällets sida. Vi måste tala
            högt om verkligheten. Annars riskerar vi att andra tar saken i
            egna händer.
          </note>
          <note type="speaker">
            Anf. 26 Statsrådet ÅSA LINDHAGEN (MP) replik:
          </note>
          <note>
            Fru talman! Jag välkomnar båda dessa debatter. Jag tycker att
            det borde välkomnas att man belyser det hat som finns på nätet,
            det som jag har försökt lyfta fram. Vi ser detta otroliga hat
            på nätet. Jag tycker att vi behöver prata mer om det.
          </note>
          <note>
            Vi behöver prata om båda dessa frågor, om tjejers och kvinnors
            trygghet i det offentliga rummet och om att vi har människor som
            skriver på det här sättet på nätet. De riktar det rakt mot kvinnor.
            Det är också ett hot mot kvinnors trygghet. Båda dessa frågor
            välkomnar jag att vi pratar om, och jag tror att vi behöver prata
            mycket mer om dem.
          </note>
          <note>
            (Applåder)
          </note>
          <note type="speaker">
            Anf. 27 JUNO BLOM (L) replik:
          </note>
          <note>
            Fru talman! Förra veckan var vi med i ett panelsamtal, där två
            unga tjejer beskrev hur de hade tvingats fly undan sina familjer
            då de hade utsatts för hedersförtryck.
          </note>
          <note>
            Den ena flickan beskrev att hon hade bott på 14 olika boenden,
            då samhället inte hade lyckats skydda henne och hennes mamma.
          </note>
          <note>
            Hon beskrev också att en yngre flicka som var boende på en kvinnojour
            hade umgänge med sin pappa. Under placeringen, under den utredning
            som skedde utifrån att han var misstänkt som våldsutövare, lyckades
            han föra iväg flickan och hennes syskon.
          </note>
          <note>
            Detta är något som jag har sett många gånger. Jag tänker att
            det är ingen nyhet för oss, men vi låter det ändå fortgå och hända
            om och om igen. Det påverkar också kvinnors möjlighet att lämna
            våldsutövande män när man aldrig kan garantera deras barns säkerhet.
          </note>
          <note type="speaker">
            Anf. 28 Statsrådet ÅSA LINDHAGEN (MP) replik:
          </note>
          <note>
            Fru talman! Det var otroligt jobbigt att höra berättelsen om
            det här barnet. En kvinna var på en kvinnojour för att få trygghet,
            och så tar mannen hennes barn.
          </note>
          <note>
            Jag tänker att vi har en väldigt stark föräldrarätt i Sverige
            som går före barns rätt till trygghet och skydd och att det här
            är ett tydligt exempel på det. Jag tror att det är många olika
            saker vi behöver göra, men vi behöver börja med att ha ett starkare
            barnrättsperspektiv.
          </note>
          <note>
            Vi har också hört berättelser om barn som slits ut från skolan,
            en plats där man från lärarnas sida gjort allt för att barnet
            ska känna trygghet, för att föras till en pappa som barnet är
            livrädd för att träffa. Det är något som är fel någonstans när
            vi lägger så lite vikt vid barnets egna tankar och åsikter och
            vad som ligger i barnets intresse.
          </note>
          <note type="speaker">
            Anf. 29 JUNO BLOM (L) replik:
          </note>
          <note>
            Fru talman! Inom en mängd olika områden tror jag att vi tillsammans
            här inne konstaterar det som du säger, Åsa Lindhagen – att barnrättsperspektivet
            är alldeles för svagt.
          </note>
          <note>
            Jag var själv utredare och tog fram en nationell strategi mot
            mäns våld mot kvinnor, och det förvånade mig då att vi inte hade
            en sådan på plats för att bekämpa våld mot barn. Ser du att det
            är något som vi behöver ta fram och tillsätta en utredning för,
            för att få en tydligare sammanhållen politik och identifiera inom
            vilka områden vi brister och var vi har lagstiftning som faktiskt
            är tillräcklig?
          </note>
          <note type="speaker">
            Anf. 30 Statsrådet ÅSA LINDHAGEN (MP) replik:
          </note>
          <note>
            Fru talman! Ja, den frågan har också lyfts av barnrättsorganisationer.
            Vi behöver göra mer för att bekämpa våld mot barn. Vi har sagt
            i budgetpropositionen för 2020 att vi ska ta ett samlat grepp
            kring frågan om våld mot barn.
          </note>
          <note>
            Ja, det är en väldigt viktig fråga som lyfts. Hur gör vi detta?
            Det gäller också den konkreta frågan om en strategi mot våld mot
            barn. Det är en fråga vi får ha med oss i det arbetet.
          </note>
          <note>
            Det är väldigt viktiga frågor som riksdagsledamoten lyfter.
          </note>
          <note type="speaker">
            Anf. 31 TREDJE VICE TALMANNEN:
          </note>
          <note>
            Jag påminner ledamöterna om att även i denna debatt tala via
            talmannen.
          </note>
          <note type="speaker">
            Anf. 32 FREDRIK LUNDH SAMMELI (S):
          </note>
          <note>
            Fru talman! Jag vet att frågan om mäns våld mot kvinnor är bred.
            Men jag inledde väldigt medvetet med att prata om det yttersta
            resultatet av mäns våld mot kvinnor. Det var 22 dödade kvinnor
            bara 2018. Detta måste få ett slut.
          </note>
          <note>
            Regeringen har flyttat fram positionerna de senaste åren. Vi
            behöver göra det som står i vår makt som samhälle och attackera
            våldet på alla fronter. Arbetet med 10 000 fler polisanställda
            fram till år 2024 är viktigt även i denna fråga. Operation Gryning,
            där Polismyndigheten nu förstärker med 350 specialister över hela
            landet, kommer att göra skillnad. Vi gör det samtidigt brottsligt
            att låta ett barn bevittna brott som begås mot närstående och
            skärper kraven på att dömda deltar i behandling.
          </note>
          <note>
            Men det finns ett stort arbete kvar som vi måste göra tillsammans.
            Arbetet mot mäns våld måste tydligare handla om mäns delaktighet
            och ansvar. Om mäns våld mot kvinnor ska upphöra är det vi män
            som måste förändras. Det handlar inte om att vi män ska skämmas
            över att vi är män. Men är det något vi ska skämmas över som samhälle
            – och det är någonting som gör mig riktigt förbannad – är det
            att kvinnor dödas i vårt land efter att de utsatts för våld av
            en partner eller en före detta partner. Var fjärde kvinna har
            någon gång blivit utsatt för våld i en nära relation.
          </note>
          <note>
            Vi behöver ett samhälle som fortsätter att arbeta med det som
            är påbörjat. Och vi män måste göra mer. Ingen kan påtvingas en
            skuld för andras brott. Men alla vi män har ett särskilt ansvar
            att stå upp för den manlighet och den mänsklighet som vi vill
            se. Vi kan aldrig vända bort blicken.
          </note>
          <note>
            Jag vill tacka Vänsterpartiet för initiativet.
          </note>
          <note>
            (Applåder)
          </note>
          <note type="speaker">
            Anf. 33 JOHAN FORSSELL (M) replik:
          </note>
          <note>
            Fru talman! Jag ställde en fråga till ministern förut. Jag tyckte
            inte att jag fick något svar. Men detta ligger ju inte på Arbetsmarknadsdeparte
            ­ mentet över huvud taget, utan det ligger på Justitiedepartementet.
            Därför gör jag ett nytt försök nu.
          </note>
          <note>
            Det gäller utredningen om skärpt straff för våldtäkt. Det har
            nu gått över ett och ett halvt år sedan vi fattade beslut om det
            i denna kammare. Fortfarande har regeringen inte ens tillsatt
            en utredning. Är inte det väldigt svagt?
          </note>
          <note>
            Jag undrar också om straffen för grov kvinnofridskränkning. Det
            ligger konkreta yrkanden för behandling till våren. Kommer Socialdemokraterna
            att stödja våra förslag på den punkten?
          </note>
          <note type="speaker">
            Anf. 34 FREDRIK LUNDH SAMMELI (S) replik:
          </note>
          <note>
            Fru talman! Det är jätteviktiga frågor. Jag är helt övertygad
            om att ledamoten Forssell vet att Socialdemokraternas vallöfte
            var att skärpa lagstiftningen för våldtäkt. Den utredningen kommer
            att tillsättas i närtid.
          </note>
          <note>
            När det handlar om grov kvinnofridskränkning pågår en utredning
            som efter sommaren kommer att lägga fram sitt betänkande. Det
            kommer att vara ett viktigt underlag för det fortsatta arbetet
            vi gör i riksdagen – det sker på samma sätt som när vi lagstiftar
            på alla andra områden.
          </note>
          <note type="speaker">
            Anf. 35 JOHAN FORSSELL (M) replik:
          </note>
          <note>
            Fru talman! Det förändrar inte det faktum att regeringen har
            låtit det gå över ett och ett halvt år utan att ens tillsätta
            en utredning. Om man nu tycker att det är så viktigt kan man faktiskt
            skynda på saker och ting. Jag får inte riktigt detta att gå ihop.
          </note>
          <note>
            Utredningen är förutsättningslös. Den ska analysera om man ska
            skärpa straffet. Det uttrycks ingen vilja. Vi moderater har däremot
            uttryckt en tydlig och klar vilja att straffet faktiskt ska skärpas.
            Vad tycker Socialdemokraterna? Har Socialdemokraterna någon uppfattning
            i frågan?
          </note>
          <note type="speaker">
            Anf. 36 FREDRIK LUNDH SAMMELI (S) replik:
          </note>
          <note>
            Fru talman! Ja, det har vi. Vi tycker också att det ska skärpas.
            Jag tycker att det är lite magstarkt att stå i kammaren och just
            på justitieområdet ge bilden av att regeringen inte levererar
            när det gäller dessa frågor. Det gör den till fullo, både när
            det handlar om att bekämpa gängkriminalitet och när det handlar
            om att skärpa lagstiftningen. Det är ett femtiotal straffskärpningar
            på viktiga områden. Helt klart levererar regeringen – också i
            nära samarbete med Liberalerna och Centerpartiet.
          </note>
          <note>
            (Applåder)
          </note>
          <note type="speaker">
            Anf. 37 DÉSIRÉE PETHRUS (KD) replik:
          </note>
          <note>
            Fru talman! Tack, Fredrik, för möjligheten att ställa frågor
            till dig! Jag har diskuterat något som heter Forced Marriage Unit
            vid ganska många tillfällen med Morgan Johansson – det har jag
            gjort även med Åsa Lindhagen. Han har ibland sagt att det är på
            väg. Det är en brittisk modell för att motverka tvångsgifte och
            att barn och unga förs utomlands för tvångsgifte.
          </note>
          <note>
            Finns det någonting på gång? Jag har ännu inte sett något sådant.
          </note>
          <note type="speaker">
            Anf. 38 FREDRIK LUNDH SAMMELI (S) replik:
          </note>
          <note>
            Fru talman! Jag tänker att hela det arbete vi nu gör för att
            stärka lagstiftningen kring barnäktenskap, olovligt bortförande
            och bortgifte kommer att vara en viktig del av det. Jag vet också
            att ledamöter under före ­ gående mandatperiod och även nu har
            intresse av att följa andra länder för att se vilka delar man
            tydligare skulle kunna lyfta in. Men lagstiftningsmässigt är det
            ett arbete som pågår och som kommer att hanteras här framöver.
          </note>
          <note type="speaker">
            Anf. 39 DÉSIRÉE PETHRUS (KD) replik:
          </note>
          <note>
            Fru talman! Vi från Kristdemokraterna har redan nu, i vår alternativa
            budget, lagt 10 miljoner för att starta en enhet inom Noa hos
            polisen. I Storbritannien samarbetar inrikesministeriet och utrikesdepartementet.
            Här i Sverige är det nu bara Utrikesdepartementet som agerar.
          </note>
          <note>
            Frågan är: Hur kan Socialdemokraterna se till att vi i närtid
            får på plats något som liknar den brittiska modellen? Det låter
            väldigt luddigt från Socialdemokraternas ledamot.
          </note>
          <note type="speaker">
            Anf. 40 FREDRIK LUNDH SAMMELI (S) replik:
          </note>
          <note>
            Fru talman! Den produkt vi kommer att lägga fram för riksdagen
            kommer att vara allt annat än luddig och otydlig. Det är en väldigt
            tydlig markering om att barn inte ska ingå äktenskap, att man
            inte ska kunna bli bortgift och att samhället kraftigare och tydligare
            behöver jobba samlat. Sedan får regeringen återkomma om det innebär
            tydligare och fler uppdrag till myndigheter.
          </note>
          <note>
            (Applåder)
          </note>
          <note type="speaker">
            Anf. 41 JUNO BLOM (L) replik:
          </note>
          <note>
            Fru talman! Ledamoten hänvisade till Aftonbladets artikelserie.
            Där har det också framkommit att vi har 800 gömda och glömda kvinnor
            och barn som har utsatts för brott och som riskerar att utsättas
            igen. De måste många gånger fly på egen hand. De får inte det
            stöd och det skydd som de har behov av och rätt till.
          </note>
          <note>
            Hur ser ledamoten på behovet av att ta fram en kartläggning för
            att identifiera hur verkligheten ser ut för de utsatta kvinnorna
            och barnen? Och vilka åtgärder måste vidtas?
          </note>
          <note type="speaker">
            Anf. 42 FREDRIK LUNDH SAMMELI (S) replik:
          </note>
          <note>
            Fru talman! Jag tror att vi har väldigt mycket kunskap. Jag har
            själv fått möjlighet att utreda hur vi kan stärka skyddet för
            barn i skyddat boende och har lagt fram förslag till regeringen
            som nu bearbetas i Regeringskansliet.
          </note>
          <note>
            Kunskapen är stor. Nu handlar det om att gå till verket och ha
            ett samlat samhälle som är starkt och som kan göra skillnad.
          </note>
          <note type="speaker">
            Anf. 43 JUNO BLOM (L) replik:
          </note>
          <note>
            Fru talman! Jag är ledsen, men jag tror inte riktigt att det
            är så enkelt. Man har intervjuat kvinnor och barn i denna omfattande
            undersökning. Det visar sig att de i dag får fly på egen hand.
            Det finns inget bra samarbete mellan socialtjänst och polis. Polisens
            primära uppgift är att förhindra att brott begås. Ändå lyckas
            vi inte skydda dessa kvinnor och barn på rätt sätt.
          </note>
          <note type="speaker">
            Anf. 44 FREDRIK LUNDH SAMMELI (S) replik:
          </note>
          <note>
            Fru talman! Jag delar uppfattningen att detta är ett område där
            vi behöver göra mer. Jag tror att vi kan lära inte minst av Island,
            som har en tydlig följd av åtgärder när ett larm kommer. Myndigheterna
            har tydliga uppdrag, och jag tycker att det sker en bra utveckling
            på området. Men helt klart behöver kvinnor och barn som utsätts
            och hamnar i den här situationen känna att hela samhället backar
            upp och säkerställer att de får en trygghet.
          </note>
          <note>
            (Applåder)
          </note>
          <note type="speaker">
            Anf. 45 JOHAN FORSSELL (M):
          </note>
          <note>
            Fru talman! Det är inte svårt att med ord beskriva de problem
            som finns; det har flera talare gjort på ett bra sätt. Men det
            är inte ord som kommer att lösa dessa problem. Om brist på ord
            hade varit förklaringen till dagens utsatthet och otrygghet hade
            dessa problem inte funnits.
          </note>
          <note>
            Det som verkligen kan förändra dagens situation är konkret handling.
            Jag nämnde två förslag i mitt tidigare anförande, skärpta straff
            för grov kvinnofridskränkning och obligatorisk häktning i fler
            fall än i dag. Jag ska nu ta upp några ytterligare förslag som
            skulle kunna ge resultat.
          </note>
          <note>
            Kontaktförbud med fotboja borde användas i fler fall. Här bör
            lagstiftningen förändras så att brottsutsatta kvinnor inte ska
            behöva vänta på att ett kontaktförbud bryts innan förbudet med
            fotboja meddelas, så som är fallet i dag. I stället bör en riskbedömning
            göras i varje enskilt fall för att fler våldsutsatta kvinnor ska
            kunna fredas med hjälp av denna teknik.
          </note>
          <note>
            Vi vill också införa en ny sekretessbrytande bestämmelse i hälso-
            och sjukvården för att information ska kunna lämnas ut till polisen
            så att fler kvinnor kan fredas.
          </note>
          <note>
            Vi vill stärka brottsofferperspektivet och höja ersättningen
            i skadestånden till den som blir utsatt för ett sådant här brott.
            Vi vill till och med fördubbla kränkningsersättningen.
          </note>
          <note>
            Precis som jag nämnde tidigare vill vi också skärpa minimistraffet
            för våldtäkt från två till tre år.
          </note>
          <note>
            Det handlar alltså inte om att bara säga rätt saker; man måste
            också göra dem. Jag tycker att det är ett problem att så lång
            tid har gått utan att ens en utredning har startat, och jag ställer
            mig frågan: Tycker man verkligen att detta är så viktigt som man
            säger?
          </note>
          <note>
            Medan inget händer fortsätter verkligheten där ute.
          </note>
          <note>
            Sammantaget skulle dessa punkter kunna leda till konkret förändring
            redan i dag.
          </note>
          <note type="speaker">
            Anf. 46 MAJ KARLSSON (V) replik:
          </note>
          <note>
            Fru talman! Det är främst i kommuner där Johan Forssells kollegor
            styr som den upphandling jag talade om tidigare sker. Därför vill
            jag fråga Johan Forssell: Vad är ert besked till kvinnojourerna
            och till de våldsutsatta kvinnor och barn som får deras hjälp?
            Kommer ni att fortsätta att konkurrensutsätta de ideella jourerna
            och göra mäns våld mot kvinnor till en handelsvara?
          </note>
          <note type="speaker">
            Anf. 47 JOHAN FORSSELL (M) replik:
          </note>
          <note>
            Fru talman! Jag tror att det är viktigt att titta på resultaten
            snarare än att ha ideologiska skygglappar.
          </note>
          <note>
            I till exempel Göteborg, som ofta nämns, har antalet platser
            faktiskt ökat. Tack vare moderat politik är de fler nu än tidigare.
            Det måste väl även Vänsterpartiet tycka är positivt och bra. Vem
            som driver detta kan väl inte vara mer avgörande än att tillräckligt
            många kvinnor får den hjälp och det stöd de behöver.
          </note>
          <note type="speaker">
            Anf. 48 MAJ KARLSSON (V) replik:
          </note>
          <note>
            Fru talman! Jo, det spelar roll vem som driver dessa jourer.
            Det är de ideella kvinnojourerna och deras arbete som ligger till
            grund för att vi över huvud taget har kommit framåt i dessa frågo
            r . Det är de som skyddar kvinnor och barn. Att sätta dem ur spel
            är att sätta kvinnors och barns liv i verklig fara, så det spelar
            faktiskt roll vem som är utförare.
          </note>
          <note>
            Jag förstår dock på dig att ni inte tänker ta ansvar för att
            bevara den stora kunskap och det enorma stöd som finns för kvinnor
            och barn, utan att även denna verksamhet ska drivas med vinst.
          </note>
          <note type="speaker">
            Anf. 49 JOHAN FORSSELL (M) replik:
          </note>
          <note>
            Fru talman! Jag tänker ta mitt ansvar för att de kvinnor som
            är i behov av hjälp och stöd ska få det. Jag kan bara konstatera
            att när vi styr i kommuner blir det fler platser än vad det var
            tidigare. Det tycker jag är positivt, och jag tänker inte be om
            ursäkt för det.
          </note>
          <note>
            Det är märkligt att höra från Vänsterpartiet att det nästan skulle
            vara viktigare att ha färre platser så att färre kvinnor kan få
            hjälp och stöd bara jourerna drivs på ett visst sätt. Jag tycker
            inte att det är ansvarsfullt, och jag undrar vad de kvinnor som
            i dag får dessa platser och denna hjälp tycker och tänker om det
            förslaget.
          </note>
          <note type="speaker">
            Anf. 50 EBBA HERMANSSON (SD):
          </note>
          <note>
            Fru talman! I mitt förra anförande nämnde jag ett antal åtgärder
            som Sverigedemokraterna som parti har drivit på för i ett antal
            år. Det är konkreta åtgärder som vi tror skulle göra påtaglig
            skillnad för de kvinnor som har utsatts eller riskerar att utsättas
            för våld och förtryck. Det är konkreta åtgärder som kan åstadkommas
            med politisk viljekraft.
          </note>
          <note>
            Det är lätt att fastna i det som är konkret, alltså det man kan
            ta på och kan lagstifta om. Minst lika viktigt är det som finns
            under ytan, det som metoo-hösten och de 22 kvinnorna 2018 vittnade
            om: att Sverige är i behov av en samhällelig värderingsförändring.
            Vi är behov av ett starkt civilsamhälle med civilkurage och respekt
            för andra människors gränser och integ ­ ritet, där ett slag eller
            påtvingat sexuellt närmande betraktas som fel oavsett skäl.
          </note>
          <note>
            I min värld finns det inga förmildrande omständigheter när det
            kommer till kvinnovåld. Det finns inga ursäkter, förklaringar
            eller yttre faktorer som förmildrar det faktum att ens dåliga
            moral och avsaknad av respekt skadar andra människor.
          </note>
          <note>
            Fru talman! Jag vet inte om det är möjligt att lagstifta fram
            god moral och sund medmänsklig respekt, men jag vet att vi måste
            pröva alla metoder som står till buds för att få bukt med kvinnovåldet.
            Om vi börjar här inne med lagar, former och beslut och fortsätter
            där ute med civilkurage, mod, omtanke och respekt tror jag att
            vi kan åstadkomma en hel del tillsammans.
          </note>
          <note>
            Avslutningsvis tackar jag samtliga partier för en hittills god
            debatt, och jag hoppas att vi aldrig behöver ha denna debatt igen.
          </note>
          <note type="speaker">
            Anf. 51 JOHAN HEDIN (C) replik:
          </note>
          <note>
            Fru talman! När jag förberedde mig för denna debatt hittade jag
            en lång rad anmärkningsvärda uttalanden och uttryck för hållningar
            från sverigedemokratiska företrädare med udden riktad mot feminism
            och kvinnors rättigheter. En tidigare riksdagsledamot har anfört
            att våldsutsatta kvinnor får skylla sig själva om de inte lämnar
            män som slår. En annan företrädare har anmodat något märkligt
            som jag skulle vilja få förklarat: att en ledande politisk företrädare
            för ett annat parti borde ”kulturberikas”.
          </note>
          <note>
            Vad menas egentligen när en sverigedemokrat säger ”kulturberikas”?
          </note>
          <note type="speaker">
            Anf. 52 EBBA HERMANSSON (SD) replik:
          </note>
          <note>
            Fru talman! Det är nog bäst att Johan Hedin vänder sig till den
            personen om han vill ha svar på vad den personen menade.
          </note>
          <note>
            Mitt jobb är att företräda den politik som Sverigedemokraterna
            bedriver. Mitt jobb är inte att ta avstånd från vad före detta
            sverigedemokrater har sagt. Det vore en mycket märklig ordning.
          </note>
          <note>
            Jag skulle säkert kunna hitta liknande uttalanden från Centerpartiet,
            men jag tycker inte att denna debatt bör föras på den nivån.
          </note>
          <note type="speaker">
            Anf. 53 JOHAN HEDIN (C) replik:
          </note>
          <note>
            Fru talman! Detta är ett återkommande mönster hos sverigedemokratiska
            företrädare. Jag ser gärna att Ebba och andra bra företrädare
            för ert parti – även om jag inte håller med om vad ni tycker i
            sak – gör rent hus med sådana.
          </note>
          <note>
            I Centerpartiet hade vi ett exempel med en mycket olämplig nämndeman.
            Den personen åkte ut med huvudet före. Sedan dess har jag inte
            sett något mer exempel.
          </note>
          <note>
            På sajten interasistmen.se hittar man dessa uttalanden, och jag
            rekommenderar Ebba att ta en titt på den och fundera på vad Sverigedemokraterna
            gör.
          </note>
          <note type="speaker">
            Anf. 54 EBBA HERMANSSON (SD) replik:
          </note>
          <note>
            Fru talman! Det ska jag göra, och jag tackar för att jag benämndes
            som bra; det värmer.
          </note>
          <note>
            Tro mig när jag säger att jag gör vad jag kan för att dessa personer
            inte ska få företräda mitt parti. Det gör mig ont att behöva stå
            i kammaren och ta ansvar för sådant som andra företrädare har
            sagt när mitt sanna engagemang och min enda vilja är att just
            stoppa mäns våld mot kvinnor.
          </note>
          <note type="speaker">
            Anf. 55 JUNO BLOM (L) replik:
          </note>
          <note>
            Fru talman! Tack, ledamoten Ebba Hermansson!
          </note>
          <note>
            När det gäller våldsutsatta kvinnor, oavsett skälet till att
            de och deras barn är utsatta, är bostadsfrågan central, tillsammans
            med rätten till frihet och integritet.
          </note>
          <note>
            I dag hamnar man ofta i en inlåsningseffekt på kvinnojourer,
            och därför finns ett enormt behov av att få förtur till bostadskön,
            oavsett om det är i den egna kommunen eller i samarbete med andra
            kommuner. Hur ser ni på detta?
          </note>
          <note type="speaker">
            Anf. 56 EBBA HERMANSSON (SD) replik:
          </note>
          <note>
            Fru talman! Jag tackar för frågan.
          </note>
          <note>
            Det är, precis som Juno Blom säger, oerhört viktigt att man får
            tillgång till ett eget hem och också att man kan ta sig ifrån
            ett hem där man har en partner som behandlar en på ett icke önskvärt
            sätt.
          </note>
          <note>
            Det är inte jag personligen som håller i bostadsfrågorna i mitt
            parti, så jag kan inte ge ett välutvecklat svar om detta här i
            dag. Däremot kan jag återkomma till ledamoten i ett senare skede
            med ett svar.
          </note>
          <note type="speaker">
            Anf. 57 JUNO BLOM (L) replik:
          </note>
          <note>
            Fru talman! Jag har full respekt för att vi inte kan ansvara
            för alla olika politikområden.
          </note>
          <note>
            Jag tror att det är otroligt viktigt att vi ser behovet av att
            man i dessa lägen ges en möjlighet att hitta ett nytt ställe.
            Framför allt för barn blir det många gånger svårt att komma in
            i skola, få möjlighet att gå i förskola och också skapa ett nytt
            liv.
          </note>
          <note>
            Jag uppskattar verkligen att Ebba Hermansson kommer att driva
            denna fråga tillsammans med sina partikamrater.
          </note>
          <note type="speaker">
            Anf. 58 EBBA HERMANSSON (SD) replik:
          </note>
          <note>
            Fru talman! Detta kommer vi naturligtvis att göra. Jag tackar
            för ett intressant replikskifte och också för tidigare replikskiften
            med Juno Blom, vars kompetens på detta område jag verkligen respekterar.
          </note>
          <note>
            Jag hoppas att vi kommer att komma med nya förslag om rätten
            till eget boende. Jag kommer naturligtvis att driva denna fråga
            inom ramen för mitt område tillsammans med den person som håller
            i själva bostadsbiten.
          </note>
          <note type="speaker">
            Anf. 59 JOHAN HEDIN (C):
          </note>
          <note>
            Fru talman! Jag är en politiker som inte är så bra på att munhuggas
            för munhuggandets egen skull. Jag tycker helt enkelt inte att
            det är särskilt roligt, men ibland är det nödvändigt.
          </note>
          <note>
            Jag tror på samarbete och på att de bästa resultaten kommer fram
            när vi ger och tar och när alla bidrar med sin kunskap och sina
            idéer. Låt mig presentera några av Centerpartiets idéer om åtgärder
            som vi tror kommer att kunna innebära skillnad.
          </note>
          <note>
            Centerpartiet ser det som orimligt att en man som slagit ihjäl
            en kvinna i efterhand får vårdnaden om deras gemensamma barn.
            Detta ska över huvud taget inte vara möjligt, och jag noterar
            att högt aktade kollegan och goda vännen Juno Blom från Liberalerna
            anför samma sak.
          </note>
          <note>
            En annan punkt är att en kvinna som får uppehållstillstånd på
            grund av anknytning och som lämnar sin man inte längre är att
            betrakta som anhörig. Därför riskerar hon att utvisas. Men om
            separationen beror på att kvinnan blivit slagen av sin man bör
            hon beviljas fortsatt uppehållstillstånd i Sverige.
          </note>
          <note>
            Kontrollerande beteenden i nära relationer ska kriminaliseras
            i högre grad. En kvinna som förbjuds att umgås med vänner, hindras
            från att gå ut och utsätts för psykisk misshandel i form av nedlåtande
            och kränkande kommentarer ska skyddas straffrättsligt.
          </note>
          <note>
            Och så har vi det kanske allra viktigaste. Jag är inte den som
            alltid föreslår skärpta straff som lösning på alla trygghetsproblemen,
            men en straffskärpning är i dessa fall väldigt viktig. För grov
            kvinnofridskränkning och grov fridskränkning bör man dömas till
            fängelse i minst ett år, dels för att fängelse då även i praktiken
            blir påföljden, dels för att det medger fler medel att arbeta
            med för polisen och åklagarna.
          </note>
          <note>
            Kollegan Désirée Pethrus från Kristdemokraterna tog upp frågan
            om journaluppgifter, som kan vara oerhört viktiga för utredning
            av brott. Jag noterar att även Moderaterna föreslår denna straffskärpning.
          </note>
          <note>
            Dessa förslag löser inte hela problemet, men de blir delar i
            en lösning.
          </note>
          <note>
            Jag noterar att flera partier lanserar konkreta förslag. Låt
            oss välkomna dessa och stöta och blöta dem i våra utskott och
            på andra ställen.
          </note>
          <note type="speaker">
            Anf. 60 DÉSIRÉE PETHRUS (KD) replik:
          </note>
          <note>
            Fru talman! Det är bra om vi kan hitta gemensamma saker att driva
            vidare.
          </note>
          <note>
            Jag har en fundering. Något som är jätteviktigt är Nationellt
            centrum för kvinnofrid, som ligger i Uppsala och som nu har mist
            10 miljoner i sitt grundanslag genom den budget som Centerpartiet
            har tagit fram tillsammans med regeringen. Hur kan Centerpartiet
            gå med på detta i en tid när vi ser att våldet ökar? Detta är
            en viktig verksamhet – hur kan Centerpartiet ställa sig bakom
            det?
          </note>
          <note type="speaker">
            Anf. 61 JOHAN HEDIN (C) replik:
          </note>
          <note>
            Fru talman! Jag vill tacka Désirée Pethrus för frågan.
          </note>
          <note>
            Nationellt centrum för kvinnofrid är en oerhört viktig kunskapshubb
            för alla som jobbar med denna fråga i Sverige. Även om jag skulle
            vilja att de har hur mycket pengar som helst kan man inte ge allt
            till alla i alla lägen. Men de har faktiskt fått ett fördubblat
            anslag tidigare, så det finns medel att jobba med. Om det krävs
            mer kommer jag att lägga all kraft på att försöka stärka deras
            budget, men så här ser det ut i dag.
          </note>
          <note type="speaker">
            Anf. 62 DÉSIRÉE PETHRUS (KD) replik:
          </note>
          <note>
            Fru talman! Det är tragiskt. Vi i Kristdemokraterna lägger tillbaka
            de 10 miljonerna de kommande åren. Vi menar att det måste vara
            jätteviktigt att hjälpa kvinnor som kommer in blåslagna i den
            kliniska verksamheten men också genom den hjälptelefon som finns.
          </note>
          <note>
            Nu får man söka anslag hos Jämställdhetsmyndigheten. Är det verkligen
            så att Centerpartiet prioriterar Jämställdhetsmyndigheten före
            Nationellt centrum för kvinnofrid, som ligger i Uppsala?
          </note>
          <note type="speaker">
            Anf. 63 JOHAN HEDIN (C) replik:
          </note>
          <note>
            Fru talman! Jag tror att man måste se båda sakerna i detta. Centrum
            för kvinnofrid är utomordentligt skickliga på att aggregera kunskap,
            men sedan krävs ett praktiskt arbete hos kvinno- och tjejjourerna.
            Där krävs en annan finansiering, och det är viktigt att de har
            precis varenda krona som de behöver för att jobba. Där är vi inte
            i hamn, utan det behövs en stor förstärkning av den verksamheten.
            Jag är mer än villig att prata med Kristdemokraterna om idéer
            kring hur vi kan utveckla detta så att de kvinnor i Sverige som
            behöver stöd kan få det.
          </note>
          <note type="speaker">
            Anf. 64 MAJ KARLSSON (V):
          </note>
          <note>
            Fru talman! Under 100 år har runt tio personer dött i terrordåd
            i Sverige. Politikens reaktioner har med all rätt varit kraftfulla.
            Vi har skärpt lagar, satsat på polisen, ökat övervakningen och
            skapat ett samhälle i beredskap. Som Sarah Britz typ uttryckte
            det i GP har vi säkrat det offentliga rummet i terrorns namn,
            men trots att 300 kvinnor har mördats på tio år låter vi hemmen
            fortsätta vara brottsplatser.
          </note>
          <note>
            Vi anser att det nu krävs att regeringen agerar utifrån insikten
            att mäns våld mot kvinnor och hedersrelaterat våld är ett av Sveriges
            största säkerhetshot. Här några av våra konkreta förslag:
          </note>
          <note>
             Stärk kvinnojourerna och stoppa kommersialiseringen.
          </note>
          <note>
             Tillsätt en haverikommission vid varje enskilt dödsfall, inklusive
            suicid, och följ upp med konkret åtgärdsplan.
          </note>
          <note>
             Höj kunskapen hos berörda samhällsaktörer, och se till att
            arbete mot mäns våld mot kvinnor prioriteras.
          </note>
          <note>
             Skärp straffen för kvinnofridskränkning och grov kvinnofridskränkning
            så att mer än en person kan dömas.
          </note>
          <note>
             Driv feministisk politik så att män slutar slå.
          </note>
          <note>
            Vi i Vänsterpartiet har varit med och drivit fram sexköps- och
            samtyckes ­ lagen, drivit på för att stärka kvinnojourerna, fått
            igenom utbildningsinsatser på våra myndigheter och varit en av
            de starkaste rösterna för att förbjuda tvångsgifte. Detta är jag
            mycket stolt över, men inget av det hade blivit verklighet om
            vi inte hade hjälpts åt. Vi bär ett gemensamt ansvar för att mäns
            våld mot kvinnor upphör, för det går att stoppa om vi vill. Men
            då krävs att vi agerar. Det krävs att vi tillsammans visar att
            mäns våld mot kvinnor inte hör hemma på 2000-talet.
          </note>
          <note>
            (Applåder)
          </note>
          <note type="speaker">
            Anf. 65 JOHAN FORSSELL (M) replik:
          </note>
          <note>
            Fru talman! Som jag sa tidigare vill vi moderater att man ska
            kunna använda elektronisk övervakning, så kallad fotboja, som
            en förstahandsåtgärd. I dag innebär lagstiftningen att man helt
            enkelt måste bryta mot ett kontaktförbud innan det används, och
            då kan skadan redan vara skedd.
          </note>
          <note>
            Vi har ett tillkännagivande i riksdagen, vilket jag tycker är
            positivt. Men då reserverar sig Vänsterpartiet mot det med motiveringen
            att det är ett ingrepp i den enskildes frihet, alltså gärningsmannens
            frihet, inte friheten för den brottsutsatta kvinnan, som tvingas
            gömma sig någonstans med barnen. Var finns jämställdhetsperspektivet
            i detta?
          </note>
          <note type="speaker">
            Anf. 66 MAJ KARLSSON (V) replik:
          </note>
          <note>
            Fru talman! Man ska också skilja på vår politik. Jag vet inte
            hur det är specifikt med just detta ärende, men ibland är vi överens
            om att det behövs vissa brottsskärpningar, och ibland är vi inte
            överens om det. Oavsett detta är problemet att vi inte ens kommer
            till den punkten att det blir något åtal eller att det ens blir
            ett besöksförbud. Det tycker vi är det största problemet.
          </note>
          <note type="speaker">
            Anf. 67 JOHAN FORSSELL (M) replik:
          </note>
          <note>
            Fru talman! Nu är detta tyvärr inte en engångsföreteelse. Egentligen
            är Vänsterpartiet emot alla straffskärpningar. Livstidsstraff
            för mord när män slår ihjäl sina kvinnor är ni emot. Ni ville
            stoppa de skärpta straffen för allvarliga våldsbrott häromåret,
            till exempel grov misshandel. Ni var emot att hedersbrott skulle
            vara en egen brottsrubricering, och ni är emot detta skydd för
            brottsutsatta kvinnor. Det löper som en röd tråd i Vänsterpartiets
            rättspolitik. Var finns egentligen jämställdhetsperspektivet här?
          </note>
          <note type="speaker">
            Anf. 68 MAJ KARLSSON (V) replik:
          </note>
          <note>
            Fru talman! Det som skiljer oss åt är vad vi tror har verklig
            effekt. Vi har olika åsikter om vad det är som verkligen kommer
            att hindra mäns våld mot kvinnor. Hårdare straff brukar sällan
            ge så mycket resultat. Däremot ger det förebyggande arbetet resultat.
            Den feministiska politiken är helt central. Och, som sagt, vi
            måste se till att polis och rättsväsen har rätt kunskap, så att
            människor över huvud taget blir åtalade. Det tycker vi är en mer
            framgångsrik väg att gå. Det är nog svaret på din fråga, Johan
            Forssell.
          </note>
          <note>
            (Applåder)
          </note>
          <note type="speaker">
            Anf. 69 DÉSIRÉE PETHRUS (KD) replik:
          </note>
          <note>
            Fru talman! Jag tackar Maj Karlsson och Vänsterpartiet för denna
            viktiga debatt.
          </note>
          <note>
            Jag har en fråga som jag var inne på lite grann tidigare, och
            den gäller våld i samkönade relationer som har en stark koppling
            till delmålet om mäns våld mot kvinnor men inte omfattas. Detta
            kritiserades av flera remissinstanser. När detta sedan kom till
            riksdagen tyckte vi att det också borde uppmärksammas.
          </note>
          <note>
            Hur ser Vänsterpartiet på att även män som lever i samkönade
            relatio ­ ner bör omfattas?
          </note>
          <note type="speaker">
            Anf. 70 MAJ KARLSSON (V) replik:
          </note>
          <note>
            Fru talman! Självklart måste vi också se till att skydda personer
            i samkönade relationer där våld äger rum. Vi har också detta med
            i vår motion. Jag tror att man också behöver se över hur utbrett
            våldet är. Vi behöver en kartläggning av hur situationen ser ut
            även för våldsutsatta i samkönade relationer.
          </note>
          <note type="speaker">
            Anf. 71 DÉSIRÉE PETHRUS (KD) replik:
          </note>
          <note>
            Fru talman! Det som är viktigt här är att Brå har visat att våldet
            mot män är ungefär lika stort som våldet mot kvinnor, vilket jag
            var mycket förvånad över. Men i och med att man har delmål när
            man konkret ska jobba med mäns våld mot kvinnor men inte inbegriper
            samkönade relatio ­ ner hoppas jag att vi kanske tillsammans med
            Vänsterpartiet skulle kunna hitta något sätt för att få in detta
            i delmålen. Utskottet lade till hedersrelaterat våld. Så kanske
            även våldet i samkönade relationer kan ingå.
          </note>
          <note type="speaker">
            Anf. 72 MAJ KARLSSON (V) replik:
          </note>
          <note>
            Fru talman! Det som Désirée Pethrus säger om att våldet sker
            även där stämmer, även om det ser olika ut. Jag tror att det är
            mycket viktigt att vi håller fast vid att det är könsmaktsordningen
            som spelar en extremt stor roll här.
          </note>
          <note>
            Huruvida delmålet ska in eller inte vågar jag inte svara på här
            och nu.
          </note>
          <note>
            (Applåder)
          </note>
          <note type="speaker">
            Anf. 73 DÉSIRÉE PETHRUS (KD):
          </note>
          <note>
            Fru talman! Detta är viktiga frågor. Vi kristdemokrater tycker
            att man inte bara kan snacka utan att det också måste vara verkstad.
            Därför har vi lagt mer resurser i vår alternativa budget som vi
            hade hoppats skulle vinna gehör. Vi satsar 250 miljoner kronor
            mer till polisen. Vi lägger, som jag sa, 10 miljoner kronor extra
            för att starta en enhet inom polisen, enligt brittisk modell,
            som kan skydda unga flickor och kvinnor från att föras ut ur landet
            för barn- och tvångsäktenskap. Vi satsar också 42 miljoner kronor
            mer än regeringen på Nationellt centrum för kvinnofrid i Uppsala,
            som jobbar med att motverka mäns våld mot kvinnor, och på länsstyrelsens
            arbete i Östergötland för dem som är utsatta för hedersrelaterat
            brott. Vi satsar alltså mer resurser än regeringen för att verkligen
            göra någonting konkret.
          </note>
          <note>
            Varför ska man då agera och lägga dessa resurser? En studie från
            2017 visade på att våld i nära relationer kostar samhället åtminstone
            13 miljarder kronor per år. Vårdplatser, kostnader för rättsväsendet,
            sjukskrivningskostnader med mera är en del. Det mänskliga lidandet
            går naturligtvis inte att beräkna och inte heller alla de barn
            som utsätts för detta våld direkt eller indirekt.
          </note>
          <note>
            Det är bråttom nu att sätta brottsoffren i centrum. Det krävs
            straffskärpningar men också mer resurser till stöd för utsatta
            kvinnor. Jag tror också att vi måste diskutera värderingar i skolan
            och lära unga tjejer att säga nej och att skydda sin egen kroppsliga
            integritet.
          </note>
          <note>
            Fru talman! Tyvärr har regeringen här inte kunnat visa hur den
            konkret ska förändra denna negativa våldsutveckling. Det är mycket
            snack i den feministiska regeringens verkstad men tyvärr alldeles
            för lite action.
          </note>
          <note type="speaker">
            Anf. 74 JUNO BLOM (L):
          </note>
          <note>
            Fru talman! Under tolv år ansvarade jag för samordningen av Sveriges
            nationella arbete mot hedersrelaterat våld och förtryck. Genom
            den natio ­ nella stödtelefonen fick vi kännedom om allvarlig
            kriminalitet som riktade sig mot barn, unga och vuxna. Det handlade
            om misshandel, bortförande av barn, tvångsäktenskap, könsstympning
            och ytterligheten mord.
          </note>
          <note>
            Det framstod som märkligt att jag redovisade kriminella handlingar
            till en jämställdhetsminister. Självklart såg jag, och jag ser
            det fortfarande, att frågan om jämställdhet är central i det förebyggande
            arbetet mot mäns våld mot kvinnor och hedersrelaterat våld och
            förtryck. Men när våldet väl sker är det viktigt att vi aldrig
            reducerar det till ett familjeproblem eller enbart ett jämställdhetsproblem.
            Det är kriminalitet. När ansvaret inte tydligt ligger på vår justitieminister
            utan på vår jämställdhetsminister får det allvarliga konsekvenser.
          </note>
          <note>
            Polisen i Stockholm uttryckte i Dagens Nyheter i december 2019
            att man i många år har hävdat att man har prioriterat våld i nära
            relationer. Men nu medger man att det oftast varit ett spel för
            gallerierna. Det framkommer att verktyg finns på plats. Det handlar
            bara om att använda dem. Det enda som skiljer polisens förhållningssätt
            till de gängkriminellas skjutvapenvåld från det till våld i nära
            relationer är egentligen attityden. Om denna attityd ska ändras
            måste vi börja i denna kammare. För detta krävs det att vi ser
            till att polisens satsning på våld i nära relationer får ett genomslag
            i hela landet genom en tydlig handlingskraft. Jag står fast vid
            att vi måste kartlägga situationen för de gömda och glömda barn
            och kvinnor som lever i vårt samhälle. Det krävs en nationell
            strategi för att bekämpa våld mot barn med en sammanhållen politik.
          </note>
          <note>
            (Applåder)
          </note>
          <note type="speaker">
            Anf. 75 Statsrådet ÅSA LINDHAGEN (MP):
          </note>
          <note>
            Fru talman! Jag vill framföra ett stort tack för denna debatt,
            för alla kloka tankar som har lyfts fram och för det engagemang
            som finns i dessa frågor. Det behövs ett politiskt engagemang.
          </note>
          <note>
            Vi har mycket kvar att göra i kampen mot mäns våld mot kvinnor
            och mot hedersrelaterat våld och förtryck. Det handlar om våldet
            i hemmet, på arbetsplatsen och ute på våra gator. Vi måste komma
            åt normerna som säger att våldsamt beteende, kontroll och förtryck
            är okej. Vi måste bli bättre på att upptäcka dem som har blivit
            utsatta för våld så att de kan få skydd och stöd. Vi måste göra
            mer för att den som har utövat våld ska sluta med det. Och vi
            måste göra mer för att inget barn ska behöva växa upp och vara
            rädd.
          </note>
          <note>
            Kampen mot våldet är inte över förrän den dag då våldet har utrotats.
          </note>
          <note>
            (Applåder)
          </note>
          <note>
            Den särskilda debatten var härmed avslutad.
          </note>
          <note>
            § 2 Avsägelse
          </note>
          <note>
            Tredje vice talmannen meddelade att Emma Hult (MP) avsagt sig
            uppdraget som suppleant i valberedningen.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Tredje vice talmannen meddelade att Miljöpartiets riksdagsgrupp
            anmält Anna Sibinska som suppleant i valberedningen .
          </note>
          <note>
            Tredje vice talmannen förklarade vald till
          </note>
          <note>
            suppleant i valberedningen
          </note>
          <note>
            Anna Sibinska (MP)
          </note>
          <note>
            § 4 Meddelande om frågestund
          </note>
          <note>
            Tredje vice talmannen meddelade att frågestund skulle äga rum
            torsdagen den 30 januari kl. 14.00 .
          </note>
          <note>
            § 5 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2019/20: 256
          </note>
          <note>
            Till riksdagen
          </note>
          <note>
            Interpellation 2019/20:256 Effektivare vargförvaltning
          </note>
          <note>
            av Runar Filper (SD)
          </note>
          <note>
            Interpellationen kommer att besvaras tisdagen den 11 februari
            2020.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 24 januari 2020
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2019/20:264
          </note>
          <note>
            Till riksdagen
          </note>
          <note>
            Interpellation 2019/20:264 Månggiften i Sverige
          </note>
          <note>
            av Mikael Eskilandersson (SD)
          </note>
          <note>
            Interpellationen kommer att besvaras den 17 april 2020.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 21 januari 2020
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2019/20:265
          </note>
          <note>
            Till riksdagen
          </note>
          <note>
            Interpellation 2019/20:265 Månggifte i Sverige
          </note>
          <note>
            av Sara Gille (SD)
          </note>
          <note>
            Interpellationen kommer att besvaras den 17 april 2020.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 21 januari 2020
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            I nterpellation 2019/20:270
          </note>
          <note>
            Till riksdagen
          </note>
          <note>
            Interpellation 2019/20:270 Gårdars lönsamhet och livsmedelsstrategin
          </note>
          <note>
            av John Widegren (M)
          </note>
          <note>
            Interpellationen kommer att besvaras tisdagen den 11 februari
            2020.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 22 januari 2020
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2019/20:273
          </note>
          <note>
            Till riksdagen
          </note>
          <note>
            Interpellation 2019/20:273 Tullens befogenheter
          </note>
          <note>
            av Ingemar Kihlström (KD)
          </note>
          <note>
            Interpellationen kommer att besvaras fredagen den 7 februari
            2020.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 22 januari 2020
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            § 6 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2019/20:72 till trafikutskottet
          </note>
          <note>
            § 7 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2019/20:FiU31 Några frågor om straff för marknadsmissbruk
          </note>
          <note>
            Skatteutskottets betänkanden
          </note>
          <note>
            2019/20:SkU7 Tullverket
          </note>
          <note>
            2019/20:SkU13 Skatt på plastbärkassar
          </note>
          <note>
            2019/20:SkU17 Ändring i skatteavtalet mellan Sverige och Brasilien
          </note>
          <note>
            Utbildningsutskottets betänkande
          </note>
          <note>
            2019/20:UbU9 Studiestöd
          </note>
          <note>
            Trafikutskottets betänkande
          </note>
          <note>
            2019/20:TU5 It- och postfrågor
          </note>
          <note>
            § 8 Svar på interpellation 2019/20:260 om utredningen om privat
            initiativrätt
          </note>
          <note type="speaker">
            Anf. 76 Statsrådet PER BOLUND (MP):
          </note>
          <note>
            Fru talman! Hampus Hagman har frågat mig vilka förslag till förändringar
            i plan- och bygglagen från utredningen om privat initiativrätt
            som regeringen kommer att föreslå för riksdagen. Han har även
            frågat när regeringen kommer att lägga fram dessa förslag för
            riksdagen.
          </note>
          <note>
            Frågan om privat initiativrätt är, som interpellanten framhåller,
            angelägen. Det är anledningen till att Socialdemokraterna, Centerpartiet,
            Liberalerna och Miljöpartiet de gröna i januariavtalet har slagit
            fast att nya regler om utökade möjligheter för privat initiativrätt
            ska införas.
          </note>
          <note>
            Frågan om vilka förslag till förändringar i plan- och bygglagen
            som regeringen kommer att föreslå för riksdagen bereds för närvarande
            inom Regeringskansliet. Jag kan konstatera att remissinstanserna
            på ett övergripande plan i allmänhet är positivt inställda till
            Översiktsplane ­ utredningens förslag. Det finns samtidigt vissa
            kritiska synpunkter på förslagen. Det innebär att det finns flera
            detaljfrågor som behöver klaras ut innan reger ­ ingen kan lägga
            fram en proposition om privat initiativrätt.
          </note>
          <note>
            Utredningens förslag medför att nya arbetsuppgifter tillkommer
            för länsstyrelserna. Hur dessa förslag ska finansieras behöver
            beredas inom ramen för budgetprocessen. Först därefter kan regeringen
            lägga fram en proposition om privat initiativrätt.
          </note>
          <note type="speaker">
            Anf. 77 HAMPUS HAGMAN (KD):
          </note>
          <note>
            Fru talman! Tack för svaret, bostadsminister Per Bolund!
          </note>
          <note>
            Alldeles före jul tog byggnadsnämnden i min hemstad Göteborg
            beslut om vilka detaljplaner man ska börja arbeta med under 2020.
            Under detta år kommer arbetet med 46 detaljplaner att startas,
            och det är förstås jättebra – de innehåller bostäder, skolor och
            kontor med mera – men vi måste också påminna oss om att dessa
            har legat på kö under lång tid. Långt innan detaljplanearbetet
            börjar tar nämligen kommunen beslut om något som kallas planbesked.
            Det är då kommunen meddelar om den över huvud taget tänker arbeta
            med den föreslagna detaljplanen.
          </note>
          <note>
            För alla de bostäder, kontor, lokaler och förskolor som finns
            i startplanen ligger alltså det första beslutet – planbeskedet
            – några år bakåt i tiden, ibland tre fyra år. Detta är inget nytt;
            under den förra mandatperioden satt jag i byggnadsnämnden i Göteborg.
            Ofta när vi lämnade planbesked meddelade vi att planeringen skulle
            börja om två till tre år.
          </note>
          <note>
            Vi pratar ofta i politiken om att tiden mellan idé och inflyttningsklar
            bostad måste blir kortare. Vi pratar också om att tiden det tar
            att planera bostäder måste bli kortare, och vi pratar ofta om
            de långa överklagandetiderna. Men vi måste även arbeta bort de
            långa väntetiderna mellan idé och att arbetet ens börjar.
          </note>
          <note>
            Långa väntetider i detta skede är inte heller unikt för Göteborg.
            Tvärt ­ om har nästan alla kommuner en så kallad plan-kö. Vanligen
            handlar det om två år av ren väntetid, men det finns exempel på
            att det kan ta betydligt längre tid än så – ibland upp till fem
            år. Vad händer då under denna väntetid? Inte särskilt mycket,
            och det är bland annat det min interpellation handlar om: Hur
            ska tiden mellan ett positivt planbesked och faktiskt påbörjat
            arbete användas bättre?
          </note>
          <note>
            Vi behöver fler bostäder, och våra företag behöver fler kontorslokaler.
            Vi behöver fler äldreboendeplatser, och på många håll i landet
            behöver vi också nya skolor och förskolor. Då behöver planeringen
            av dessa gå fortare.
          </note>
          <note>
            I den utredning om privat initiativrätt som kom för ganska exakt
            ett år sedan lämnas flera förslag på hur väntetiden mellan planbesked
            och formell planstart ska kunna användas bättre. Utredningen föreslår
            att det bör införas en bestämmelse i plan- och bygglagen om att
            kommunen ska redovisa sin bedömning av vilket planeringsunderlag
            som kan behövas. Det skapar möjlighet för den som vill bygga att
            själv bidra med detta planeringsunderlag under väntetiden. Utredningen
            föreslår också att planintressenten ska kunna inhämta yttrande
            från länsstyrelsen för att minska risken att det behövs stora
            kompletteringar av detaljplanen i ett senare skede. Båda dessa
            förändringar skulle kunna leda till en snabbare detaljplaneprocess.
          </note>
          <note>
            Utredningen om privat initiativrätt lämnades till regeringen
            för ett år sedan. Den remitterades ut, och svaret från remissinstanserna
            kom in före sommaren. Jag undrar helt enkelt vad som har hänt
            sedan dess. Vilka förslag kommer regeringen att gå vidare med?
            Trots att det nu har gått ett halvår sedan remissvaren kom tillbaka
            kan regeringen inte ge några besked. Slutsatsen får väl bli att
            det inte är enbart byggprocesserna som präglas av långa väntetider
            utan att någonting händer.
          </note>
          <note type="speaker">
            Anf. 78 DAVID JOSEFSSON (M):
          </note>
          <note>
            Fru talman! Jag tackar Hampus Hagman för att han har ställt en
            intressant och viktig interpellation.
          </note>
          <note>
            Sverige lider i dag av en enorm bostadsbrist. Låt mig illustrera
            med Göteborg, som både Hampus Hagman och jag kommer ifrån. Där
            konstaterar nämligen kommunen i sin bostadsförsörjningsrapport
            för 2018 att en grov uppskattning är att det behövs 4 000–5 000
            nya bostäder årligen för att komma till rätta med bostadsbristen.
          </note>
          <note>
            Ett annat sätt att beskriva bristen i Göteborg är att titta på
            efterfrågan på hyresrätter. Antalet aktivt sökande på Boplats
            Göteborg, som är stadens bostadsförmedling, var år 2016 drygt
            76 000. Av dessa var det knappt 17 000 personer boende i Göteborg
            som saknade fast bostad. Drygt 6 000 har angett att de bor i andra
            hand, och drygt 10 000 har angett att de är inneboende. Det är
            alltså 17 000 personer, fru talman, som saknar stabila bostadsförhållanden
            i Göteborg.
          </note>
          <note>
            Ingen siffra ger en komplett bild av bostadsbristen, men man
            kan säga att varje siffra ger samma bild, nämligen att bristen
            är enorm. Bristen finns inte heller bara i Göteborg; i Boverkets
            bostadsmarknadsenkät för 2019 angav 240 av 290 kommuner att de
            hade bostadsbrist.
          </note>
          <note>
            Orsakerna till bostadsbristen är komplexa och omfattande, men
            en förklaring man ofta möter när man är ute och träffar byggare,
            fastighetsägare och andra aktörer är tiden det tar från idé till
            färdigt hus. Trots att det finns byggare som vill och kan bygga
            och människor som behöver någonstans att bo tar det alltför lång
            tid att få till färdiga bostäder. Dagens Nyheter gjorde 2016 en
            granskning av samtliga 25 000 bostäder i lägenhetshus som byggdes
            klart året före. Granskningen visade att det i snitt tar tio år
            från det att en kommun fattar beslut om markanvisning eller detaljplaneprocess
            till att det blir en färdig bostad.
          </note>
          <note>
            Fru talman! Nu tar ju inte detaljplaneprocessen, som den här
            interpellationsdebatten handlar om, tio år, men enligt Sveriges
            Kommuner och Regioners öppna jämförelser från 2018 är mediantiden
            knappt två år bara för detaljplanen. Nästan var tionde kommun
            anger en mediantid över tre år. Riktigt intressant i öppna jämförelser
            blir det när man tittar på de kommuner som har antagit fler än
            tio detaljplaner och har längst mediantid, för där finns nästan
            uteslutande kommuner med mycket byggande.
          </note>
          <note>
            Detta, fru talman, skulle jag säga tyder på att långa handläggningstider
            för detaljplaner åtminstone till en del beror på kapacitetsbrist
            i kommunens planprocesser. Där fler vill bygga tar det också längre
            tid. Ett sätt att komma åt kapacitetsbristen är att tillåta privat
            initiativrätt. Då frigörs inte bara kommunens resurser, utan byggaktören
            kan själv tidigt vara med och utveckla planerna för att få ned
            tiden.
          </note>
          <note>
            Min första fråga till statsrådet är därför tämligen lik den som
            Hampus Hagman ställde, fru talman: Inom vilken tidsram är statsrådet
            beredd att stärka och tydliggöra möjligheten för byggaktörers
            initiativrätt? Och ska man tolka statsrådets svar på interpellationen
            som att det är aktuellt tidigast i och med nästa ordinarie budgetberedningsprocess?
          </note>
          <note type="speaker">
            Anf. 79 Statsrådet PER BOLUND (MP):
          </note>
          <note>
            Fru talman! Jag får börja med att tacka Hampus Hagman för att
            han har lyft upp denna fråga så att vi kan diskutera den. Samtidigt
            konstaterar jag att Hampus Hagman i ganska stor utsträckning slår
            in en vidöppen dörr i detta fall. Det är ju inte så att privat
            initiativrätt inte är någonting som regeringen arbetar med. Det
            är ju inte så att det inte finns beslut om detta ska genomföras.
          </note>
          <note>
            Vem som helst – även Hampus Hagman – kan läsa januariavtalet
            och konstatera att det finns en punkt som klart och tydligt säger
            att privat initiativrätt ska genomföras. Det innebär självklart
            att det kommer en proposition med detta innehåll. Vi har en utredning
            som har kommit med förslag, och som vanligt behöver dessa förslag
            beredas inom Regeringskansliet.
          </note>
          <note>
            Det är ju ett kärt ämne för oppositionen att låtsas som att man
            inte skulle behöva ha denna omständliga beredning inom Regeringskansliet
            – där man faktiskt försöker att lösa olika målkonflikter – om
            bara oppositio ­ nen satt i regering. Det är väl värt att påminna
            sig om att det faktiskt var precis detta som Regeringskansliet
            ägnade sig åt även på den tid då Krist ­ demokraterna och Moderaterna
            satt i regering och att det ibland tog lite tid att gå från utredningsförslag
            till färdig proposition just eftersom det fanns olika former av
            målkonflikter.
          </note>
          <note>
            Det är väldigt tydligt från regeringens sida, och i januariavtalet,
            att vi ska gå fram med förslag på detta område. Samtidigt finns
            det en del remis s ­ synpunkter som vi har ansvar att ta hänsyn
            till. Det är därför – just för att få reda på tveksamheter och
            problem som kan behöva lösas – som vi gör en remissomgång och
            tar in remissynpunkter.
          </note>
          <note>
            Jag säger inte att det kommer att avgöra frågan, men i detta
            fall finns det till exempel kommuner som är tveksamma till att
            kommunen i ett planbesked på planintressentens begäran ska yttra
            sig över vilket planeringsunderlag som kan behövas. De tror att
            det kan leda till merarbete med att kvalitetsgranska underlaget
            innan kommunen har börjat arbeta med förslaget till detaljplan.
          </note>
          <note>
            Det finns också några kommuner och länsstyrelser som är negativa
            till att planintressenter på egen hand, med kommunens planbesked
            som grund, ska kunna inhämta länsstyrelsens synpunkter på vilket
            planeringsunderlag som ska behövas.
          </note>
          <note>
            Jag nämnde i mitt svar att det om det ska vara möjligt att genomföra
            detta också krävs att länsstyrelsen har kapacitet att hantera
            de förfrågningar som kommer in. Utan mer resurser är risken stor
            att det man förkortar i tid hos kommunen i stället fastnar i långa
            hanteringstider hos länsstyrelserna. Det är ju en utveckling som
            ingen är betjänt av, eftersom vårt gemensamma intresse är att
            vi ska förkorta hanteringstiden så att vi kan gå snabbare till
            byggprojekt.
          </note>
          <note>
            Det är också viktigt att se att det finns instanser i den andra
            ändan som inte tycker att utredningens förslag går tillräckligt
            långt. Även dem har vi ett ansvar att lyssna på.
          </note>
          <note>
            Till exempel har flera byggföretag och deras intresseorganisationer
            motsatt sig kravet på att planläggningen måste vara förenlig med
            översiktsplanen och länsstyrelsens granskningsyttrande för att
            länsstyrelsens synpunkter ska få inhämtas.
          </note>
          <note>
            Fastighetsägarna anser att det behövs ytterligare utredning för
            att beslut som fattats av såväl riksdag som regering samt lydelser
            i januariavtalet ska uppfyllas.
          </note>
          <note>
            Det finns alltså en ganska bred spännvidd i uppfattningen om
            hur man ska tolka begreppet privat initiativrätt och vilket innehåll
            man ser inom det ramverket. Vi är ju i en situation där det inte
            finns någon entydig definition av vad som är privat initiativrätt,
            utan det är detta som regeringen i samband med januariavtalet
            och i det fortsatta arbetet tänker komma fram till.
          </note>
          <note>
            Jag är angelägen om att vi ska kunna komma till handling. Januariavtalet
            ska genomföras. Vi har intentionen att genomföra varje punkt i
            januariavtalet, och där ingår även punkten om initiativrätt.
          </note>
          <note>
            Sedan kan vi konstatera att detta är långt ifrån det enda vi
            gör. Vi har en övergripande regelöversyn, och vi har redan gått
            fram med förslag om större komplementbostadshus, en utvecklad
            översiktsplanering och liknande. Vi kommer att fortsätta att arbeta
            även med privat initiativrätt.
          </note>
          <note type="speaker">
            Anf. 80 HAMPUS HAGMAN (KD):
          </note>
          <note>
            Fru talman! Jag tackar åter Per Bolund för svaren.
          </note>
          <note>
            I mitt förra anförande framhöll jag att väntetiden mellan planbesked
            och att arbetet påbörjas måste användas bättre. Som jag sa ligger
            denna väntetid i dag på i snitt två år Det finns exempel på att
            det ibland går mycket fortare, men det finns också exempel på
            att det går mycket långsammare. Genom att skapa bättre förutsättningar
            för den som vill bygga själv att göra de utredningar som är nödvändiga
            kan denna väntetid användas bättre och arbetet gå mycket fortare.
          </note>
          <note>
            Men det finns fler fördelar. Det är inte bara alla de som letar
            efter en bostad eller de företag som letar efter nya kontorslokaler
            som vinner på ett effektivare planeringsarbete, utan även kommunerna
            har mycket att vinna på detta. Som jag nämnde tidigare arbetas
            det hårt ute i kommunerna. Planeringskapaciteten ligger förmodligen
            väldigt nära taket i många av våra kommuner, och trycket är högt.
            Genom att låta fler bidra i planeringen kan de hårt belastade
            kommunerna avlastas och de begränsade planeringsresurserna användas
            mycket bättre.
          </note>
          <note>
            Det är också så att ett arbetssätt där planintressenten får möjlighet
            att göra en större del av utredningsarbetet innebär att risken
            för kommunerna minskar om konjunkturen viker. Om byggandet skulle
            minska kraftigt riskerar i dag de kommuner som har byggt upp stora
            planeringsorganisationer att i stället sitta med stora övertaligheter
            att hantera.
          </note>
          <note>
            Det är intressant att utredningen konstaterar att det egentligen
            redan i dag är möjligt för planintressenterna att bidra med planeringsunderlag
            men att detta samtidigt behöver framgå uttryckligen av plan- och
            bygglagen. Det är bra därför att bedömningarna runt om i landet
            skiljer sig åt – vissa kommuner är flexibla; andra är restriktiva.
          </note>
          <note>
            Därför är jag glad och tycker att det är bra att regeringen ändå
            uttrycker att detta är en angelägen fråga, trots att vi kanske
            inte får några besked här i dag om vad som faktiskt kommer att
            hända.
          </note>
          <note>
            Per Bolund tog upp frågan om kostnader för länsstyrelserna och
            hävdade att detta är en kostnadsfråga. Det kan diskuteras, men
            eftersom vi är eniga om att frågan är angelägen undrar jag om
            regeringen inte redan nu kan gå fram med de delar som inte riskerar
            att innebära några ökade kostnader. Dels handlar det om det nämnda
            förtydligandet i PBL om att planintressenten faktiskt får bidra,
            dels handlar det om att kommuner ska ge besked om vilket planeringsunderlag
            som kan behövas redan i planbeskedet.
          </note>
          <note>
            Dessa förslag står och faller inte med varandra. Även om helheten
            förstås är bäst vore bara dessa förändringar ett stort steg framåt.
          </note>
          <note>
            Finns det möjlighet att – om man nu oroar sig för kostnadsutvecklingen
            – gå fram med enskilda delar i utredningen?
          </note>
          <note type="speaker">
            Anf. 81 DAVID JOSEFSSON (M):
          </note>
          <note>
            Fru talman! Statsrådet talade om en vidöppen dörr. Man kan säga
            att det inte räcker med att dörren är öppen; någon måste också
            gå igenom dörren.
          </note>
          <note>
            Statsrådet och jag har haft några meningsutbyten i denna kammare
            om regeringens reformtakt, eller brist på reformtakt, inom bostadspolitiken.
            Man kan väl konstatera att skrivningarna i januariöverenskommelsen
            om att snabba på byggprocessen är bra, men bra skrivningar kommer
            inte att lösa bostadsproblemen om de inte också konkretiseras
            i skarpa förslag.
          </note>
          <note>
            Enligt utredningen uppskattas den extra arbetsbördan för länsstyrelserna
            till tre årsarbetskrafter eller 3 miljoner kronor årligen. Med
            all respekt, fru talman: Länsstyrelsernas totala anslag låg enligt
            regleringsbrevet för 2020 på 3,2 miljarder. Det är alltså 3 miljoner
            som ska sättas i perspektiv till 3 miljarder kronor. Det handlar
            alltså om en resursökning till länsstyrelserna på knappt 1 promille.
          </note>
          <note>
            Fru talman! Utredningens delbetänkande lämnades i januari 2019.
            Att statsrådet ett helt år senare hänvisar till budgetfrågor som
            skäl till att reformen dröjer säger i mitt tycke mer om statsrådets
            dådkraft än om budgetproblemets oöverkomlighet. Det är en sak
            att lova reformer och en annan sak att lägga fram skarpa förslag.
          </note>
          <note>
            Jag tror att vi i denna kammare kommer att få återkomma till
            regeringens reformtakt, eller brist på reformtakt, inom bostadspolitiken.
            Det är som sagt en sak att dörren står vidöppen; det är en annan
            sak att regeringen faktiskt måste gå igenom dörren.
          </note>
          <note>
            Med det vill jag tacka fru talman och tacka statsrådet för denna
            debatt.
          </note>
          <note type="speaker">
            Anf. 82 Statsrådet PER BOLUND (MP):
          </note>
          <note>
            Fru talman! Det är som bekant lätt att vara svepande i riksdagsdebatter
            när man inte behöver ta regeringsansvar. David Josefsson kan ju
            själv komma med konstruktiva förslag på vad han tycker att länsstyrelserna
            inte ska ägna sig åt för att ge plats för att hantera privat initiativrätt.
            Det är ju lagstiftning som är klubbad i den här riksdagen som
            länsstyrelserna är satta att hantera och som de också har fått
            finansiering för. En smula respekt för myndigheters arbete och
            att myndigheter också har ett svårt prioriteringsarbete skulle
            jag tycka vore på sin plats i den här kammaren.
          </note>
          <note>
            Jag vill vara tydlig med att regeringen är positiv till utredningens
            förslag om privatinitiativet. Det framgår också med all önskvärd
            tydlighet av att privatinitiativet omnämns i januariavtalet. Enligt
            punkt 46 ska nya regler om utökade möjligheter för privat initiativrätt
            med bibehållet kommunalt ansvar för översiktsplanering, planbeslut
            och bostadsförsörjning införas. Därmed är frågan avgjord. Vi ska
            komma fram med det här. Vi har redan satt igång arbetet med att
            genomföra januariavtalets alla punkter, och även den här punkten
            kommer att genomföras.
          </note>
          <note>
            Hur regeringens förslag kommer att utformas i detalj bereds för
            närvarande inom Regeringskansliet. Vår preliminära bedömning är
            att merparten av utredningens förslag bör kunna genomföras, vilket
            borde vara ett positivt besked till interpellanten. Vi ser dock
            att det behöver tillföras resurser i budgeten, precis som det
            alltid är när man ställer krav på till exempel kommuner eller
            myndigheter att utföra ytterligare arbetsuppgifter.
          </note>
          <note>
            Jag vill i det här sammanhanget passa på att poängtera att plan-
            och bygglagen och hanteringen är en helhet. Man måste se till
            att varje del fungerar för att man ska kunna ha en trygghet i
            planeringsprocessen och kunna få den att gå så fort som det över
            huvud taget är möjligt.
          </note>
          <note>
            I utredningen om utvecklad översiktsplanering konstaterar man
            att det finns ett nära samband mellan, som man säger, förutsättningarna
            för privat initiativrätt och översiktsplaneringen. Nu ligger ett
            förslag på riksdagens bord om en utvecklad översiktsplanering.
          </note>
          <note>
            Jag måste säga att jag blir väldigt överraskad när jag läser
            Kristdemokraternas respons på propositionen och läser den motion
            man lagt fram. Där säger man att man vill ta bort markanvisningskartan
            från PBL, vilket ju inte skulle innebära mindre än ett grundskott
            mot hela plan- och bygglagen och dess hantering och därmed i princip
            omöjliggöra privat initiativrätt i sin helhet.
          </note>
          <note>
            Om man ska driva en politisk fråga är det väldigt bra om man
            gör det på ett sätt som är enhetligt och att man driver samma
            sak i två olika politiska processer. Det vore intressant att höra
            hur Hampus Hagman ser på det. Att i princip förstöra översiktsplaneringen
            är ju inte det bästa receptet för att se till att man kan använda
            översiktsplanen för att gå vidare just med att genomföra privat
            initiativrätt. Det är bra om ens politiska förslag hänger ihop.
          </note>
          <note>
            Jag är glad över att vi debatterar privat initiativrätt. Men
            det är bara ett förslag på en stor och bred palett av politiska
            åtgärder som regeringen tillsammans med våra samarbetspartier
            arbetar för att genomföra just för att vi har höga ambitioner.
            Vi vill se ett fortsatt ökat bostadsbyggande och att kostnaderna
            för byggande går ned så att man bygger även för dem som har mindre
            tjocka plånböcker.
          </note>
          <note>
            Vi kan konstatera att under den här regeringen och den förra
            mandatperioden har byggandet hamnat på en betydligt högre än nivå
            än det någonsin var under den tid då det var en borgerlig regering
            och en kristdemokratisk bostadsminister.
          </note>
          <note>
            Detta är ett arbete som vi tänker fortsätta att fördjupa. Vi
            ska se till att byggandet kan hållas på en hög nivå och att vi
            klarar av att bygga för de behov som finns.
          </note>
          <note type="speaker">
            Anf. 83 HAMPUS HAGMAN (KD):
          </note>
          <note>
            Fru talman! Bostadsministern säger att jag har slagit in en vidöppen
            dörr.
          </note>
          <note>
            Det är väl positivt att regeringen säger sig tycka att privat
            initiativrätt är angeläget och att man är positiv till den. Men
            sedan hänvisar Per Bolund till januariöverenskommelsen. Med all
            respekt vill jag ändå poängtera att vi redan i dag vet att allting
            i januariöverenskommelsen inte kommer att genomföras, för dörren
            är öppen först när beslut fattas i kammaren. För att beslut ska
            kunna fattas i kammaren krävs det en proposition från reger ­
            ingen med förslag. Det är därför jag har frågat när de här förslagen
            kommer. På det får jag inget svar.
          </note>
          <note>
            Per Bolund är också väldigt intresserad av att berätta vad alliansreger
            ­ ingen gjorde och inte gjorde. Som i många debatter, tyvärr,
            slår politiska företrädare på varandra. Vår regering gjorde mycket
            bra, men mycket kunde ha gått fortare. Den rödgröna regeringen
            har också gjort en del bra grejer, men det finns också en del
            i övrigt att önska.
          </note>
          <note>
            Jag var inte intresserad av att höra vad Per Bolund tyckte om
            allians ­ regeringens arbete. Jag var intresserad av vad Per Bolund
            tycker om att för ­ bättra förutsättningarna att planera bostäder
            framöver. Det är det som den här debatten handlar om, eller borde
            handla om. Jag beklagar att reger ­ ing ­ en i dag, ett år efter
            att utredningen kom och ett halvår efter att remiss ­ instanserna
            lämnade sina svar, inte kan ge besked på den punkten.
          </note>
          <note type="speaker">
            Anf. 84 Statsrådet PER BOLUND (MP):
          </note>
          <note>
            Fru talman! Jag har gett besked. Jag har gett besked om att regeringen
            är positiv till utredningens förslag. Jag har gett besked om att
            vi bedömer att merparten av utredningens förslag kommer att kunna
            genomföras. Vi jobbar i samarbete med Centerpartiet och Liberalerna
            så intensivt som det bara går med att genomföra den punkten i
            januariavtalet. Det är en inslagen väg för oss.
          </note>
          <note>
            Jag hoppas att Hampus Hagman inte misstänker att regeringen skulle
            ligga och vänta med förslag som är färdiga och dra ut på tiden
            i onödan. Det här är en punkt som vi är överens om, och då jobbar
            vi såklart så intensivt som det bara är möjligt med att genomföra
            den.
          </note>
          <note>
            Det är viktigt att vi vet vilken verklighet vi befinner oss i.
            Jag är glad över att vi nu har ett bostadsbyggande som ligger
            på 50 000 bostäder per år, vilket ju är betydligt mycket mer än
            det genomsnitt som har rått ända sedan 90-talet på ungefär 30
            000 bostäder per år, som kommer till bostadsmarknaden. Det är
            något som vi tillsammans borde kunna glädjas åt i stället för
            att bara ägna oss åt att kritisera.
          </note>
          <note>
            Det är en kombination av många åtgärder som har lett dit. Vi
            öppnar upp för nya initiativ, till exempel privat initiativrätt.
            Jag tror att många ser fram emot att det kommer att levereras.
            Men det är bara en liten bit av en bred palett av åtgärder. Vi
            gör en översyn av hyresregleringen och inför ett investeringsstöd
            som leder till att fler nya bostäder byggs och kommer ut på hyresmarknaden
            med lägre hyror än vad som annars skulle ha byggts. Vi har ett
            ambitiöst program för regelförenkling. Vi fick en stor utredning
            så sent som i december som vi nu håller på att gå igenom och ska
            genomföra. Vi har också gett möjlighet att bygga fler komp lements
            bostadshus och arbetar för att få en bättre fungerande översiktsplanering.
            Vi ser över bygglovssystemet och genomför många andra åtgärder
            som kommer att krävas för att vi ska kunna ha en fortsatt hög
            byggtakt. Min förhoppning är att få en ännu högre byggtakt i framtiden.
          </note>
          <note>
            Jag tycker att riksdagen har en viktig roll att fylla vad gäller
            att granska och komma med förslag. Men att komma med förslag som
            det redan finns en politisk överenskommelse om att genomföra kanske
            inte är det som leder till mest handling.
          </note>
          <note>
            Interpellationsdebatten var härmed avslutad.
          </note>
          <note>
            § 9 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2019/20:69 Barnpornografibrottet och preskription av brott mot
            barn
          </note>
          <note>
            2019/20:78 Finansiella företags uppgifter till Riksgäldskontoret
            och vissa betaltjänstfrågor
          </note>
          <note>
            § 10 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 24 januari
          </note>
          <note>
            2019/20:280 Skyddsnät för utsatta barn
          </note>
          <note>
            av Marléne Lund Kopparklint (M)
          </note>
          <note>
            till socialminister Lena Hallengren (S)
          </note>
          <note>
            2019/20:281 Raoul Wallenbergs försvinnande
          </note>
          <note>
            av Mikael Oscarsson (KD)
          </note>
          <note>
            till utrikesminister Ann Linde (S)
          </note>
          <note>
            2019/20:282 Arbetsmiljö i naturområden med rovdjur
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            den 27 januari
          </note>
          <note>
            2019/20:283 Ojämlikhet i cancervården
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:284 Åtgärder mot vildsvin
          </note>
          <note>
            av Magnus Oscarsson (KD)
          </note>
          <note>
            till statsrådet Jennie Nilsson (S)
          </note>
          <note>
            2019/20:285 Åtgärder för att begränsa svarttaxi
          </note>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <note>
            § 11 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 23 januari
          </note>
          <note>
            2019/20:793 Utvärdering och uppdatering av svensk tonnageskatt
          </note>
          <note>
            av Anders Hansson (M)
          </note>
          <note>
            till finansminister Magdalena Andersson (S)
          </note>
          <note>
            2019/20:794 Skyddsjakt på varg
          </note>
          <note>
            av John Widegren (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:795 Utnämningen av ny generaldirektör för ISP
          </note>
          <note>
            av Kerstin Lundgren (C)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 24 januari
          </note>
          <note>
            2019/20:796 Utvärdering av tonnageskatten
          </note>
          <note>
            av Hampus Hagman (KD)
          </note>
          <note>
            till finansminister Magdalena Andersson (S)
          </note>
          <note>
            2019/20:797 Den svenskflaggade handelsflottans storlek i händelse
            av kris eller krig
          </note>
          <note>
            av Hampus Hagman (KD)
          </note>
          <note>
            till försvarsminister Peter Hultqvist (S)
          </note>
          <note>
            2019/20:798 Förföljelsen av kristna
          </note>
          <note>
            av Robert Halef (KD)
          </note>
          <note>
            till utrikesminister Ann Linde (S)
          </note>
          <note>
            2019/20:799 Utförare av sjukhusvård
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:800 Köer och regionala skillnader i cancervården
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:801 Arktiskt turismsamarbete
          </note>
          <note>
            av Cassandra Sundin (SD)
          </note>
          <note>
            till statsrådet Anna Hallberg (S)
          </note>
          <note>
            2019/20:802 Ungas beställning till samhället
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:803 Lagstiftning för att skydda Sveriges säkerhet
          </note>
          <note>
            av Jan R Andersson (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:804 Åtgärder mot ojämlikhet inom sjukförsäkringen
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:805 Ansvar för att konkurrensneutralitet ska råda
          </note>
          <note>
            av Elisabeth Björnsdotter Rahm (M)
          </note>
          <note>
            till finansminister Magdalena Andersson (S)
          </note>
          <note>
            den 27 januari
          </note>
          <note>
            2019/20:806 Arbetarnas fackliga kamp i Iran
          </note>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <note>
            2019/20:807 Kontinuitet för landsbygdsutveckling
          </note>
          <note>
            av Staffan Eklöf (SD)
          </note>
          <note>
            till statsrådet Jennie Nilsson (S)
          </note>
          <note>
            2019/20:808 Förmånsbeskattning av privata sjukvårdsförsäkringar
          </note>
          <note>
            av Tony Haddou (V)
          </note>
          <note>
            till finansminister Magdalena Andersson (S)
          </note>
          <note>
            2019/20:809 LSS-utredningen
          </note>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            2019/20:810 Prövningskapaciteten hos Totalförsvarets rekryteringsmyndighet
          </note>
          <note>
            av Jörgen Berglund (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:811 Skäliga villkor för anvisade elavtal
          </note>
          <note>
            av Mattias Bäckström Johansson (SD)
          </note>
          <note>
            till statsrådet Anders Ygeman (S)
          </note>
          <note>
            2019/20:812 Ursprungsgarantier för förnybar kraftproduktion
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            2019/20:813 Distribution av lågfrekventa tidningar
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            § 12 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 24 januari
          </note>
          <note>
            2019/20:712 Bostadstillägg i sjuk- och aktivitetsersättningen
          </note>
          <note>
            av Ida Gabrielsson (V)
          </note>
          <note>
            till statsrådet Ardalan Shekarabi (S)
          </note>
          <note>
            den 27 januari
          </note>
          <note>
            2019/20:736 Utrikesministerns närvaro i riksdagen
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:740 Presidentvalet i Taiwan
          </note>
          <note>
            av Boriana Åberg (M)
          </note>
          <note>
            till utrikesminister Ann Linde (S)
          </note>
          <note>
            2019/20:761 SJ:s biljettförsäljningskanaler
          </note>
          <note>
            av David Josefsson (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:768 Svågerpolitik och korruption i offentlig upphandling
          </note>
          <note>
            av Lars Hjälmered (M)
          </note>
          <note>
            till statsrådet Lena Micko (S)
          </note>
          <note>
            2019/20:772 Depositionsavgifter för utländska åkerier
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:773 Tillfällig klassning av BK4-vägar
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:774 Säkra rastplatser för yrkeschaufförer
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            § 13 Kammaren åtskildes kl. 14.58.
          </note>
          <note>
            Sammanträdet leddes av tredje vice talmannen .
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om mäns våld mot kvinnor
          </note>
          <note>
            Anf. 1 MAJ KARLSSON (V)
          </note>
          <note>
            Anf. 2 Statsrådet ÅSA LINDHAGEN (MP)
          </note>
          <note>
            Anf. 3 FREDRIK LUNDH SAMMELI (S)
          </note>
          <note>
            Anf. 4 JOHAN FORSSELL (M)
          </note>
          <note>
            Anf. 5 EBBA HERMANSSON (SD)
          </note>
          <note>
            Anf. 6 JOHAN HEDIN (C)
          </note>
          <note>
            Anf. 7 MAJ KARLSSON (V)
          </note>
          <note>
            Anf. 8 DÉSIRÉE PETHRUS (KD)
          </note>
          <note>
            Anf. 9 JUNO BLOM (L)
          </note>
          <note>
            Anf. 10 Statsrådet ÅSA LINDHAGEN (MP)
          </note>
          <note>
            Anf. 11 JOHAN FORSSELL (M) replik
          </note>
          <note>
            Anf. 12 Statsrådet ÅSA LINDHAGEN (MP) replik
          </note>
          <note>
            Anf. 13 JOHAN FORSSELL (M) replik
          </note>
          <note>
            Anf. 14 Statsrådet ÅSA LINDHAGEN (MP) replik
          </note>
          <note>
            Anf. 15 EBBA HERMANSSON (SD) replik
          </note>
          <note>
            Anf. 16 Statsrådet ÅSA LINDHAGEN (MP) replik
          </note>
          <note>
            Anf. 17 EBBA HERMANSSON (SD) replik
          </note>
          <note>
            Anf. 18 Statsrådet ÅSA LINDHAGEN (MP) replik
          </note>
          <note>
            Anf. 19 MAJ KARLSSON (V) replik
          </note>
          <note>
            Anf. 20 Statsrådet ÅSA LINDHAGEN (MP) replik
          </note>
          <note>
            Anf. 21 MAJ KARLSSON (V) replik
          </note>
          <note>
            Anf. 22 Statsrådet ÅSA LINDHAGEN (MP) replik
          </note>
          <note>
            Anf. 23 DÉSIRÉE PETHRUS (KD) replik
          </note>
          <note>
            Anf. 24 Statsrådet ÅSA LINDHAGEN (MP) replik
          </note>
          <note>
            Anf. 25 DÉSIRÉE PETHRUS (KD) replik
          </note>
          <note>
            Anf. 26 Statsrådet ÅSA LINDHAGEN (MP) replik
          </note>
          <note>
            Anf. 27 JUNO BLOM (L) replik
          </note>
          <note>
            Anf. 28 Statsrådet ÅSA LINDHAGEN (MP) replik
          </note>
          <note>
            Anf. 29 JUNO BLOM (L) replik
          </note>
          <note>
            Anf. 30 Statsrådet ÅSA LINDHAGEN (MP) replik
          </note>
          <note>
            Anf. 31 TREDJE VICE TALMANNEN
          </note>
          <note>
            Anf. 32 FREDRIK LUNDH SAMMELI (S)
          </note>
          <note>
            Anf. 33 JOHAN FORSSELL (M) replik
          </note>
          <note>
            Anf. 34 FREDRIK LUNDH SAMMELI (S) replik
          </note>
          <note>
            Anf. 35 JOHAN FORSSELL (M) replik
          </note>
          <note>
            Anf. 36 FREDRIK LUNDH SAMMELI (S) replik
          </note>
          <note>
            Anf. 37 DÉSIRÉE PETHRUS (KD) replik
          </note>
          <note>
            Anf. 38 FREDRIK LUNDH SAMMELI (S) replik
          </note>
          <note>
            Anf. 39 DÉSIRÉE PETHRUS (KD) replik
          </note>
          <note>
            Anf. 40 FREDRIK LUNDH SAMMELI (S) replik
          </note>
          <note>
            Anf. 41 JUNO BLOM (L) replik
          </note>
          <note>
            Anf. 42 FREDRIK LUNDH SAMMELI (S) replik
          </note>
          <note>
            Anf. 43 JUNO BLOM (L) replik
          </note>
          <note>
            Anf. 44 FREDRIK LUNDH SAMMELI (S) replik
          </note>
          <note>
            Anf. 45 JOHAN FORSSELL (M)
          </note>
          <note>
            Anf. 46 MAJ KARLSSON (V) replik
          </note>
          <note>
            Anf. 47 JOHAN FORSSELL (M) replik
          </note>
          <note>
            Anf. 48 MAJ KARLSSON (V) replik
          </note>
          <note>
            Anf. 49 JOHAN FORSSELL (M) replik
          </note>
          <note>
            Anf. 50 EBBA HERMANSSON (SD)
          </note>
          <note>
            Anf. 51 JOHAN HEDIN (C) replik
          </note>
          <note>
            Anf. 52 EBBA HERMANSSON (SD) replik
          </note>
          <note>
            Anf. 53 JOHAN HEDIN (C) replik
          </note>
          <note>
            Anf. 54 EBBA HERMANSSON (SD) replik
          </note>
          <note>
            Anf. 55 JUNO BLOM (L) replik
          </note>
          <note>
            Anf. 56 EBBA HERMANSSON (SD) replik
          </note>
          <note>
            Anf. 57 JUNO BLOM (L) replik
          </note>
          <note>
            Anf. 58 EBBA HERMANSSON (SD) replik
          </note>
          <note>
            Anf. 59 JOHAN HEDIN (C)
          </note>
          <note>
            Anf. 60 DÉSIRÉE PETHRUS (KD) replik
          </note>
          <note>
            Anf. 61 JOHAN HEDIN (C) replik
          </note>
          <note>
            Anf. 62 DÉSIRÉE PETHRUS (KD) replik
          </note>
          <note>
            Anf. 63 JOHAN HEDIN (C) replik
          </note>
          <note>
            Anf. 64 MAJ KARLSSON (V)
          </note>
          <note>
            Anf. 65 JOHAN FORSSELL (M) replik
          </note>
          <note>
            Anf. 66 MAJ KARLSSON (V) replik
          </note>
          <note>
            Anf. 67 JOHAN FORSSELL (M) replik
          </note>
          <note>
            Anf. 68 MAJ KARLSSON (V) replik
          </note>
          <note>
            Anf. 69 DÉSIRÉE PETHRUS (KD) replik
          </note>
          <note>
            Anf. 70 MAJ KARLSSON (V) replik
          </note>
          <note>
            Anf. 71 DÉSIRÉE PETHRUS (KD) replik
          </note>
          <note>
            Anf. 72 MAJ KARLSSON (V) replik
          </note>
          <note>
            Anf. 73 DÉSIRÉE PETHRUS (KD)
          </note>
          <note>
            Anf. 74 JUNO BLOM (L)
          </note>
          <note>
            Anf. 75 Statsrådet ÅSA LINDHAGEN (MP)
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Meddelande om frågestund
          </note>
          <note>
            § 5 Anmälan om fördröjda svar på interpellationer
          </note>
          <note>
            § 6 Ärende för hänvisning till utskott
          </note>
          <note>
            § 7 Ärenden för bordläggning
          </note>
          <note>
            § 8 Svar på interpellation 2019/20:260 om utredningen om privat
            initiativrätt
          </note>
          <note>
            Anf. 76 Statsrådet PER BOLUND (MP)
          </note>
          <note>
            Anf. 77 HAMPUS HAGMAN (KD)
          </note>
          <note>
            Anf. 78 DAVID JOSEFSSON (M)
          </note>
          <note>
            Anf. 79 Statsrådet PER BOLUND (MP)
          </note>
          <note>
            Anf. 80 HAMPUS HAGMAN (KD)
          </note>
          <note>
            Anf. 81 DAVID JOSEFSSON (M)
          </note>
          <note>
            Anf. 82 Statsrådet PER BOLUND (MP)
          </note>
          <note>
            Anf. 83 HAMPUS HAGMAN (KD)
          </note>
          <note>
            Anf. 84 Statsrådet PER BOLUND (MP)
          </note>
          <note>
            § 9 Bordläggning
          </note>
          <note>
            § 10 Anmälan om interpellationer
          </note>
          <note>
            § 11 Anmälan om frågor för skriftliga svar
          </note>
          <note>
            § 12 Anmälan om skriftliga svar på frågor
          </note>
          <note>
            § 13 Kammaren åtskildes kl. 14.58.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
