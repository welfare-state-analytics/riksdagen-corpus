<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--3</head>
          <docDate when="2019-09-12">2019-09-12</docDate>
        </div>
      </front>
      <body>
        <div>
          <note>
            § 1 Anmälan om förändringar i regeringens sammansättning
          </note>
          <note>
            Från statsminister Stefan Löfven (S) hade följande skrivelser
            kommit in:
          </note>
          <note>
            Till riksdagens talman
          </note>
          <note>
            Entledigande av statsråd
          </note>
          <note>
            Statsministern entledigar statsrådet Margot Wallström från uppdraget
            att vara statsråd och chef för Utrikesdepartementet.
          </note>
          <note>
            Stockholm den 10 september 2019
          </note>
          <note>
            Stefan Löfven
          </note>
          <note>
            Till riksdagens talman
          </note>
          <note>
            Entledigande av statsråd
          </note>
          <note>
            Statsministern entledigar statsrådet Ylva Johansson från uppdraget
            att vara statsråd och chef för Arbetsmarknadsdepartementet.
          </note>
          <note>
            Stockholm den 10 september 2019
          </note>
          <note>
            Stefan Löfven
          </note>
          <note>
            Till riksdagens talman
          </note>
          <note>
            Förordnande av departementschef
          </note>
          <note>
            Statsministern utser statsrådet Ann Linde att fr.o.m. denna dag
            vara chef för Utrikesdepartementet.
          </note>
          <note>
            Stockholm den 10 september 2019
          </note>
          <note>
            Stefan Löfven
          </note>
          <note>
            Till riksdagens talman
          </note>
          <note>
            Förordnande av statsråd
          </note>
          <note>
            Statsministern förordnar Anna Hallberg att fr.o.m. denna dag
            vara statsråd.
          </note>
          <note>
            Stockholm den 10 september 2019
          </note>
          <note>
            Stefan Löfven
          </note>
          <note>
            Till riksdagens talman
          </note>
          <note>
            Förordnande av statsråd och departementschef
          </note>
          <note>
            Statsministern förordnar Eva Nordmark att fr.o.m. denna dag vara
            statsråd och chef för Arbetsmarknadsdepartementet.
          </note>
          <note>
            Stockholm den 10 september 2019
          </note>
          <note>
            Stefan Löfven
          </note>
          <note>
            Skrivelserna lades till handlingarna.
          </note>
          <note>
            § 2 Avsägelse
          </note>
          <note>
            Förste vice talmannen meddelade att Gustav Fridolin (MP) avsagt
            sig uppdraget som ledamot av riksdagen från och med den 1 oktober.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om ändrad partibeteckning
          </note>
          <note>
            Från Amineh Kakabaveh hade följande skrivelse kommit in:
          </note>
          <note>
            Till Sveriges riksdag
          </note>
          <note>
            Anmälan om ändrad partibeteckning
          </note>
          <note>
            Härmed vill jag meddela att jag har utträtt ur Vänsterpartiet
            och inte längre tillhör Vänsterpartiets riksdagsgrupp.
          </note>
          <note>
            Jag ska alltså vara riksdagsledamot utan partibeteckning.
          </note>
          <note>
            Stockholm den 11 september 2019
          </note>
          <note>
            Amineh Kakabaveh
          </note>
          <note>
            Skrivelsen lades till handlingarna.
          </note>
          <note>
            § 4 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2018/19:318
          </note>
          <note>
            Till riksdagen
          </note>
          <note>
            Interpellation 2018/19:318 Sponsring av damidrott
          </note>
          <note>
            av Lotta Finstorp (M)
          </note>
          <note>
            Interpellationen kommer att besvaras tisdagen den 1 oktober 2019.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 9 september 2019
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            § 5 Anmälan om faktapromemorior
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note>
            2018/19:FPM58 Förordning om styrningsram för budgetinstrumentet
            för konvergens och konkurrenskraft i euroområdet COM(2019) 354
            till finansutskottet
          </note>
          <note>
            2019/20:FPM1 Meddelande om att intensifiera EU:s insatser för
            att skyd ­ da och återställa världens skogar COM(2019) 352 till
            miljö- och jordbruksutskottet
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2018/19:160 och 161 till skatteutskottet
          </note>
          <note>
            2018/19:162 till konstitutionsutskottet
          </note>
          <note>
            2018/19:163 och 164 till justitieutskottet
          </note>
          <note>
            2018/19:165 och 166 till utbildningsutskottet
          </note>
          <note>
            Skrivelse
          </note>
          <note>
            2018/19:148 till finansutskottet
          </note>
          <note>
            § 7 Svar på interpellation 2018/19:277 om Sveriges utvisningspolitik
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Louise Meijer har frågat mig vilka initiativ jag
            är beredd att ta med anledning av vad hon framför om reglerna
            om utvisning på grund av brott och om uppehållstillstånd för arbete.
          </note>
          <note>
            Jag erinrar om att jag besvarade samma fråga från Louise Meijer
            den 19 juni 2019. Som jag då framförde har regelverket om utvisning
            på grund av brott inte genomgått några större förändringar sedan
            1994. Sedan dess har brottsligheten förändrats och delvis tagit
            sig nya uttryck, bland annat i form av en växande gängkriminalitet.
            Regeringen har vidtagit olika åtgärder för att möta situationen,
            bland annat på det straffrättsliga området, vilket ger ökade förutsättningar
            för åklagare att yrka på utvisning. Ytterligare åtgärder behöver
            emellertid vidtas, och regeringen har därför för avsikt att tillsätta
            en utredning för att göra en bred översyn av lagstiftningen om
            utvisning på grund av brott i syfte att fler brottsdömda än i
            dag ska kunna utvisas.
          </note>
          <note>
            För regeringen är det också viktigt att Sverige har en väl fungerande
            kompetensförsörjning. Det är inte rimligt att utländska arbetstagare
            drabbas onödigt hårt om en arbetsgivare har begått ett mindre
            eller obetydligt fel. Det är inte heller proportionerligt att
            en seriös arbetsgivare förlorar viktig kompetens i sådana fall.
            Samtidigt är det viktigt att det råder ordning och reda på arbetsmarknaden
            och att regler, avtal och branschpraxis respekteras när man tar
            in utländsk arbetskraft. Kringgåenden av anställningsvillkoren
            måste motverkas inom alla yrkesområden.
          </note>
          <note>
            Med syftet att minska antalet så kallade kompetensutvisningar
            genom ­ fördes den 1 december 2017 en lagändring som gör det möjligt
            för Migra ­ tionsverket att avstå från att återkalla ett uppehållstillstånd
            för arbete om arbetsgivaren självmant avhjälpt brister i anställningsvillkoren.
            Reger ­ ing ­ en har också noga följt utvecklingen efter vägledande
            domar från Migra ­ tionsöverdomstolen i december 2017. Migrationsverkets
            statistik för det första halvåret 2019 visar att det nu går åt
            rätt håll. Inom yrken med krav på högskolekompetens var andelen
            som beviljades förlängning av arbets ­ tillståndet 96–98 procent.
            För ingenjörer och it-arkitekter var andelen be ­ viljade förlängningar
            98 respektive 99 procent.
          </note>
          <note>
            Jag vill i sammanhanget också nämna att en OECD-rapport utgiven
            i maj 2019 rankar Sverige som det näst bästa landet för högkvalificerade
            arbetskraftsinvandrare. En av de faktorer som studerades var just
            regelverket för arbetskraftsinvandring.
          </note>
          <note>
            Regeringen nöjer sig dock inte med detta. Med utgångspunkten
            att dagens regler för arbetskraftsinvandring ska värnas ska en
            utredare få i uppdrag att se över regelverket kring arbetskraftsinvandring,
            bland annat i syfte att säkerställa att problemen med så kallade
            kompetensutvisningar löses. Utredaren ska vidare bland annat lämna
            förslag på regler om uppehållstillstånd för högkvalificerade personer
            som vill söka arbete eller starta företag.
          </note>
          <note type="speaker">
            Anf. 2 LOUISE MEIJER (M):
          </note>
          <note>
            Fru talman! För att göra detta begripligt för det enorma publikhav
            vi ser här tänkte jag dra lite av bakgrunden till vad det är vi
            talar om.
          </note>
          <note>
            Före riksdagens sommaruppehåll frågade jag justitie- och migrationsminister
            Morgan Johansson om Sveriges utvisningspolitik. Bakgrunden var
            att en man som dömts för våldtäkt undgick utvisning på grund av
            sin anknytning till Sverige, trots att mannen saknade familj här.
            Och vid tiden för gripandet var han dessutom både bostadslös och
            arbetslös. Mannen hade bott här i drygt åtta år, och det var framför
            allt detta som var avgörande. Denn e man fick alltså stanna i
            Sverige.
          </note>
          <note>
            Samtidigt vet vi att personer som arbetskraftsinvandrat och som
            bott här lika lång tid som den våldtäktsdömde mannen utvisas på
            grund av minimala fel när det gäller till exempel semesterdagar.
            Det menar jag är en orättvis utvisningspolitik. Någon som är dömd
            för ett så pass grovt brott som våldtäkt får alltså stanna i Sverige,
            medan någon som har rapporterat felaktigt antal semesterdagar
            utvisas. Denna typ av orättvisor gör att förtroendet för politiken
            undergrävs.
          </note>
          <note>
            Fru talman! Justitie- och migrationsministern uppger att ytterligare
            åtgärder behöver vidtas gällande utvisningar och att regeringen
            därför har för avsikt att tillsätta en utredning. Att utredningen
            ska göra en bred översyn av lagstiftningen i syfte att fler brottsdömda
            än i dag ska kunna utvisas är bra.
          </note>
          <note>
            Fru talman! Med den avisering som justitie- och migrationsministern
            nu gör måste jag få ställa följande frågor:
          </note>
          <note>
            Menar justitie- och migrationsministern att han är beredd att
            se över anknytningsrekvisitet i utlänningslagen och förändra lagstiftningen,
            så att det blir lättare att utvisa brottslingar som begår grova
            brott? Och när tänker i så fall ministern tillsätta en sådan utredning?
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! När det gäller den sista delen som Louise Meijer
            nämner, det vill säga utvisningsreglerna, tror jag inte att det
            råder någon större partipolitisk skillnad.
          </note>
          <note>
            Om man begår allvarliga brott i Sverige och inte är svensk medborgare
            är det enligt min uppfattning utvisning som gäller. Det är det
            som är utgångspunkten. Sedan kan vi diskutera vilken anknytning
            man ska ha och reglerna kring detta. Men det är ändå det som är
            min utgångspunkt och min inställning. Jag tror, som sagt, inte
            att det råder någon partipolitisk skillnad om detta.
          </note>
          <note>
            Ibland får man bilden av att vi nästan inte genomför några utvisningar,
            eller att de i alla fall är omöjliga att göra. Förra året genomförde
            vi 649 utvisningar. Det är alltså nästan två per dag. Det genomförs
            alltså löpande i Sverige 600–700 utvisningar per år, och det har
            varit så under de senaste åren och även under allianstiden.
          </note>
          <note>
            Nu är vi, som sagt, i slutskedet av utredningsdirektiven som
            vi har arbetat med under en tid. Svaret på Louise Meijers fråga
            om man också ska se över anknytningsreglerna är ja; det tänker
            vi göra. Det aktualiserades bland annat av det fall som Louise
            Meijer refererade till. Men jag vill också påminna om att detta
            är någonting som vi socialdemokrater gick till val på förra året,
            alltså att vi skulle se över just dessa delar. Det kommer vi att
            göra.
          </note>
          <note>
            Dessutom kommer vi att ta tag i den fråga som rör hedersbrott.
            I januariavtalet mellan regeringen, Centern och Liberalerna står
            det uttryckligen att man också ska se över dessa regler, så att
            utvisning alltid ska prövas i de fall som gäller hedersbrott.
            Det kommer vi också att göra.
          </note>
          <note>
            Sedan finns det ytterligare ett antal frågor som vi jobbar med
            i direktiven. Men helheten får Louise Meijer se när utredningens
            direktiv blir färdiga.
          </note>
          <note>
            Louise Meijer tar även upp frågan om arbetskraftsinvandring.
            Jag vill bara erinra om att det är Moderaternas regler vi jobbar
            efter nu. Det var alliansregeringen som skapade dessa regler för
            arbetskraftsinvandring, och vi har inte ändrat dem i något annat
            avseende än att vi faktiskt har gjort det lite lättare för Migrationsverket
            att vara mer flexibla jämfört med grundreglerna. Det är en lagändring
            som vi genomförde för något år sedan.
          </note>
          <note>
            Jag tycker dock att den som kommer till Sverige från andra sidan
            jorden och ska jobba här även har ett personligt ansvar för att
            följa de regler som finns i Sverige. Likadant är det för arbetsgivarna
            i Sverige: Tar man hit någon från andra sidan jorden har man ett
            personligt ansvar för att se till att reglerna följs. Hur svårt
            kan det då vara att följa reglerna? Uppenbarligen inte särskilt
            svårt. Jag sa i mitt svar att beviljandegraden för förlängningar
            när det gäller högkvalificerad arbetskraft ligger på 97 procent
            för dem med högskolekompetens. För it-arkitekter ligger den på
            99 procent och för civilingenjörer på 97 procent. Det kan nog
            alltså inte vara så förfärligt svårt att följa de regler som finns.
          </note>
          <note>
            Det finns dock branscher där beviljandegraden är lägre, och restaurangbranschen
            är en sådan. Vi ligger ändå ganska högt där, på mellan 88 och
            90 procents beviljandegrad, men nivån är lägre än i de andra sektorerna.
            Den slutsats jag drar är att det i vissa branscher förmodligen
            finns mer problem med fusk och fiffel, det vill säga att man försöker
            runda reglerna. Migrationsverket granskade också just dessa branscher
            hårdare, för att se till att de faktiskt följer reglerna, och
            då får vi en lägre beviljandegrad.
          </note>
          <note>
            Att arbetskraftsinvandringsreglerna förenas med starka krav på
            att det ska vara ordning och reda på svensk arbetsmarknad kommer
            vi dock alltid att hålla på, och jag trodde faktiskt att även
            Moderaterna gjorde det.
          </note>
          <note type="speaker">
            Anf. 4 LOUISE MEIJER (M):
          </note>
          <note>
            Fru talman! Tack för svaret, justitie- och migrationsminister
            Morgan Johansson!
          </note>
          <note>
            Ministern säger att den som arbetar här i Sverige ska följa reglerna
            på svensk arbetsmarknad. Jag skulle vilja säga att den som invandrar
            hit, antingen som asylinvandrare eller anhöriginvandrare, ska
            följa svenska regler – och definitivt inte begå brott.
          </note>
          <note>
            Moderaterna vill att fler dömda utvisas från Sverige. Domstolarna
            ska med vårt förslag ta mindre hänsyn till personers anknytning
            till Sverige när frågan om utvisning bedöms. Detta betyder i klartext
            att den som har begått en våldtäkt här och inte är svensk medborgare
            har förverkat sin rätt att vara här. Enligt Brå utvisas knappt
            20 procent av icke-svenska medborgare som är folkbokförda i Sverige
            och som dömts för våldtäkt – knappt 20 procent! För grov misshandel
            är siffran 3 procent.
          </note>
          <note>
            Jag tror att man får ställa sig frågan om det är rimligt att
            en person som döms för våldtäkt ska ha rätt att stanna kvar här
            i Sverige. I dag krävs det synnerliga skäl för att en person med
            uppehållstillstånd ska kunna utvisas från Sverige. Moderaterna
            vill ändra på detta så att huvudregeln är att man utvisas vid
            grov brottslighet och att synnerliga skäl, såsom anknytning till
            Sverige eller familj, inte ska spela lika stor roll vid beslut
            om utvisning.
          </note>
          <note>
            Fru talman! På justitie- och migrationsminister Morgan Johansson
            låter det som att han instämmer i Moderaternas uppfattning. Det
            är givetvis välkommet. Tyvärr verkar hans samarbetsparti Miljöpartiet
            vara av en annan uppfattning: Isabella Lövin, språkrör för Miljöpartiet,
            sa för drygt ett år sedan att hon inte ser någon anledning att
            ändra på reglerna kring utvisning. Det står såklart varje parti
            fritt att ha vilken uppfattning det vill, men för Sveriges del
            tror jag att landet skulle må bättre av att undvika att små partier
            får oproportionerligt stort inflytande över Sveriges utvisningspolitik.
            Det gäller även migrationspolitiken.
          </note>
          <note>
            Moderaterna och Socialdemokraterna har tidigare löst svåra frågor
            för Sverige ihop. Det är synd att Socialdemokraterna nu har valt
            en annan väg och låtit partier som representerar en väldigt liten
            del av befolkningen diktera villkoren för en av vår tids viktigaste
            frågor, nämligen den om migra ­ tion och dit hörande utvisningspolitik.
          </note>
          <note>
            Fru talman! Min fråga till den socialdemokratisk e justitie-
            och migra ­ tionsministern är därför om Socialdemokraterna är
            beredda att ta ansvar för att få en rättvis och rimlig utvisningspolitik
            på plats och därigenom bortse ifrån Miljöpartiets diametralt motsatta
            uppfattning i frågan. Hur av ­ ser justitie- och migrationsminister
            Morgan Johansson att hantera detta?
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Här ser vi vådan av att läsa upp förskrivna inlägg.
            Jag svarade precis på just den fråga som Louise Meijer ställde,
            fru talman, det vill säga om vi tänker tillsätta en utredning
            om detta och se över anknytningsreglerna. Jag svarade ja på den
            frågan, och ändå talade nu Louise Meijer i flera minuter som om
            jag inte hade svarat på den. Men det är precis som jag nyss sa:
            Vi tänker göra det.
          </note>
          <note>
            Små partier – ja, Moderaterna styrde Justitiedepartementet i
            åtta år och ändrade inte dessa regler på något enda sätt. Det
            är som vanligt; i opposi ­ tion pratar man gärna, men när man
            väl styr och ska göra någonting blir det inte så mycket av det,
            så att säga. Vi socialdemokrater gick till val på att se över
            dessa regler. Vi är nu i slutskedet av att skriva direktiv till
            en utredning som bland annat ska titta på anknytningsfrågan men
            också på det jag var inne på, nämligen hedersbrottsproblematiken.
            Det är en del av januariavtalet med Centern och Liberalerna.
          </note>
          <note>
            Det finns flera olika skäl att göra detta, men problembilden
            kan ibland vara större. Det handlar inte alltid bara om de svenska
            reglerna utan ibland även om ett problem med att få de länder
            som dessa människor kommer ifrån att ta emot sina egna medborgare.
            Det är inte alltid alldeles enkelt, ska jag säga. På Moderaternas
            tid var det väldigt svårt att utvisa människor till Afghanistan
            och till Marocko – två länder vi faktiskt har haft en hel del
            medborgare från som har begått allvarliga brott.
          </note>
          <note>
            Under de år som den här regeringen har suttit har vi sett till
            att vi nu har ett avtal med Afghanistan som gör att vi kan genomföra
            sådana utvisningar. Bara häromdagen utvisade vi tre brottsdömda
            till Afghanistan, och när det gäller Marocko har vi nu ett mycket
            bättre samarbete än vi hade för bara några år sedan. Det är mycket
            lättare för dem att så att säga erkänna sina egna medborgare när
            vi anträffar dem här i Sverige och de är här på illegala grunder
            eller begår brott. Det handlar alltså även om att jobba med varje
            land för sig, så att säga, för att se till att detta kan skötas
            effektivare.
          </note>
          <note>
            Svaret på Louise Meijers fråga är dock att vi kommer att tillsätta
            denna utredning. Vi ligger i slutskedet av att skriva direktiven,
            och jag ser fram emot att kunna samarbeta med Moderaterna kring
            att genomföra lagändringar när vi väl kommer dit.
          </note>
          <note type="speaker">
            Anf. 6 LOUISE MEIJER (M):
          </note>
          <note>
            Fru talman! Jag förstår att ministern är upprörd – min fråga
            gällde ju framför allt samarbetspartiet och hur förhållandet till
            detta ska skötas, inte tillsättandet av själva utredningen. Men
            det kanske är problemet med färdiga uppfattningar från Socialdemokraternas
            håll, vad vet jag?
          </note>
          <note>
            Fru talman! Moderaterna är Sveriges ledande oppositionsparti.
            Om Moderaterna hade fått styra Sverige de senaste fem åren hade
            landet gått i en helt annan riktning. Nu ser vi i stället eskalerande
            gängkriminalitet, dödsskjutningar, otrygghet och en offentlig
            ekonomi som går på knäna. Vi ser hur regeringen, när Sverige är
            på väg rakt in i en lågkonjunktur, prioriterar friår och familjevecka.
            Regeringen har på sig spenderbyxorna i stället för att dra åt
            svångremmen och rusta Sverige inför en tid av ekonomisk instabilitet.
            Det är ansvarslöst, och det är dåligt för landet och för alla
            oss som bor här.
          </note>
          <note>
            Sverige behöver en ny, ansvarsfull regering – en moderatledd
            regering – och det så fort som möjligt.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Nu tror jag att Louise Meijer avvek lite från ämnet.
            Detta är inget torgmöte utan en interpellationsdebatt. Här diskuterar
            vi det interpellationen handlar om, och den handlar om utvisningsreglerna.
          </note>
          <note>
            Jag har sagt till Louise Meijer att vi är i slutskedet av att
            ta fram en utredning för att se över bland annat anknytningsreglerna
            och även hedersproblematiken. Jag är inte upprörd men möjligen
            konfunderad över att Louise Meijer faktiskt inte lyssnade på vad
            jag sa i mitt förra inlägg om att det är så. Jag sa även i interpellationssvaret
            att vi kommer att tillsätta den här utredningen.
          </note>
          <note>
            När det gäller delen om polisen och trygghetsfrågorna i övrigt
            kan jag väl säga att jag ändå är ganska stolt över att under de
            här fem åren ha nästan tredubblat antalet personer som utbildar
            sig till polis. Vi har startat två nya polisutbildningar, i Borås
            och i Malmö. Vi ser nu för varje halvår som går att fler och fler
            kommer ut som poliser i regionerna.
          </note>
          <note>
            Vi har skärpt straffen för ett trettiotal brott, och vi har satt
            upp kameror i en omfattning som knappast setts tidigare.
          </note>
          <note>
            Jag är ganska stolt över detta, men jag ser förstås också att
            det finns ett stort behov såväl av att fortsätta att skärpa straffen
            i en del avseenden och öka den polisiära närvaron som av att se
            till att stärka vårt samarbete med vissa länder för att kunna
            utvisa de människor som inte har svenskt medborgarskap och som
            vi dömer för brott som har begåtts här.
          </note>
          <note>
            Vi har till exempel ganska många i Sverige som är knutna till
            de internationella stöldligorna – från Polen, Rumänien och Litauen.
            Där gäller det också, utöver utvisningar, att se till att de kan
            avtjäna sina straff i sina hemländer. Vi behöver våra fängelseplatser
            till våra egna bovar.
          </note>
          <note>
            Tack för denna debatt! Vi är nog i grunden ganska överens om
            vad som behöver göras på utvisningssidan.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2018/19:281 om butiksstölder
          </note>
          <note type="speaker">
            Anf. 8 Justitie- och migrationsminister MORGAN JOHANSSON (S):
          </note>
          <note>
            Fru talman! David Josefsson har frågat mig vilka åtgärder jag
            avser att vidta för att säkerställa lag och ordning så att butiksstölder
            upphör eller minskar i Sverige.
          </note>
          <note>
            Regeringen ser allvarligt på brottslighet som drabbar butiker
            och butiksanställda, oavsett om det rör sig om stölder, hot och
            våld eller andra brott. Brottsligheten kan vara förödande för
            de företag och individer som drabbas, och det är naturligtvis
            särskilt allvarligt om det rör sig om ett systematiskt agerande.
          </note>
          <note>
            Regeringen har vidtagit ett flertal åtgärder på området.
          </note>
          <note>
            Vi förstärker det polisiära arbetet så att fler poliser kan bekämpa
            brottsligheten och öka tryggheten. Regeringen satte förra mandatperioden
            upp målet om att öka antalet anställda i Polismyndigheten med
            10 000 fram till 2024.
          </note>
          <note>
            Det är viktigt att personer som begår brott möts av en snabb
            och tydlig reaktion från rättsväsendet. Sedan januari 2018 pågår
            därför en försöksverksamhet i norra Stockholm med ett snabbförfarande
            i brottmål. Enligt en delutvärdering från Brottsförebyggande rådet
            har cirka en fjärdedel av brottsmisstankarna som hanterats i försöket
            gällt just stöld från butik.
          </note>
          <note>
            Utvärderingen visar på positiva resultat, med kortare handläggningstider
            och större andel lagföringar. Regeringen har därför beslutat att
            förbereda en geografisk utbyggnad av försöket från och med 2020.
            Regeringen beslutade även i februari 2019 om en särskild försöksverksamhet
            för unga lagöverträdare under 18 år.
          </note>
          <note>
            Även lagstiftningsåtgärder har vidtagits. En ny kamerabevakningslag
            trädde i kraft den 1 augusti 2018, där den generella tillståndsplikt
            som tidigare gällt för kamerabevakning slopats. Den nya lagen
            medför att kamerabevakning i bland annat butiker nu kan genomföras
            utan tillstånd.
          </note>
          <note>
            Dessutom har flera straffskärpningar gjorts vad gäller förmögenhetsbrott
            och brott mot person. Minimistraffet för bland annat grovt olaga
            hot och grovt rån höjdes 2017. Samtidigt skärptes straffskalan
            för grov skadegörelse.
          </note>
          <note>
            Det är viktigt att den som begår flera brott får ett straff som
            står i proportion till brottslighetens allvar. Brott ska aldrig
            löna sig. Regeringen genomförde under förra mandatperioden en
            reform som innebär att fler gärningar behandlas som återfall i
            brott och därmed möts av en skärpt straffrättslig reaktion.
          </note>
          <note>
            Därtill gav jag förra året en utredare i uppdrag att överväga
            ett antal frågor rörande tillgreppsbrottslighet och tillträdesförbud.
            Utredaren har nu, i enlighet med sitt uppdrag, lämnat förslag
            till bland annat en ny brottsrubricering som tar sikte på systematiska
            stölder och en ny lag om tillträdesförbud till butiker, badanläggningar
            och bibliotek. Utredarens promemoria har varit på remiss och bereds
            nu inom Regeringskansliet.
          </note>
          <note>
            För att få bukt med problemen måste vi bekämpa både brotten och
            brottens orsaker. Regeringen har därför gjort en satsning på det
            brottsförebyggande arbetet och tagit fram det första nationella
            brottsförebyggande programmet på 20 år, med gemensamma målsättningar
            inom alla politikområden. Statliga myndigheter, kommuner, civilsamhället
            och näringslivet måste alla bidra i det brottsförebyggande arbetet.
          </note>
          <note type="speaker">
            Anf. 9 DAVID JOSEFSSON (M):
          </note>
          <note>
            Fru talman! Tack, ministern, för svaret!
          </note>
          <note>
            I Göteborg, där jag kommer ifrån, har jag det senaste året träffat
            flera butiksägare och butiksanställda som beskriver en upplevelse
            av närmast laglöshet när det kommer till butiksstölder.
          </note>
          <note>
            Man kan tycka att stölder och snatterier i butiker är försumbara
            i rela ­ tion till gängskjutningar och sprängningar. Men också
            små brott blir – om de utförs i stor mängd och över lång tid –
            till slut ett samhällsproblem.
          </note>
          <note>
            Handlarna, ofta familjeföretagare, beskriver det som en laglöshet
            därför att man upplever att rättsväsendet tvingats dra tillbaka
            sina positioner – inte av ovilja men på grund av resursbrist.
            Butiksägare och butikspersonal hamnar därför ofrivilligt i det
            främsta ledet i kampen mot brottsligheten, för att skydda butikens
            egendom och i förlängningen sin möjlighet till försörjning.
          </note>
          <note>
            Bilden av hur dessa problem ser ut skiljer sig åt lite beroende
            på var butikerna ligger och vad de säljer, men alla vittnar om
            en vardag med stölder. Det finns ofta en systematik i dessa brott
            vad gäller såväl gärningsmännen och tillvägagång s sättet som
            hur varorna sedan omsätts i nästa led.
          </note>
          <note>
            Fru talman! Bilden bekräftas också av statistik. Branschorganisationen
            Svensk Handel presenterar varje kvartal en trygghetsbarometer
            som beskriver hur deras medlemmar upplever trygghet och utsatthet
            för brott. Den senaste kom den 24 juni i år, och siffrorna är
            skrämmande.
          </note>
          <note>
            Av de svarande hade 34 procent utsatts för stöld eller snatteri
            den senaste veckan, men endast 30 procent av dem hade polisanmält
            detta. Vidare hade 5 procent utsatts för hot eller våld den senaste
            månaden i samband med stöld, men endast 48 procent av dem hade
            anmält. Dessutom uppgav 20 procent att de under den senaste månaden
            hade utsatts för hotfullt beteende utan att det egentligen hade
            handlat om en stöldsituation, och 17 procent hade utsatts för
            bedrägeri under samma period.
          </note>
          <note>
            Fru talman! Det är glädjande att ministern säger att man tar
            dessa problem på allvar och att en del åtgärder också har vidtagits,
            bland annat när det gäller kameraövervakning och straffskärpningar
            för rån. Men ser man till svaren från handlarna själva är situationen
            allvarlig, och fler åtgärder krävs. I grunden handlar det om förtroendet
            för rättsstaten. Det måste återupprättas, och detta syns i anmälningsfrekvensen.
          </note>
          <note>
            Därför är min fråga till statsrådet, fru talman, hur man ser
            på de åtgärder vad gäller framför allt tillträdesförbud som nu
            har utretts och när ett sådant skulle kunna träda i kraft.
          </note>
          <note>
            Vilka fler åtgärder avser statsrådet att vidta i närtid för att
            förhindra att brottsutsattheten i butiker fortsätter att ligga
            på så här höga nivåer?
          </note>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <note>
            Fru talman! Jag träffade ett antal Icahandlare för en tid sedan.
            Inom Ica finns ett nätverk med handlare som bland annat diskuterar
            trygghetsfrågor. Det var mycket intressant; jag skulle säga att
            vi har en bra dialog med handeln och med branschen om detta.
          </note>
          <note>
            Jag får ungefär samma bild som David Josefsson har när det gäller
            en del ställen. Jag kan direkt säga att vi inte kan acceptera
            att det finns kriminella som ser kvartersbutiken som sitt eget
            lokala skafferi där de bara kan gå in som de vill och hämta mat
            eller annat. Icahandlarna vittnade om att det finns exempel på
            sådant, och det är naturligtvis helt oacceptabelt.
          </note>
          <note>
            Jag redovisade i mitt svar de åtgärder vi vidtagit. Det rör sig
            förstås om den stora expansion av rättsväsendet totalt sett som
            vi är mitt inne i. Det handlar om ökad polisiär närvaro – vi har
            satt upp målet om 10 000 fler anställda till 2024.
          </note>
          <note>
            I somras noterade jag att Polismyndigheten gick upp över 31 000
            anställda, vilket är den högsta siffran någonsin. Polisen har
            aldrig haft fler anställda än vad man har just nu. För varje halvår
            som går kommer också fler poliser ut från de nästan tredubblade
            polisutbildningskullar som vi nu har. Detta innebär att vi för
            varje halvår som går kommer att få ny påspädning av poliser som
            kommer ut. De kommer att kunna ägna sig bland annat åt denna typ
            av kriminalitet.
          </note>
          <note>
            När det gäller kamerabevakningen krävs det från och med den 1
            augusti förra året inte längre något tillstånd för att sätta upp
            kameror i butiker. Detta innebär en väsentlig förändring. Kameror
            fungerar avskräckande, och de innebär också att man i efterhand
            kan klara upp dessa brott. Man kan knyta individer och eventuella
            stöldligor till varandra när man ser bilderna från olika butiker,
            vilket är ett otroligt viktigt instrument för polisen.
          </note>
          <note>
            Numera har vi också, till följd av en reform vi genomförde 2016,
            sett till att fler gärningar kan bedömas som återfall i brott.
            Detta innebär att brottslingar löper risk för en hårdare straffsanktion
            än tidigare.
          </note>
          <note>
            Sedan har vi försöket med snabbare lagföring i norra Stockholm.
            Det har fallit väldigt väl ut. Poliser kan redan på plats, vid
            gripandet i en butik, så gott som helt slutföra utredningen och
            till och med – när det fungerar som bäst – ge en tid i domstol.
            Handläggningstiderna för dessa fall har gått ned: Ärenden som
            tidigare kunde ta 22 veckor är nu nere på 2–6 veckor, och ärenden
            som tidigare tog en månad är nu nere på fem dagar. Det är viktigt
            att man får en snabb respons från rättsväsendet när man begår
            dessa brott.
          </note>
          <note>
            Det innebär också att risken minskar för att de här individerna
            ska kunna begå nya brott innan de blir dömda för de gamla brotten.
            De kommer i ökad utsträckning att bli dömda för fler brott. Med
            nuvarande ordning bakas ofta de brott som man begått, till exempel
            under de här 22 veckorna, in i den första brottsligheten. Den
            risken minskar nu, helt enkelt, och gör detta mer effektivt.
          </note>
          <note>
            Statsministern sa i sin regeringsförklaring häromdagen att det
            här nu ska spridas geografiskt. Vi har det i norra Stockholm,
            och resultaten är så bra att vi vill kunna sprida det över hela
            landet. Vi bygger också ut det till att gälla just ungdomsärenden,
            där målsättningen är att halvera handläggningstiderna.
          </note>
          <note>
            Snabb respons är en viktig signal till dem som begår de här brotten.
            Men vi arbetar som sagt också med ytterligare lagstiftningsförslag
            för att skärpa synen på den här typen av kriminalitet.
          </note>
          <note type="speaker">
            Anf. 11 DAVID JOSEFSSON (M):
          </note>
          <note>
            Fru talman! Tack, statsrådet! Jag tror som sagt att vi nog är
            överens om problemens storlek. Men den första konsekvensen blir
            att handlarna måste lägga väldigt mycket tid och resurser på att
            själva förebygga brott, vilket i sin tur ger höjda konsumentpriser.
            I förlängningen kan det också resultera i både försämrade öppettider
            och att man väljer att inte saluföra vissa varor därför att man
            helt enkelt förlorar för mycket i stöld. Den absolut största konsekvensen
            blir att företag väljer att flytta från områden som är för brottsutsatta.
            Det är ett stort problem.
          </note>
          <note>
            Jag tycker absolut att det är många bra åtgärder som regeringen
            har vidtagit. Samtidigt visar statistiken och till exempel Svensk
            Handels egen trygghetsrapport att butiksstölderna fortfarande
            ligger kvar på en hög nivå.
          </note>
          <note>
            Det är klart att det är bra att man har tagit vissa steg, men
            vad är nästa steg? Handlarna säger: Jo, det är väl bra att man
            har en försöksverksamhet i norra Stockholm och att man underlättar
            kameraövervakning, men det krävs ju någonting mer för att faktiskt
            återvinna förtroendet för rättsväsendet.
          </note>
          <note>
            Jag återkommer till frågan: När tror ministern att ett förslag
            om till exempel ett tillträdesförbud skulle kunna komma? När kommer
            regeringen att landa i den frågan? Och när kan man gå från försöksverksamheter
            till breddade försöksverksamheter med snabbare domstolsförhandlingar
            så att man kan arbeta med detta över hela landet? Att det sker
            i norra Stockholm är bra, men det hjälper inte de handlare som
            jag talar med i Göteborg så mycket.
          </note>
          <note>
            Jag återkommer till frågan: Vad avser regeringen att göra för
            att minska brottsutsattheten för de handlare och anställda som
            varje vecka utsätts för stölder och hot?
          </note>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <note>
            Fru talman! Statistiken över den anmälda brottsligheten, till
            exempel inbrottsstöld eller stöld i butik, visar på ett minskat
            antal anmälningar. Det är en trend de senaste tio åren att inbrottsstölder
            i butik har halverats, men även de andra stöldbrotten minskar.
          </note>
          <note>
            Då kan man invända, som jag vet att en del gör, att det anmäls
            en mind ­ re andel nu än tidigare. Men minskningen gäller faktiskt
            också butiksrån, som ju ligger på en mycket högre nivå men där
            anmälningsbenägenheten är större. O ckså när det gäller butiksrånen
            ser man en halvering de senaste tio åren.
          </note>
          <note>
            Man ska väl inte säga att allting går åt fel håll. Det finns
            också saker och ting som går åt rätt håll, vill jag peka på. Med
            detta inte sagt att detta inte är ett problem. Det är ett problem,
            och då måste vi fortsätta att bygga ut de åtgärder vi vidtar för
            att komma till rätta med det.
          </note>
          <note>
            Den utredning som nu ligger på regeringens bord – remisstiden
            löpte ut den 7 juni – lämnar ett antal förslag. Ett förslag är
            att se över straffrätten när det gäller stölder och häleri. Det
            finns nu ett förslag om det som utredningen kallar för grov systematisk
            stöld och grovt systematiskt häleri. Det handlar om att ta hand
            om de fall där man systematiskt, upprepat och organiserat begår
            väldigt många stölder eller ägnar sig åt häleri, att man helt
            enkelt köper stöldgods. Det skulle enligt utredningens förslag
            ge en straffskala på upp till sex års fängelse.
          </note>
          <note>
            Remisstiden gick som sagt ut i juni, och vi jobbar nu med detta.
            När vi är färdiga återkommer vi till riksdagen. Men jag vet mycket
            väl vilken inställningen är från Moderaterna i den här frågan
            och ser fram emot att kunna samarbeta kring detta när vi är färdiga
            med beredningen.
          </note>
          <note>
            Den andra delen gäller tillträdesförbud, som också tas upp. Detta
            finns också med i utredningen, och det utreddes en gång under
            alliansåren. Ni moderater gav en utredning i uppdrag att titta
            på detta, men ni styrde inte utredningen. Ni gav inte uppdraget
            till utredningen att komma med ett tillträdesförbud, så resultatet
            blev att utredningen kom tillbaka till regeringen 2013 utan något
            sådant förslag. Det misstaget gjorde inte vi om, utan vi gav en
            utredare i uppdrag att faktiskt ta fram ett förslag om tillträdesförbud
            för butiker och även badanläggningar och bibliotek, som det ju
            också har varit en diskussion om att kunna göra.
          </note>
          <note>
            Nu finns alltså ett konkret sådant förslag på regeringens bord.
            När vi är färdiga med beredningen av detta ser jag fram emot att
            vi ska kunna gå till riksdagen med ett förslag. Då återkommer
            vi i den delen. Men det här är en av de frågor som har hög prioritet
            för oss.
          </note>
          <note type="speaker">
            Anf. 13 DAVID JOSEFSSON (M):
          </note>
          <note>
            Fru talman! Som sagt: Det är positivt att statsrådet delar min
            bild av situationen.
          </note>
          <note>
            Just statistiken är lite intressant. Enligt trygghetsbarometern
            från Svensk Handel ligger anmälningsfrekvensen väldigt lågt; kanske
            30 procent eller hälften av alla brott anmäls. Statsrådet säger
            att rånen har minskat. När man pratar med handlarna säger de att
            det egentligen handlar om en teknisk utveckling, att de gått från
            en kontantbaserad handel till kreditkort och andra typer av betallösningar.
            Men de säger också att när polisen har fått backa undan på grund
            av att de har fått omprioritera har handlarna i stället fått investera
            i larm, värdeskåp, kameraövervakning och så vidare. Rånen har
            alltså försvunnit på grund av handlarna.
          </note>
          <note>
            Jag tycker att det är positivt att statsrådet delar min bild
            och att det är förslag på väg fram. Men jag tror att de som är
            utsatta, framför allt de som arbetar i dagligvaruhandeln, nog
            helst skulle se att man arbetade ännu mer proaktivt och skarpt,
            för även om åtgärder har vidtagits har problemen fortsatt och
            ligger på en väldigt hög nivå i statistiken.
          </note>
          <note>
            Jag tar med mig svaren och tackar för en bra debatt.
          </note>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <note>
            Fru talman! Jag vill också tacka för en bra debatt.
          </note>
          <note>
            Som sagt ligger det nu ett antal konkreta förslag på regeringens
            bord. Remisstiden löpte ut i somras, och vi behöver en tid på
            oss för att bearbeta remissvaren. Man ser ju ofta när remissinstanserna
            kommer in med sina yttranden att där finns saker och ting som
            kanske inte utredaren och vi hade tänkt på, och för att få en
            fungerande lagstiftning måste den vara väl beredd.
          </note>
          <note>
            Jag ser fram emot att kunna fortsätta dialogen med handeln förstås,
            som är viktig, men också här i riksdagen för att det till slut
            ska bli bra förstärkningar till polisens och övriga rättsväsendets
            verktygslåda för att komma åt den här typen av kriminalitet.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2018/19:310 om lägre kapitalkrav för
            privata aktiebolag
          </note>
          <note type="speaker">
            Anf. 15 Justitie- och migrationsminister MORGAN JOHANSSON (S):
          </note>
          <note>
            Fru talman! Tony Haddou har frågat mig vilka åtgärder jag är
            beredd att vidta mot de negativa effekterna av förslaget att sänka
            kravet på aktiekapital för privata aktiebolag till 25 000 kr onor
            , vilka åtgärder jag är beredd att vidta mot ekonomiska oegentligheter
            och om det är min samlade bedömning att reformens effekter kommer
            att göra det enklare att bedriva ekonomisk brottslighet i aktiebolagsform
            .
          </note>
          <note>
            Regeringen för en aktiv näringspolitik där målet är att stärka
            den svens ­ ka konkurrenskraften och skapa förutsättningar för
            fler jobb i fler och växande företag. Sänkningen av kravet på
            aktiekapital i privata aktiebolag är en av de åtgärder som ingår
            i den sakpolitiska överenskommelsen mellan Socialdemokraterna,
            Centerpartiet, Liberalerna och Miljöpartiet, det så kallade januariavtalet.
          </note>
          <note>
            I den lagrådsremiss som regeringen beslutade i förra veckan beskriver
            regeringen de positiva effekter som sänkningen av kravet på aktiekapital
            kan få. Förslaget gör aktiebolagsformen mer tillgänglig för den
            som driver eller vill starta ett företag. Det underlättar särskilt
            för företag i tjänstesektorn där behovet av kapital ofta är lägre
            än i andra sektorer.
          </note>
          <note>
            Under remissbehandlingen har några remissinstanser fört fram
            samma synpunkter som Tony Haddou tar upp i sin interpellation.
            Regeringen tar frågan om ekonomisk brottslighet på stort allvar
            och har också vidtagit ett flertal åtgärder för att motverka sådan
            brottslighet.
          </note>
          <note>
            Bland annat har Bolagsverket haft ett regeringsuppdrag att redovisa
            hur myndigheten arbetar med att förebygga ekonomisk brottslighet
            och lämna förslag på åtgärder mot penningtvätt, finansiering av
            terrorism och annan ekonomisk brottslighet.
          </note>
          <note>
            Regeringen har också gett Bolagsverket i uppdrag att i dialog
            med Skatteverket och Ekobrottsmyndigheten utveckla metoder för
            att försvåra möjligheterna att använda företag för att begå brott.
            Dessutom samverkar myndigheterna i en satsning för att motverka
            organiserad brottslighet, där bland annat ekonomisk brottslighet
            och brott mot välfärdssystemen ingår.
          </note>
          <note>
            För att bekämpa välfärdsbrott och skatteundandragande avser reger
            ­ ingen också att öka anslagen till fyra myndigheter, bland andra
            Ekobrottsmyndigheten.
          </note>
          <note>
            Regeringens förslag innebär att ett minimikrav på 25 000 kronor
            i aktiekapital behålls. Det innebär att det fortfarande kommer
            att finnas en spärr mot helt ogenomtänkta bolagsbildningar och
            ett visst hinder mot att aktiebolag används för icke skyddsvärda
            syften.
          </note>
          <note>
            I lagrådsremissen bedömer regeringen att sänkningen sannolikt
            inte får annat än försumbara effekter i fråga om användningen
            av aktiebolag vid ekonomisk brottslighet. För någon som överväger
            att starta ett aktiebolag i ett rent oseriöst syfte, utan avsikt
            att driva någon långsiktigt hållbar verksamhet, är skillnaden
            mellan 50 000 kronor och 25 000 kronor troligen inte avgörande
            . Tunga remissinstanser som Brottsförebyggande rådet och Skatteverket
            är inne på samma linje.
          </note>
          <note>
            Men vi kan trots det inte luta oss tillbaka i kampen mot den
            organiserade brottsligheten. Jag kommer att följa utvecklingen
            noga och om det finns skäl till det återkomma med förslag på ytterligare
            åtgärder för att motverka att aktiebolag används för att begå
            brott.
          </note>
          <note>
            Även när det gäller skyddet för bolagets borgenärer är skillnaden
            mellan 50 000 kronor och 25 000 kronor i de allra flesta fall
            liten. Ett aktiekapital om 50 000 kronor är inte heller ett särskilt
            starkt skydd, och redan i dag kräver många borgenärer säkerhet
            i form av pant eller borgen.
          </note>
          <note>
            Det är riktigt att reglerna om tvångslikvidation kan aktualiseras
            snab ­ bare än i dag. Man måste dock ha i åtanke att kapitalbrist
            snabbt kan uppstå redan med det nu gällande kapitalkravet. En
            sänkning med 25 000 kronor är i det avseendet inte särskilt drastisk.
          </note>
          <note>
            Med det sagt bedömer regeringen i lagrådsremissen att det kan
            finnas anledning att överväga om det finns ett behov av att se
            över reglerna om tvångslikvidation. Det får i så fall ske i ett
            annat sammanhang.
          </note>
          <note type="speaker">
            Anf. 16 TONY HADDOU (V):
          </note>
          <note>
            Fru talman! Jag tackar ministern för svaret.
          </note>
          <note>
            Det är bra att ministern har sett över synpunkterna från remissinstan
            ­ serna, och det finns ju de som är kritiska till förslaget om
            ett halverat aktie ­ kapital. Många av dessa synpunkter framfördes
            också under regeringen Reinfeldt i samband med den förra sänkningen.
            Nu fortsätter denna reger ­ ing på samma spår med att ännu en
            gång sänka kravet på aktiekapital. Det är naturligtvis mindre
            bra, och ännu sämre är det att gå vidare med detta trots den kritik
            som framkommit.
          </note>
          <note>
            Det finns nämligen flera syften med kravet på aktiekapital, precis
            som ministern nämner. Framför allt utgör det ett hinder för att
            aktiebolagsformen utnyttjas för oseriösa syften eller för att
            nå skattemässiga fördelar. Den föreslagna sänkningen av lägsta
            belopp för aktiebolag blir ju en komponent som till slut urholkar
            denna spärr.
          </note>
          <note>
            Att sänka kravet ännu mer riskerar att skapa en ökning av organiserad
            välfärdsbrottslighet och annan ekonomisk brottslighet, vilken
            många gånger bedrivs inom ramen för ett aktiebolag. Själva kärnan
            i denna form av brottslighet är att vilseleda, och därför behövs
            en trovärdig plattform. En av dessa är just företagen, dit de
            större bidragen från välfärdssystemen många gånger betalas ut.
          </note>
          <note>
            Ekobrottsmyndigheten, som är en av remissinstanserna, lyfter
            bland annat fram att det har blivit allt vanligare att organiserad
            brottslighet använder aktiebolag som brottsverktyg och att bolagsformen
            blir allt vanligare i komplexa brottsupplägg. Eftersom det dessutom
            saknas personligt ansvar och revisorsplikt för de minsta bolagen
            kan bulvaner och målvakter användas utan insyn från andra aktörer.
          </note>
          <note>
            Genom att sänka kapitalkravet blir det alltså lättare för kriminella
            intressen att använda företag som brottsverktyg. I en stor andel
            av de brotts ­ anmälningar som kommer in till Ekobrottsmyndigheten
            förekommer just aktiebolagsformen. Samma myndighet varnade för
            utvecklingen förra gången kravet sänktes, och nu sätts ribban
            för insatskapitalet ännu lägre.
          </note>
          <note>
            Ministern säger i sitt svar att om det finns skäl till det kommer
            han att återkomma med förslag på åtgärder för att motverka att
            aktiebolag används för att begå brott. Men med detta förslag riskerar
            han ju att sänka trösklarna för att använda aktiebolag som brottsverktyg.
            Är inte det lite väl motstridigt och även naivt?
          </note>
          <note type="speaker">
            Anf. 17 Justitie- och migrationsminister MORGAN JOHANSSON (S):
          </note>
          <note>
            Fru talman! I så fall är det inte bara vi som är naiva utan även
            Brottsförebyggande rådet och Skatteverket, som ju gör ungefär
            samma bedömning som regeringen.
          </note>
          <note>
            Det är klart att man kan fråga sig – och det blir givetvis ytterst
            en bedömningsfråga – hur pass effektivt detta är som näringspolitik.
            Det får väl helt enkelt visa sig. Men det är de facto så att när
            man sänker tröskeln kommer fler att kunna bilda bolag, vilket
            kan vara särskilt viktigt för tjänsteföretag. Vi kan mycket väl
            få en effekt i detta hänseende, men det får som sagt framtida
            utvärderingar visa.
          </note>
          <note>
            Det är riktigt som Tony Haddou säger att det finns gott om exempel
            där bolag används som brottsverktyg. Jag tror dock inte att man
            kan belägga att den förra sänkningen ned till 50 000 kronor i
            sig har spätt på denna utveckling, utan det är andra faktorer
            som har gjort att detta har blivit ett sätt att bedriva brottslig
            verksamhet. Det handlar inte minst om privatiseringen i den offentliga
            sektorn med en lång rad offentliga tjänster där man med assistansbolag
            och annat ägnar sig åt kriminell verksamhet. Men det är som sagt
            en annan faktor.
          </note>
          <note>
            Vi kommer fortsättningsvis att följa detta noga. Det finns en
            stor myndighetssamverkan mot organiserad brottslighet, där Ekobrottsmyndigheten
            är en del. I den budget vi lägger fram för nästkommande år förstärker
            vi Ekobrottsmyndighetens anslag med 19 miljoner kronor och sedan
            med 35 miljoner för de kommande två åren. Det är resurser som
            Ekobrottsmyndigheten behöver för att förstärka sin kamp.
          </note>
          <note>
            Att förslaget skulle få någon större effekt på brottsutvecklingen
            ställer jag mig tveksam till. Även 25 000 kronor är en tröskel.
            Det hade varit mycket värre om vi hade gått in för det förslag
            som debatterades för några år sedan om så kallade enkronasbolag,
            som var en idé från EU-kommis ­ sionen. Det var jag starkt emot
            då och kommer alltid att vara starkt emot. Då skulle man nämligen
            kunna skapa system där man bildar bolag efter bolag som kan äga
            varandra. Det skulle ställa till ett ohyggligt trassel för den
            som ska reda ut eventuella ekobrott som man försöker dölja på
            detta sätt. Detta förslag är dock såvitt jag förstår dött och
            begravet även på EU ‑ nivå.
          </note>
          <note>
            När det gäller denna del instämmer jag dock i Brottsförebyggande
            rådets och Skatteverkets bedömning att det ur denna synvinkel
            inte kommer att få några större effekter.
          </note>
          <note type="speaker">
            Anf. 18 TONY HADDOU (V):
          </note>
          <note>
            Fru talman! Som ministern säger är det en bedömningsfråga, och
            det får visa sig sedan. Bara det är en risk.
          </note>
          <note>
            Vi måste sätta detta i ett större sammanhang. Det har hänt mycket
            på detta område, och ministern tar upp några exempel på det. Vi
            har tidigare sänkt aktiekapitalkrav och slopade revisorskrav.
            Dessutom är skatteplaneringen i dag mycket mer komplex, vilket
            Skatteverket framhäver. Även LO lyfter fram att detta riskerar
            att medföra ökad skatteplanering, särskilt i samverkan med de
            stora skillnaderna i beskattning av arbetsinkomster och kapitalinkomster.
          </note>
          <note>
            Sammantaget innebär det att någon kan driva ett aktiebolag anonymt
            och utan personligt ansvar och insyn. All denna minskade kontroll
            som genomförts över tid, inte minst av de borgerliga partierna,
            leder till mer brottslighet, och nu går regeringen i samma spår
            när man väljer att sänka aktiekapitalkravet.
          </note>
          <note>
            Sänkt krav på aktiekapital och slopad revisionsplikt för små
            bolag har gjort det lättare att starta aktiebolag. Ju mindre aktiekapital
            man behöver lägga in vid start, desto lättare blir det även att
            driva ett oseriöst aktiebolag. Om syftet är att använda bolaget
            oseriöst för exempelvis olovliga kredit affärer eller som mindre
            skalbolag kan någon nu starta två sådana när aktiekapitalet halveras
            och därmed skapa en kedja av skalbolag. Den risken finns när man
            väljer att sänka kravet.
          </note>
          <note>
            Detta skapar naturligtvis ekonomiska skador som drabbar såväl
            samhället, i form av minskade skatteintäkter, som seriösa företag,
            i form av minskad lönsamhet och snedvriden konkurrens. För Vänsterpartiet
            är det viktigt att dagens välfärdssystem inte urholkas ännu mer
            utan i stället förstärks.
          </note>
          <note>
            Det som blir lite märkligt här är att ministern å ena sidan vill
            att exempelvis Ekobrottsmyndigheten ska få mer pengar, vilket
            är bra. Även samverkan med de andra myndigheterna är något som
            vi stöder och tycker är bra. Men å andra sidan riskerar det att
            bli en ökning. Är det detta som ministern menar är en bedömningsfråga,
            lite att man får se vad som händer? Vore det inte bättre att helt
            enkelt bygga vidare på det samarbete som finns mellan myndigheterna
            och faktiskt göra något åt den sammantagna bild som jag tidigare
            nämnde?
          </note>
          <note>
            Ett enkelt förslag vore att i stället se över hur en ny revisionsplikt
            kan utformas för mindre aktiebolag. Aktiekapitalkravet ska naturligtvis
            inte sänkas.
          </note>
          <note type="speaker">
            Anf. 19 Justitie- och migrationsminister MORGAN JOHANSSON (S):
          </note>
          <note>
            Fru talman! För ordningens skull: När jag sa att det får visa
            sig handlade detta om de näringspolitiska effekterna, det vill
            säga hur effektivt förslaget de facto kommer att vara för att
            fler ska vilja starta företag. Det är denna bedömning man så att
            säga får följa.
          </note>
          <note>
            När det gäller risken för ökad kriminalitet måste man nog skilja
            på stort och smått. De 25 000 kronorna ligger kvar – det är en
            tröskel. Detta innebär att det inte är hur lätt som helst att
            starta bolag efter bolag, utan man måste se till att ta fram pengarna
            för att kunna göra det.
          </note>
          <note>
            När det gäller risken för skatteplanering är den expertmyndighet
            som vi har när det gäller skatt Skatteverket, och de instämmer
            i regeringens bedömning att just denna åtgärd inte kommer att
            spä på eller riskera att få några större effekter när det gäller
            brottsligheten, utan det är helt andra saker de vill peka på.
            Jag tror alltså inte att man ska rida alltför högt på det argumentet.
          </note>
          <note>
            I viss mån tycker jag att Vänsterpartiet ibland silar mygg och
            sväljer kameler. Denna fråga, bedömer i alla fall jag, kommer
            inte att få några större effekter. Den 1 oktober träder ny lagstiftning
            i kraft om svarthandel med hyreskontrakt, som de kriminella gängen
            verkligen tjänar pengar på. Det blir hundratusentals kronor för
            varje sådant kontrakt. Vad har Vänsterpartiet emot de hårdare
            regler som nu ska gälla?
          </note>
          <note>
            Om man menar allvar och vill ha trovärdighet i att jaga bort
            kriminella kretsar från de legala marknaderna tycker jag att man
            ska se på vad som är effektivt och viktigt och sluta upp också
            i de delarna. Jag ser inte någon större sprängkraft i denna fråga
            i det här avseendet.
          </note>
          <note type="speaker">
            Anf. 20 TONY HADDOU (V):
          </note>
          <note>
            Fru talman! Nu hör den fråga som ministern väljer att avsluta
            med inte riktigt hit. Där tycker jag faktiskt att ministern kan
            hoppa ned från sina höga hästar. Det är hårda regler som kommer
            att slå hårt mot fattiga och bostadslösa, så jag tycker att ministern
            ska se över lagförslaget.
          </note>
          <note>
            För att ta det tillbaka till frågan om aktiekapital är det, som
            ministern sa, inte helt säkert att det visar sig att det totala
            antalet företag ökar med exempelvis lägre aktiekapital. Det som
            kan hända är att man helt enkelt använder andra former än aktiebolagsformen,
            exempelvis enskild firma, handelsbolag och så vidare. Denna beräkning
            tycker jag att ministern ska ha med sig när han ser över vilka
            näringspolitiska effekter detta ger.
          </note>
          <note>
            Det som ministern tog upp i början, i sitt svar, handlade om
            frågan om likvidation. Faktum är att regeringen känner till riskerna
            även här men ändå väljer att fortsätta med förslaget. Med lägre
            kapitalkrav riskerar fler att starta företag utan att ha förutsättningar
            att driva det, inte minst på grund av dålig bärkraft i verksamheten.
            Detta i sin tur kan få en rad olika konsekvenser, såsom att bokföringsbrott
            begås av oaktsamhet eller att bokföring och årsredovisning inte
            upprättas.
          </note>
          <note>
            Med ett aktiekapital på endast 25 000 kronor ska kontrollbalansräkning
            upprättas när det egna kapitalet är under hälften. Redan dagens
            krav på aktiekapital är för lågt, vilket regeringen själv nämner
            i lagrådsremissen. Både regeringen och en hel del remissinstanser
            ser alltså riskerna, men ändå väljer ministern att gå vidare med
            detta.
          </note>
          <note>
            Så här blir det tyvärr på väldigt många punkter när Socialdemokraterna
            väljer makten. Man fick Centerpartiets önskelista på köpet, och
            skygglapparna verkar helt nedfällda för konsekvenserna.
          </note>
          <note type="speaker">
            Anf. 21 Justitie- och migrationsminister MORGAN JOHANSSON (S):
          </note>
          <note>
            Fru talman! Vi har som sagt haft en bred remissomgång där Skatte
            ­ verket och Brottsförebyggande rådet har tittat på frågan. De
            bedömer att det inte finns några större risker för att det som
            Tony Haddou befarar ska inträffa. Denna bedömning delar jag. I
            den andra vågskålen ligger frågan om man på detta sätt kan göra
            det lättare för folk att starta företag. Det är möjligt att sänkningen
            kan få den effekten. Vi får helt enkelt följa utveck ­ lingen.
          </note>
          <note>
            Vi diskuterar hur gängkriminella kan tjäna pengar på olika legala
            marknader. Det var därför jag drog parallellen. Nu ser vi till
            att förstärka kampen också mot den typen av kriminalitet. Det
            är inget bra råd till den som har ont om pengar eller är fattig
            att sätta sig i klorna på den organiserade kriminaliteten genom
            att till exempel köpa svarta hyreskontrakt. Därför var det nödvändigt
            att gå fram med lagstiftning.
          </note>
          <note>
            Den politik som vi bedriver på detta område innebär bland annat
            att vi förstärker Ekobrottsmyndigheten och de brottsbekämpande
            myndigheternas sätt att komma till rätta med denna typ av kriminalitet.
            Det blir nu ökade resurser till Ekobrottsmyndigheten men också
            fler straffrättsliga möjligheter att komma åt gängen. Detta kommer
            vi att fortsätta med. När det gäller denna del tror jag inte att
            det finns något starkt belägg för de effekter som Tony Haddou
            befarar.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 12.57 på förslag av förste vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 10 Frågestund
          </note>
          <note type="speaker">
            Anf. 22 FÖRSTE VICE TALMANNEN:
          </note>
          <note>
            Jag hälsar statsråden välkomna. Frågorna ska besvaras av statsrådet
            Mikael Damberg, justitie- och migrationsminister Morgan Johansson,
            statsrådet Hans Dahlgren och statsrådet Matilda Ernkrans.
          </note>
          <note>
            En fråga ska vara av övergripande allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänsteutövning. Statsrådet Mikael Damberg besvarar såväl
            allmänpolitiska frågor som frågor inom sitt eget ansvarsområde.
          </note>
          <note>
            Anonyma vittnen
          </note>
          <note type="speaker">
            Anf. 23 JOHAN FORSSELL (M):
          </note>
          <note>
            Fru talman! Min fråga går till justitieministern. Sverige har
            omfattande problem med växande otrygghet. Sprängningar och skjutningar
            tycks inträffa närmast dagligen runt om i vårt på många andra
            sätt väldigt vackra och trevliga land.
          </note>
          <note>
            Det är en lång rad saker som krävs för att få bukt med otryggheten.
            Vi behöver jobba förebyggande, vi behöver stärka socialtjänsten
            och vi behöver ha fler poliser – rätt poliser, som också kan ingripa
            när man ser att kriminell verksamhet bedrivs. Vi behöver se till
            att ge polisen fler nya verktyg för att kunna beivra brottsligheten,
            och vi behöver se till att de personer som har det dåliga omdömet
            att begå brott också får straff som står i paritet med brottets
            allvar.
          </note>
          <note>
            Vi behöver också se till att fler vågar träda fram och vittna
            om vad de har varit med om. Här har bland andra riksåklagaren
            varit tydlig. En majoritet i den här kammaren har också varit
            tydlig med att frågan om anonyma vittnen bör utredas.
          </note>
          <note>
            När kommer regeringen att lyssna till vad riksdagen har sagt
            och se till att utreda just frågan om anonyma vittnen?
          </note>
          <note type="speaker">
            Anf. 24 Justitie- och migrationsminister MORGAN JOHANSSON (S):
          </note>
          <note>
            Fru talman! Precis som frågeställaren berör har vi ett problem
            när det gäller gängkriminalitet, som har bitit sig fast – skulle
            jag vilja säga – under ganska lång tid i Sverige.
          </note>
          <note>
            Regeringen har tagit detta på allra största allvar från den dag
            vi tillträdde för fem år sedan. Vi har byggt ut rättsväsendet,
            och vi fortsätter med det. Det utbildas tre gånger så många poliser
            nu som när Moderaterna styrde. Vi har startat polisutbildningar
            på nya orter: Malmö och Borås. Vi har skärpt ett trettiotal straff,
            och vi har dessutom nu sett till att brottsbekämpningen har effektiviserats
            på ett sådant sätt att fler av de mest kriminella individerna
            kan buras in.
          </note>
          <note>
            Vi kommer att fortsätta med detta, och jag gör det gärna i ett
            brett samarbete. Just därför förhandlar vi med er och diskuterar
            ett stort antal nya åtgärder för att kunna bekämpa den här typen
            av kriminalitet. Vi träffades så sent som i går och gick igenom
            ett antal konkreta förslag. Vi kommer att fortsätta med detta,
            och vi tar från vår sida oerhört seriöst på det här och går igenom
            förslag för förslag.
          </note>
          <note type="speaker">
            Anf. 25 JOHAN FORSSELL (M):
          </note>
          <note>
            Fru talman! Jag skulle säga att problemet just nu är att vi inte
            förhandlar. Förhandlingarna har nämligen inte kommit igång ännu,
            trots att vi har setts vid två tillfällen.
          </note>
          <note>
            Jag kan konstatera att Morgan Johansson sa till Sveriges Radio
            i våras att just frågan om anonyma vittnen, som riksdagen alltså
            i ett tillkännagivande har begärt behandling av, skulle inkluderas
            i den vittnesutredning som regeringen har aviserat tidigare. Svaret
            från Morgan Johansson nu gör mig förbryllad. Har regeringen ändrat
            uppfattning? Ni sa en sak då, men nu verkar det inte finnas något
            tydligt tidsspann för detta. Vad är det egentligen som gäller?
          </note>
          <note type="speaker">
            Anf. 26 Justitie- och migrationsminister MORGAN JOHANSSON (S):
          </note>
          <note>
            Fru talman! Det är lite surrealistiskt att höra att förhandlingar
            inte pågår, när Johan Forssell mycket väl vet att vi lade inte
            mindre än 18 förslag på bordet i går. Det var just våra ingångsvärden
            i en sådan förhandling. Moderaterna har också 10 förslag som vi
            diskuterar.
          </note>
          <note>
            Det är klart att vi inom de kommande dagarna och den kommande
            veckan kommer att fortsätta med dessa förhandlingar. Då får vi
            se till att försöka skapa en ordning och ett resultat där så många
            som möjligt av förslagen tas upp.
          </note>
          <note>
            Utredning om stärkt vittnesskydd
          </note>
          <note type="speaker">
            Anf. 27 ADAM MARTTINEN (SD):
          </note>
          <note>
            Fru talman! Gängsamtalen mellan regeringen och delar av oppositio
            ­ nen har inletts. Sverigedemokraterna är inte inbjudna. Samtalen
            har hittills inte lett till något resultat och inte till några
            nya förslag på bordet.
          </note>
          <note>
            Riksåklagaren, poliser runt om i landet och inte minst en riksdagsmajoritet
            här i kammaren har lyft förslaget om just anonyma vittnen i domstol
            mot de kriminella gängen. Detta existerar runt om i Europa på
            ett sätt som gör att rättssäkerheten kan garanteras. När den enskilt
            mest försvårande omständigheten kring dessa gängmord är att ingen
            vågar vittna är det dags för samhället att ställa upp för de medborgare
            som vill vittna. Vi måste i de svåraste fallen kunna garantera
            vittnen att få vara anonyma för att vi ska kunna garantera deras
            säkerhet.
          </note>
          <note>
            Jag vill ha svar på min fråga till justitieministern, till skillnad
            från hur det lät i svaret på tidigare fråga: Tänker regeringen
            bejaka riksdagens tillkännagivande och inkludera en utredning
            om anonyma vittnen i domstol i sitt arbete om ett stärkt vittnesskydd?
            Kommer regeringen att göra detta – är svaret ja eller nej?
          </note>
          <note type="speaker">
            Anf. 28 Justitie- och migrationsminister MORGAN JOHANSSON (S):
          </note>
          <note>
            Fru talman! Frågan om anonyma vittnen ligger på bordet, som så
            många andra förslag som vi nu förhandlar om inom ramen för de
            samtal som vi för.
          </note>
          <note>
            Vi har lagt 18 förslag på bordet. Där finns straffskärpning av
            olika slag, sociala insatser, avhopparprogram, åtgärder mot illegala
            vapen och sprängämnen. Där finns kraftigt höjt straff för övergrepp
            i rättssak så att den som ger sig på ett vittne eller en målsägande
            ska veta att det kan följas av en påtaglig sanktion.
          </note>
          <note>
            Alla förslag ligger på bordet, men jag tänker inte förhandla
            i medierna eller på det här sättet. Det gör vi i de former som
            vi nu har skapat genom att bjuda in de partier som vi diskuterar
            med.
          </note>
          <note type="speaker">
            Anf. 29 ADAM MARTTINEN (SD):
          </note>
          <note>
            Fru talman! Sverigedemokraterna är inte inbjudna till förhandlingarna.
            Det är därför påkallat att vi som en drivande opposition, som
            har drivit fram ett förslag i kammaren om ett tillkännagivande
            till regeringen, får veta vad som sker. Riksdagen står alltså
            bakom förslaget att införa – eller att åtminstone utreda – möjligheten
            att vittna anonymt och hur detta skulle kunna ske i Sverige.
          </note>
          <note>
            Detta sker i många andra länder runt om i Europa, där man väljer
            att ställa upp för de utsatta människor som bor i de här områdena
            och som vill vittna mot gängkriminaliteten. Men i det här läget
            får vi en osäkerhet från regeringen. Ni värnar kanske hellre de
            kriminellas rätt.
          </note>
          <note type="speaker">
            Anf. 30 Justitie- och migrationsminister MORGAN JOHANSSON (S):
          </note>
          <note>
            Fru talman! Vi befinner oss som sagt just nu i samtal om en lång
            rad förslag. Jag ser framför mig att vi kommer att kunna enas
            om ett antal ytterligare konkreta åtgärder för att bekämpa den
            här typen av kriminalitet.
          </note>
          <note>
            Frågan om anonyma vittnen ligger på bordet som en sak som vi
            diskuterar mellan partierna. Det är bara ett av förslagen. Det
            finns som sagt mycket annat: avhopparprogram, skärpt straff för
            dem som angriper vittnen och så vidare. Vi kommer att fortsätta
            processen under de kommande dagarna.
          </note>
          <note>
            Effekterna av brexit för svenska företag
          </note>
          <note type="speaker">
            Anf. 31 ANNIKA QARLSSON (C):
          </note>
          <note>
            Fru talman! Min fråga går till statsrådet Hans Dahlgren. Kommerskollegium
            uppskattade i fjol att det finns minst 7 000 svenska små och medelstora
            företag som bedriver handel med EU-länderna, inklusive Storbritannien.
            De berörs självklart av det som händer kring brexitsituationen.
          </note>
          <note>
            Om brexit går enligt plan och man får ett avtal på plats – hur
            ser då förutsättningarna ut för alla de små företag i Sverige
            som jobbar med export och import? Jag undrar på vilket sätt regeringen
            har säkerställt att det finns ett stöd att få så att man kan lösa
            de här frågorna.
          </note>
          <note type="speaker">
            Anf. 32 Statsrådet HANS DAHLGREN (S):
          </note>
          <note>
            Fru talman! Tack för frågan! Det har varit en ganska lång process
            sedan det blev klart att Storbritannien kommer att utträda ur
            Europeiska unionen. De har ju fattat ett beslut om det efter sin
            folkomröstning, men frågan är hur det kommer att ske. Frågan är
            väl fortfarande också när det kommer att ske.
          </note>
          <note>
            Det finns en beredskap hos svenska myndigheter, på uppdrag av
            reger ­ ingen förstås, att se till att all tänkbar information
            kan lämnas till de företag som är närmast berörda. Det finns ett
            stort antal småföretag som i dag kan ­ ske bara handlar med EU-länder
            som, om Storbritannien träder ut ur unio ­ nen utan ett avtal,
            kommer att få göra en massa saker som de aldrig har gjort förut:
            registrera sig, skaffa tillstånd för lagerhållning och så vidare.
          </note>
          <note>
            Vi hoppas naturligtvis att det ska bli ett utträde med ett avtal,
            och då kommer det inte att bli några större förändringar alls.
          </note>
          <note type="speaker">
            Anf. 33 ANNIKA QARLSSON (C):
          </note>
          <note>
            Fru talman! Det är oerhört viktigt att vi har en bra beredskap
            om det sker med avtal men också om det skulle bli utan avtal.
            Det är fortfarande lite svävande kring vad som kommer att ske.
            I den delen kan vi ju inte påverka utgången, utan det är den andra
            sidan vi kan påverka.
          </note>
          <note>
            Statsrådet beskrev att det finns en beredskap även i fall det
            skulle bli utträde utan ett avtal. Vart vänder sig företagen som
            befinner sig i den här situationen, och vad finns det för stöd
            och hjälp att få om olyckan skulle vara framme?
          </note>
          <note type="speaker">
            Anf. 34 Statsrådet HANS DAHLGREN (S):
          </note>
          <note>
            Fru talman! De bästa råd jag kan ge är att vända sig till Kommerskollegium,
            Tullverket och Skatteverket. På deras respektive webbplatser finns
            tydliga instruktioner för alla företagare om hur man ska bete
            sig i den här situationen.
          </note>
          <note>
            Inställda lärarutbildningar
          </note>
          <note type="speaker">
            Anf. 35 ILONA SZATMARI WALDAU (V):
          </note>
          <note>
            Fru talman! Nu har utbildningarna på våra lärosäten startat.
            Samtidigt har en del utbildningar ställts in, bland annat lärarutbildningar
            i en del bristämnen.
          </note>
          <note>
            Jag vill därför fråga statsrådet Matilda Ernkrans hur hon arbetar
            för att undvika inställda utbildningar. De ställs ju in för att
            det kanske bara är en eller två sökande. När vi tittar på statistiken
            kan vi ganska tydligt se att de stora högskolorna och lärosätena
            klarar av att ställa om och lägga ihop utbildningar så att man
            kan anta en eller två som läser parallellt med andra spår. Men
            på de mindre lärosätena ställs utbildningarna in, trots att det
            finns behöriga sökande som kanske inte har sökt någon annanstans.
            Man kanske har barn på hemorten och har svårt att pendla till
            ett annat universitet eller en annan högskola.
          </note>
          <note>
            Jag skulle därför vilja veta hur statsrådet jobbar för att se
            till att vi ska slippa inställda utbildningar.
          </note>
          <note type="speaker">
            Anf. 36 Statsrådet MATILDA ERNKRANS (S):
          </note>
          <note>
            Fru talman! I tider av lärarbrist och med det faktum att vi fortfarande
            vill bygga ett starkt samhälle genom att vara en stark kunskapsnation
            är möjligheten att utbilda sig till lärare oerhört viktig. Det
            är också anledningen till att regeringen har tagit ett ordentligt
            grepp för att se till att det finns fler lärarutbildningsplatser
            runt om i hela vårt land genom en fortsatt utbyggnad av lärarutbildningsplatserna.
          </note>
          <note>
            Vi har också sett till att det finns flera ingångar till läraryrket
            så att fler kan välja detta yrke, och vi tar ett gemensamt grepp
            för att se hur vi kan fortsätta att utveckla lärarutbildningen
            så att fler kan ta sig an detta.
          </note>
          <note>
            Det här är oerhört viktiga delar i att se till så att fler lärosäten
            kan känna att man kan genomföra utbildningarna.
          </note>
          <note type="speaker">
            Anf. 37 ILONA SZATMARI WALDAU (V):
          </note>
          <note>
            Fru talman! Tack för svaret! Jag kan konstatera att fler utbildningsplatser
            med fler inriktningar också kan leda till ännu fler inställda
            utbildningar på grund av att det är för få som söker. Det svarar
            alltså egentligen inte på min fråga hur man kan stötta de mindre
            lärosätena för att de ska kunna ha en utbildning även med väldigt
            få behöriga sökande.
          </note>
          <note type="speaker">
            Anf. 38 Statsrådet MATILDA ERNKRANS (S):
          </note>
          <note>
            Fru talman! Att få fler som vill läsa lärarutbildningarna är
            ett ansvar som vi bär gemensamt. Mitt och regeringens ansvar är
            att se till att det finns lärarutbildningsplatser runt om i vårt
            land. Våra lärosäten – universitet och högskolor – har ansvar
            för att dimensionera utbildningarna utifrån studenternas efterfrågan
            och arbetsmarknadens behov.
          </note>
          <note>
            Om jag kan, och det hoppas jag kunna inom kort, är jag den första
            att ge ytterligare stöd till våra lärosäten att faktiskt kunna
            ge de här utbildningarna på plats.
          </note>
          <note>
            Assistansersättningen
          </note>
          <note type="speaker">
            Anf. 39 PIA STEENSLAND (KD):
          </note>
          <note>
            Fru talman! Min fråga är av allmänpolitisk karaktär.
          </note>
          <note>
            Vi har ett katastrofläge inom den personliga assistansen. Personer
            med omfattande funktionsnedsättning får inte det stöd de behöver
            för att faktiskt överleva.
          </note>
          <note>
            Regeringens arbete med att verkställa KD-M-budgetens tillkännagivande
            om andning och sondmatning går för långsamt, och det räcker inte.
            Samtliga grundläggande behov måste vara assistansgrundande i sin
            helhet, och det kommer vi kristdemokrater att verka för i socialutskottet.
          </note>
          <note>
            Det finns dock fler problem. Nivån på timersättning för assistansen
            fastställs genom statsbudgeten, och uppräkningen har under flera
            år varit lägre än den kollektivavtalade löneökningen. Effekten
            blir mindre pengar till kompetensutveckling och arbetsledning,
            och både assistenter och assistansberättigade drabbas. Yrket personlig
            assistent blir mindre attraktivt, och vi står inför ett stort
            kompetensförsörjningsproblem.
          </note>
          <note>
            Min fråga till statsrådet blir därför: Tycker regeringen att
            det är rimligt att en statlig ersättningsmodell urholkar kvaliteten
            på assistansen och assistenternas arbetsvillkor?
          </note>
          <note type="speaker">
            Anf. 40 Statsrådet MIKAEL DAMBERG (S):
          </note>
          <note>
            Fru talman! Det är en viktig fråga som handlar om människor som
            har rätt till assistans men som faktiskt inte får det i dag. Jag
            tror att det finns en bred politisk uppslutning i den här kammaren
            om att det inte är värdigt det system som vi ska ha till exempel
            att barn inte har fått rätt hjälp med sondmatning och andning.
            Det är inte intentionen med den lagstiftning som vi har haft.
          </note>
          <note>
            När regeringen presenterade ett förslag som skulle råda bot på
            detta – det är också en viktig del av januariavtalet som vi har
            träffat med Centerpartiet och Liberalerna – visade det sig att
            remissinstanserna pekade på att detta förslag kanske inte hade
            räckt när det gäller sondmatning. Så kan vi inte ha det, och då
            tvingas vi göra om förslaget så att det blir tydligt och ger människor
            rätt till den assistans som de ska ha.
          </note>
          <note>
            På det här området finns även mycket annat som ska genomföras.
            Vi tittar på föräldraansvaret, egenvård och en utredning om det
            statliga huvudmannaskapet. Det är alltså mycket som behöver göras
            på detta område för att den här delen av välfärdssystemet ska
            vara trygg och fungera.
          </note>
          <note type="speaker">
            Anf. 41 PIA STEENSLAND (KD):
          </note>
          <note>
            Fru talman! Tack, statsrådet, för svaret, även om det inte svarade
            på min fråga.
          </note>
          <note>
            Om assistansersättningen i sig fortsätter att urholkas riskerar
            vi att seriösa assistansanordnare som har kollektivavtal, löneutvecklingssamtal
            och goda villkor kommer att drivas i konkurs, vilket vore förödande.
          </note>
          <note>
            Jag undrar därför om regeringen är villig att höja assistansersättningen
            i nivå med löneutvecklingen och verka för en långsiktigt hållbar
            finansieringsmodell.
          </note>
          <note type="speaker">
            Anf. 42 Statsrådet MIKAEL DAMBERG (S):
          </note>
          <note>
            Fru talman! Vårt fokus är att lösa de akuta problem som finns
            med det här systemet så att de människor som har rätt till hjälp
            också får det. Det är vårt huvudfokus, men vi ska också se över
            systemet med både föräldraansvar och egenvård, vilket är viktiga
            frågor. Vi kommer också att se över hela systemet med det statliga
            ansvaret.
          </note>
          <note>
            Detta tror vi är de prioriteringar som även stora delar av funktionshindersrörelsen
            ser är viktiga att ta tag i.
          </note>
          <note>
            Hongkong och Sveriges agerande i EU
          </note>
          <note type="speaker">
            Anf. 43 JOAR FORSSELL (L):
          </note>
          <note>
            Fru talman! Jag har en fråga till EU-minister Hans Dahlgren angående
            Sveriges agerande i EU för Hongkong.
          </note>
          <note>
            Jag kom hem från Hongkong bara häromdagen. Man har med sig mycket
            från en sådan resa, men det man kanske framför allt har med sig
            är att de Hongkongbor man träffar delar värderingar med oss. De
            suktar efter demokrati, de tror på det fria ordet och de vill
            ha ett rättsväsen som är självständigt.
          </note>
          <note>
            Samtidigt utsätts landet för en ökad press från diktaturens Kina
            och, får man säga, ett övervåld och en brutalitet från polisen
            mot de närmare 2 miljoner människor som demonstrerar för frihet
            på gatorna.
          </note>
          <note>
            Jag undrar därför hur regeringen avser att agera inom ramen för
            Europasamarbetet för att sätta press på Kina och för att stödja
            våra demokratiska bundsförvanter i Hongkong.
          </note>
          <note type="speaker">
            Anf. 44 Statsrådet HANS DAHLGREN (S):
          </note>
          <note>
            Fru talman! Tack, Joar Forssell, för frågan! Det är förstås en
            viktig och intressant frågeställning hur ett land som Sverige
            som medlem i Europeiska unionen ska kunna påverka Folkrepubliken
            Kina.
          </note>
          <note>
            Som bekant har vi inom EU en Kinastrategi från 2016. Den utgår
            från Europeiska unionens gemensamma intressen. Det handlar förstås
            dels om våra ekonomiska intressen, dels om våra värderingsintressen.
            Hela vårt samarbete bygger ju på respekt för rättsstatens principer,
            respekt för mänskliga rättigheter, respekt för demonstrationsfriheten
            och respekt för de strävanden som våra länder har stått upp för
            under alla tider.
          </note>
          <note>
            Vi talar med kineserna om detta i en dialog om mänskliga rättigheter.
            Det är naturligtvis en rättfram dialog, och vi får inte alltid
            gehör. Där finns till exempel fallet med den svenska medborgare
            som är fängslad på ett helt otillständigt sätt.
          </note>
          <note>
            Regeringen kommer snart att lägga fram en egen Kinastrategi,
            som kommer att ge en del svar på dessa frågor.
          </note>
          <note type="speaker">
            Anf. 45 JOAR FORSSELL (L):
          </note>
          <note>
            Fru talman! Tack för svaret!
          </note>
          <note>
            Det är lite grann så att svaret från statsrådet vittnar om en
            viss naivitet som har funnits i Sverige gentemot Kina och som
            fortsätter att finnas. Regeringen och regeringspartierna har tidigare
            starkt drivit att EU måste ha en gemensam linje, trots att vi
            vet att EU-länder som Grekland och Ungern blockerar en europeisk
            politik mot Kina därför att de sitter i Kinas klor ekonomiskt.
          </note>
          <note>
            Jag hade velat se lite mer tryck från regeringen i frågan, det
            vill säga att våga vara tydlig mot diktaturen Kina om vad som
            händer i Hongkong.
          </note>
          <note type="speaker">
            Anf. 46 Statsrådet HANS DAHLGREN (S):
          </note>
          <note>
            Fru talman! Jag tror att Joar Forssell kommer att bli lite mindre
            missnöjd när han har läst den Kinastrategi som regeringen håller
            på att utarbeta, som inom kort kommer att skickas till riksdagen
            i form av en skrivelse. Där finns också en stark ambition att
            påverka hela unionen på ett sätt så att vi med en tydlig röst
            kan stå upp för mänskliga fri- och rättigheter också i dialog
            med Kina.
          </note>
          <note>
            Beredskapen för en avtalslös brexit
          </note>
          <note type="speaker">
            Anf. 47 MATHIAS TEGNÉR (S):
          </note>
          <note>
            Fru talman! Häromdagen upplöstes det brittiska parlamentet för
            en fem veckors paus, och med det rycker en avtalslös brexit allt
            närmare. Därför har jag en fråga till statsrådet Hans Dahlgren.
          </note>
          <note>
            Det är ingen nyhet för någon att brexit är dålig för britterna,
            dålig för EU och framför allt negativ för ett litet exportberoende
            land som Sverige. Den är dålig för 300 000 svenskar som bor i
            Storbritannien, och den påverkar de 1,4 miljoner svenskar som
            är beroende av exportindustrin på ett negativt sätt.
          </note>
          <note>
            Samtidigt är det britterna som måste avgöra sitt eget öde.
          </note>
          <note>
            När nu en avtalslös brexit rycker närmare, det som för några
            år sedan var knappt tänkbart, blir frågan till statsrådet: Hur
            förbereder sig Sveriges regering för brexit? Framför allt: Hur
            förbereder man sig för risken för en avtalslös brexit?
          </note>
          <note type="speaker">
            Anf. 48 Statsrådet HANS DAHLGREN (S):
          </note>
          <note>
            Fru talman! Tack, Mathias Tegnér, för frågan!
          </note>
          <note>
            Detta är en fråga som har varit med oss sedan början av förra
            året när risken blev uppenbar. Jag menar att risken har ökat sedan
            dess. Det finns en överhängande risk för en hård brexit där britterna
            kraschar ut ur EU.
          </note>
          <note>
            Det finns tre områden där vi har prioriterat förberedelsearbetet.
            Det första är medborgarna. Hur ska de svenskar som bor, arbetar
            eller studerar i Storbritannien kunna göra det på ett någorlunda
            likartat sätt även i framtiden? Det är förstås mest beroende av
            vad britterna själva bestämmer, men riksdagen har stiftat lag
            om att fortsätta betala ut garantipension och föräldrapenning
            samt en del sjukförsäkringsersättningar. Den delen ska vara klar.
          </note>
          <note>
            Det andra handlar om britterna i Sverige. De ska också kunna
            leva vidare här. De tillför vårt samhälle mycket på skolor och
            universitet och så vidare.
          </note>
          <note>
            Det tredje är pengarna. Vi måste få tillbaka från britterna de
            pengar som de har varit med och satsat på EU.
          </note>
          <note type="speaker">
            Anf. 49 MATHIAS TEGNÉR (S):
          </note>
          <note>
            Fru talman! Det är viktigt – för att använda bevingade ord –
            att Sveriges beredskap är god. Det är naturligtvis svårt att veta,
            men är det möjligt att ändå spekulera i vilka oförutsedda händelser
            som ligger i farans riktning om vi hamnar i en situation med en
            avtalslös brexit?
          </note>
          <note type="speaker">
            Anf. 50 Statsrådet HANS DAHLGREN (S):
          </note>
          <note>
            Fru talman! Oförutsett är väl sådant man inte kan se.
          </note>
          <note>
            Jag fick information häromdagen från Bryssel där det framgick
            att de vanligaste frågorna bland dem som ringer till den helpdesk
            som finns där om vad som händer efter en hård brexit är följande:
            Vad händer med min hund och min katt? Kan jag ta med dem hem när
            jag åker hem till Sverige på sommarlov?
          </note>
          <note>
            Det kan vara oförutsedda händelser också där!
          </note>
          <note>
            Sveriges åtgärder mot skövlingen av Amazonas
          </note>
          <note type="speaker">
            Anf. 51 MARIA GARDFJELL (MP):
          </note>
          <note>
            Fru talman! Amazonas är världens största tropiska skog med en
            enorm rikedom av djur och växter och är hem för mer än 34 miljoner
            människor. Otroligt många intensiva bränder har rasat i Amazonas
            i år. Bränderna kan kopplas till avskogningen av Amazonas, och
            det behöver vidtas kraftfulla åtgärder för att stoppa skövlingen.
          </note>
          <note>
            Jag är glad för att Sverige nu har skickat katastrofhjälp till
            Bolivia, men jag vill ställa en allmänpolitisk fråga till Mikael
            Damberg. Vad kan Sverige göra för att bidra till ett snabbare
            stopp av regnskogsskövlingen genom EU-samarbetet och som enskilt
            land?
          </note>
          <note type="speaker">
            Anf. 52 Statsrådet MIKAEL DAMBERG (S):
          </note>
          <note>
            Fru talman! Tack, Maria Gardfjell, för frågan!
          </note>
          <note>
            Det är en enormt viktig fråga för Sverige. Vi är drivande i klimatpolitiken
            i hela Europeiska unionen. Vi vill att EU tar en ledande ställning
            internationellt. Om det skulle visa sig att vi inte får ett stopp
            på den skövling och de bränder som nu pågår i Amazonas hotas mycket
            av världens syretillförsel. Även koldioxidfrågan får en helt annan
            ställning efter detta. Det är en viktig europeisk fråga, och Europeiska
            unionen är engagerad i bilaterala dialoger med till exempel Brasilien
            där dessa frågor är viktiga. Handelsavtal diskuteras mellan länderna,
            och detta är en viktig fråga att föra in i diskussionen.
          </note>
          <note>
            Vi måste också på hemmaplan se över hur de svenska systemen fungerar.
            Jag vet att Per Bolund har engagerat sig i och diskuterat med
            AP-fonderna att de följer placeringsregelverket och noga följer
            utvecklingen i dessa länder. En del av pengarna går till investeringar
            som sker i dessa länder, och de bör följa de riktlinjer som finns
            för AP-fonderna.
          </note>
          <note type="speaker">
            Anf. 53 MARIA GARDFJELL (MP):
          </note>
          <note>
            Fru talman! Stort tack för svaret!
          </note>
          <note>
            Statsrådet nämner att EU har varit, och är, betydelsefullt i
            samarbetet, inte minst på handelspolitikens område. Här är det
            oerhört viktigt att Sverige verkligen sätter press så att klimatavtalen
            från Paris upprätthålls som ett absolut krav i handelspolitiken
            framöver.
          </note>
          <note type="speaker">
            Anf. 54 Statsrådet MIKAEL DAMBERG (S):
          </note>
          <note>
            Fru talman! Jag var ansvarig för handelspolitiken tidigare, så
            jag har inte alla detaljkunskaper om det nuvarande avtalet som
            EU förhandlar med Brasilien. Men det finns särskilda avsnitt som
            handlar om frågorna om skogsbrukets hållbarhet i Brasilien. Det
            är en otroligt viktig del av det avtal som EU nu har förhandlat
            med Brasilien. Jag hoppas verkligen att Brasilien tar intryck
            av EU:s position på området.
          </note>
          <note>
            Sexualbrott mot kvinnor
          </note>
          <note type="speaker">
            Anf. 55 JOSEFIN MALMQVIST (M):
          </note>
          <note>
            Fru talman! Uppsala, Rissne, Rågsved, Piteå, Hässelby. Listan
            över orter där kvinnor utsatts för våldsamma sexuella övergrepp
            den här sommaren kan göras lång.
          </note>
          <note>
            Utsattheten för sexualbrott har ökat kraftigt under Morgan Johanssons
            tid som justitieminister. För tredje året i rad ökade antalet
            anmälda våldtäkter till drygt 20 våldtäkter varje dag under förra
            året.
          </note>
          <note>
            För ett halvår sedan frågade jag justitieministern i kammaren
            hur han avsåg att stoppa utvecklingen. Sedan dess har antalet
            anmälda våldtäkter ökat med 20 procent. Nu frågar jag justitieministern
            igen: När ska Sveriges kvinnor känna sig trygga att gå hem själva
            på kvällen?
          </note>
          <note type="speaker">
            Anf. 56 Justitie- och migrationsminister MORGAN JOHANSSON (S):
          </note>
          <note>
            Fru talman! Vi betraktar mäns våld mot kvinnor generellt och
            sexuella övergrepp som ett stort samhällsproblem. Det vi gjorde
            under förra mandatperioden – där vi drev fram den strängaste sexualbrottslagstiftning
            som Sverige någonsin har haft, och förmodligen en av de strängaste
            i vår omvärld, med oaktsamhetsbrott, med samtyckeslagstiftning,
            med skärpt straff för de grova våldtäkterna, med bättre stöd i
            form av målsägandebiträden för dem som utsätts för brott – har
            varit oerhört viktigt. Vi klarade av det som Moderaterna inte
            klarade, nämligen att ta fram en samtyckeslagstiftning. Det gjorde
            inte Moderaterna.
          </note>
          <note>
            Detta behöver vi nu bygga vidare på. Jag kommer inom kort att
            tillsätta ytterligare en översyn av lagstiftningen, för att bland
            annat se över minimistraffet för våldtäkt. Detta måste naturligtvis
            gå hand i hand med att vi bygger ut polisverksamheten och att
            vi prioriterar utredningarna i hela rättsväsendet. Det är vi fast
            beslutna att göra.
          </note>
          <note type="speaker">
            Anf. 57 JOSEFIN MALMQVIST (M):
          </note>
          <note>
            Fru talman! Under Morgan Johanssons tid som justitieminister
            har alltså antalet anmälda sexualbrott ökat med 22 procent. Samtidigt
            ligger antalet fällande domar och strafförelägganden still. Brottsförebyggande
            rådet tittade särskilt på detta och visade i en granskning av
            våldtäkterna de senaste åren att bara 5 av 100 anmälda våldtäkter
            leder till fällande dom.
          </note>
          <note>
            Med anledning av det vill jag fråga vad justitieministern tänker
            göra för att säkerställa att fler kvinnor får upprättelse.
          </note>
          <note type="speaker">
            Anf. 58 Justitie- och migrationsminister MORGAN JOHANSSON (S):
          </note>
          <note>
            Fru talman! Det finns inga genvägar i detta. Det handlar om att
            sätta av de resurser som behövs i rättsväsendet för att utreda
            detta.
          </note>
          <note>
            Bara inom polisväsendet har man nu avdelat över 350 ytterligare
            utredare så att dessa brott kan utredas i botten på ett bättre
            sätt. Med det stöd vi nu har när det gäller målsägandebiträden
            tidigt är det också fler som kommer att klara hela processen ut.
          </note>
          <note>
            Det kommer att fortsätta vara en av de allra viktigaste frågorna
            för den här regeringen att stärka kampen mot mäns våld mot kvinnor.
          </note>
          <note>
            Barn som förs bort till utlandet
          </note>
          <note type="speaker">
            Anf. 59 SARA SEPPÄLÄ (SD):
          </note>
          <note>
            Fru talman! Det har återigen uppdagats att barn förs bort från
            Sverige mot sin vilja. Hittills i år rör det sig om 44 barn, och
            då vet vi inte hur stort mörkertalet är.
          </note>
          <note>
            Det är Nationella stödtelefonen mot hedersförtryck som har gett
            ut just denna rapport, men problemet har varit känt länge. Redan
            år 2009 visade det sig att bara i Skåne hade 25 barn förts bort
            mot sin vilja. Oftast handlar det om barnäktenskap, och barn utsätts
            ofta för både fysiskt och sexuellt tvång. Det är ett återkommande
            problem vid skolstart.
          </note>
          <note>
            Jag anser att det är fruktansvärt att detta har fått fortgå.
            Den sittande regeringen har ju haft makten ett bra tag och möjligheten
            att stoppa detta i flera år nu.
          </note>
          <note>
            Jag har två frågor till statsrådet Mikael Damberg: Vad har han
            tänkt göra åt att dessa 44 barn förts bort mot sin vilja, och
            vad tänker han göra i framtiden för att stoppa detta?
          </note>
          <note type="speaker">
            Anf. 60 Justitie- och migrationsminister MORGAN JOHANSSON (S):
          </note>
          <note>
            Fru talman! Det här berör ju hela hedersbrottsdiskussionen, och
            straffrätten i den delen ligger på mig.
          </note>
          <note>
            Vi förbereder nu ytterligare lagstiftning kring detta.
          </note>
          <note>
            Ett förslag är en särskild straffskärpningsgrund. Om man begår
            brott med hedersmotiv ska samhället se strängare på de brotten
            än om man inte har hedersmotiv. Vi kommer att kunna gå till riksdagen
            med ett sådant lagförslag.
          </note>
          <note>
            Bland våra förslag finns också möjligheten att belägga personer
            med utreseförbud. Om det finns risk att man för ut sina barn för
            att de ska giftas bort eller könsstympas vill vi införa en ny
            möjlighet till utreseförbud och även till att beslagta pass i
            de situationerna.
          </note>
          <note>
            Detta är utrett och klart. Det kommer vi att kunna gå till riksdagen
            med. Det är bara två exempel. Vi kommer dessutom att vidareutreda
            frågan om en särskild brottsrubricering för hedersbrott. Straffrätten
            stärker vi, men det handlar naturligtvis också mycket om förebyggande
            arbete som måste göras.
          </note>
          <note type="speaker">
            Anf. 61 SARA SEPPÄLÄ (SD):
          </note>
          <note>
            Fru talman! Jag känner att det inte var ett tillräckligt svar
            på min fråga. Ett enda barn som förs bort mot sin vilja är ett
            barn för mycket. Ett enda barn som utsätts för sexuellt tvång
            och övergrepp är ett barn för mycket.
          </note>
          <note>
            Dessa barn blir bestulna på sin framtid, och det känns som om
            reger ­ ingen helt enkelt inte bryr sig. Ni har haft makt tillräckligt
            länge nu för att kunna stoppa det här, men det finns ingen nationell
            plan för det.
          </note>
          <note type="speaker">
            Anf. 62 Justitie- och migrationsminister MORGAN JOHANSSON (S):
          </note>
          <note>
            Fru talman! Jag har ju precis redovisat de åtgärder som vi har
            genomfört och de åtgärder som vi är på väg att genomföra. Detta
            är också en viktig punkt i överenskommelsen mellan regeringen
            och Centerpartiet och Liberalerna – att förstärka insatserna mot
            alla typer av hedersförtryck.
          </note>
          <note>
            Alla barn och unga har rätt att själva välja sin framtid, oavsett
            i vilken familj man växer upp. Där kommer vi aldrig att ge vika.
            Vi kommer att fortsätta bygga ut de åtgärder som behövs för att
            komma till rätta med detta; det kan jag försäkra Sara Seppälä.
          </note>
          <note>
            Långsiktig brottsbekämpning
          </note>
          <note type="speaker">
            Anf. 63 JOHAN HEDIN (C):
          </note>
          <note>
            Fru talman! I går läste jag en alldeles utmärkt artikel, signerad
            Polisförbundet, som kräver att regeringen ökar polisens brottsbekämpande
            förmåga. Polisförbundet efterlyser större långsiktighet för att
            den brottsbekämpande förmågan på riktigt och varaktigt ska kunna
            öka.
          </note>
          <note>
            Skälet till att jag ställer denna fråga till justitieministern
            snarare än till inrikesministern är att jag vill bidra till denna
            långsiktighet. Vi ska se hela rättskedjan i detta arbete.
          </note>
          <note>
            Vi har just nu en situation som är allvarlig och akut. Vi måste
            snabbt få åtgärder på plats för att stävja gängvåldet; om det
            råder inget tvivel. Men vi måste samtidigt se de långsiktiga perspektiven
            i detta så att vi slipper göra det här gång på gång och återigen.
            Att bryta en kriminell karriär precis i dess början är långt mycket
            lättare och kan ske till en bråkdel av det pris – både i form
            av pengar rent samhällsekonomiskt och i form av mänskligt lidande
            – som en livstidskriminell kostar.
          </note>
          <note>
            Hur avser regeringen att säkerställa långsiktighet i rättspolitiken?
          </note>
          <note type="speaker">
            Anf. 64 Justitie- och migrationsminister MORGAN JOHANSSON (S):
          </note>
          <note>
            Fru talman! Tack för frågan! Jag tycker att det är ett viktigt
            perspektiv. Det är lätt att man koncentrerar sig enbart på brottsbekämpningssidan
            och glömmer bort det förebyggande. Vi vet ju alla att om vi ska
            lyckas med detta handlar det om båda delar.
          </note>
          <note>
            De som begår många brott, dem måste vi helt enkelt bura in. Men
            vi måste också se till att strypa nyrekryteringen till de kriminella
            gängen. Här tror jag att det handlar mycket om att förstärka insatserna
            inom socialtjänsten och skolan – inte minst socialtjänstens verksamhet
            när det gäller att ta hand om de barn som växer upp i miljöer
            som kanske i sig är kriminella, där familjen så att säga är en
            del av problemet. Därför tror jag att det i de samtal som vi nu
            för om detta måste finnas mycket av konkreta åtgärder när det
            gäller att stärka socialtjänst och skola, inte minst i de utsatta
            områdena.
          </note>
          <note type="speaker">
            Anf. 65 JOHAN HEDIN (C):
          </note>
          <note>
            Fru talman! Jag kan inte nog betona det faktum att vi måste hålla
            momentum uppe i de samtal som pågår. Det har flera gett uttryck
            för, och jag och många andra har sagt oss beredda att rensa våra
            kalendrar för att få detta till stånd. Det är bra, men det krävs
            lite konkretion även i hur vi ska höja debatten till en större
            långsiktighet.
          </note>
          <note>
            Centerpartiet har föreslagit att vi ska inrätta en trygghetsberedning
            där hela rättskedjan står i fokus. Jag hoppas att fler delar vår
            tanke om en trygghetsberedning eller åtminstone kommer med en
            egen idé om hur den ­ na långsiktighet ska komma till stånd.
          </note>
          <note type="speaker">
            Anf. 66 Justitie- och migrationsminister MORGAN JOHANSSON (S):
          </note>
          <note>
            Fru talman! En trygghetsberedning är ett av de förslag som nu
            ligger på bordet, tillsammans med många andra. Jag ser fram emot
            att kunna fortsätta dessa diskussioner under den kommande veckan
            för att vi ska kunna landa i en så bred, effektiv och bra överenskommelse
            som möjligt. Då tror jag faktiskt att vi kommer att kunna påbörja
            en utveckling där vi möter detta och kan vända de negativa trenderna
            nedåt igen.
          </note>
          <note>
            Universitetsstatus till Mälardalens högskola
          </note>
          <note type="speaker">
            Anf. 67 PIA NILSSON (S):
          </note>
          <note>
            Fru talman! Mälardalens högskola är en viktig samhällsbyggare
            och tillväxtmotor som har ett nära samarbete med såväl näringsliv
            som offentlig sektor, inte bara i Västerås och Eskilstuna utan
            i hela Mälardalsregio ­ nen. För att stärka regionens konkurrenskraft
            och ta till vara den tillväxtpotential som basindustrin har spelar
            högskolans möjligheter att bedriva högkvalitativ utbildning och
            forskning en avgörande roll, inte minst vad gäller kompetensförsörjning.
          </note>
          <note>
            Vi socialdemokrater bedömer att Sverige behöver ett nytt tekniskt
            universitet. Mälardalens högskola har de bästa förutsättningarna,
            inte minst tack vare att högskolans forskning inom teknikområdet
            håller absolut världsklass.
          </note>
          <note>
            Jag vill därför fråga ministern för högre utbildning och forskning
            Matilda Ernkrans: Avser ministern och regeringen att vidta några
            åtgärder för att Mälardalens högskola ska bli ett tekniskt universitet?
          </note>
          <note type="speaker">
            Anf. 68 Statsrådet MATILDA ERNKRANS (S):
          </note>
          <note>
            Fru talman! Tack, ledamoten, för frågan! Som ledamoten själv
            beskriver är det ingen hemlighet att vi socialdemokrater tycker
            att vi ska bygga vidare på ett starkt kunskaps ‑ och forskningssamhälle.
          </note>
          <note>
            Vi ser att vi behöver förstärka med ett nytt tekniskt universitet.
            Vi har också sagt att Mälardalens högskola skulle kunna bli ett
            sådant. Men det är som jag svarat tidigare på dessa frågor: Ska
            man inrätta nya universitet i vårt land kräver det att det görs
            i en bredare beredning med flera politiska partier och i ett större
            forskningspolitiskt sammanhang. Det får jag lov att återkomma
            till.
          </note>
          <note type="speaker">
            Anf. 69 PIA NILSSON (S):
          </note>
          <note>
            Fru talman! Tack för svaret, Matilda Ernkrans! Det är ju mer
            än 20 år sedan Sverige senast bildade ett tekniskt universitet.
            Det var Luleå tekniska universitet, och med facit i hand går det
            inte att överskatta den betydelse som det beslutet haft för regionen
            och för landet.
          </note>
          <note>
            Jag kan inte nog understryka vikten av högkvalitativ utbildning
            och forskning för att utveckla den viktiga basindustrin, som de
            facto utgör fundamentet i finansieringen av vår välfärd.
          </note>
          <note type="speaker">
            Anf. 70 Statsrådet MATILDA ERNKRANS (S):
          </note>
          <note>
            Fru talman! Jag besökte själv alldeles nyligen Luleå tekniska
            universitet och kan mycket väl vittna om vilken enorm kraft och
            tillväxtpotential det har gett till hela regionen. Att vi har
            högre utbildning och forskning i hela vårt land är oerhört viktigt
            för att vi ska klara vår kompetensförsörjning, men också för att
            attrahera företag, näringsliv och så vidare som kan fortsätta
            utveckla en region och vårt land. Jag ser alltså fram emot ett
            fortsatt gott samarbete.
          </note>
          <note>
            Jägareförbundet och offentlig upphandling
          </note>
          <note type="speaker">
            Anf. 71 REBECKA LE MOINE (MP):
          </note>
          <note>
            Fru talman! Min fråga går till Mikael Damberg. I Sverige ges
            drygt 50 miljoner kronor per år till Jägareförbundet från statens
            viltvårdsfond. Pengarna går till det allmänna uppdraget, där det
            bland annat ingår att informera om våra rovdjur utifrån demokratiskt
            fattade beslut och mål.
          </note>
          <note>
            Samtidigt bedriver förbundet sin egen rovdjurspolitik med hjälp
            av dessa pengar. Det gör att man sitter på dubbla stolar, vilket
            är den slutsats som dras i offentliga utredningar från 1997, 2003,
            2004 och 2007. År 2014 pekade Regeringskansliets egna interna
            utredning på att uppdraget borde upphandlas enligt lagen om offentlig
            upphandling. Min fråga är: När ska denna lag även omfatta det
            allmänna uppdraget?
          </note>
          <note type="speaker">
            Anf. 72 Statsrådet MIKAEL DAMBERG (S):
          </note>
          <note>
            Fru talman! Jag ska vara ärlig och säga att jag inte har någon
            aning om svaret på den frågan eftersom det inte är mitt ansvarsområde.
            Jag tror dock, oavsett svaret på frågan, att det när vi bygger
            ett system med viltförvaltning i Sverige är viktigt att vi bygger
            upp förtroende, engagemang och långsiktighet i relationerna med
            de grupper som står för mycket av den viltförvaltning som vi i
            denna kammare har beslutat om. Men jag kan inte svara på frågan
            om upphandling.
          </note>
          <note type="speaker">
            Anf. 73 REBECKA LE MOINE (MP):
          </note>
          <note>
            Fru talman! Tack för svaret! Det är relativt få som känner till
            denna fråga, och det gör det väldigt viktigt för mig att lyfta
            fram den. Detta har nämligen stor betydelse för den naturvård
            som bedrivs i Sverige, så det handlar om väldigt betydelsefulla
            pengar.
          </note>
          <note>
            Samtidigt ger staten 7 miljoner kronor till Jägarnas Riksförbund,
            som har en uttalad nollvision för en art som finns med i EU:s
            art- och habitatdirektiv. Jag undrar hur detta är förenligt med
            fridlysningen och rödlistningen av vargen.
          </note>
          <note type="speaker">
            Anf. 74 Statsrådet MIKAEL DAMBERG (S):
          </note>
          <note>
            Fru talman! Jag avstår från vidare kommentarer och hänvisar till
            ansvarig minister.
          </note>
          <note>
            Slopande av ungdomsrabatten
          </note>
          <note type="speaker">
            Anf. 75 ARIN KARAPET (M):
          </note>
          <note>
            Fru talman! Min fråga går till justitieminister Morgan Johansson.
            Sverige befinner sig i en nationell kris. För första gången riskerar
            vi att få en hel ungdomsgeneration som växer upp i ett samhälle
            där dödsskjutningar och gängkriminalitet är ett normaltillstånd.
            När man pratar med äldre generationer var detta en parentes, men
            i dag ser vi vecka ut och vecka in skjutningar, sprängningar och
            mord – när en ung person tar ett vapen i handen och är beredd
            att avlossa det mot en annan person för att avsluta dennes liv.
            Vi har sett att det till och med gått så långt att man skjuter
            ihjäl närstående, mitt på dagen – en mamma som bär sin bebis.
          </note>
          <note>
            Jag kommer själv från dessa områden, och jag ser vad kriminaliteten
            gör. Min fråga till regeringen är: När tänker man slopa ungdomsrabatten
            för vuxna män och kvinnor mellan 18 och 20 år som begår brott?
          </note>
          <note type="speaker">
            Anf. 76 Justitie- och migrationsminister MORGAN JOHANSSON (S):
          </note>
          <note>
            Fru talman! Jag tror att mordet på mamman i Malmö sände chockvågor
            genom många av oss, inklusive mig själv, som tyckte att detta
            var något vi inte hade sett tidigare – hur man helt kallblodigt
            kan gå fram och skjuta en mamma i huvudet medan hon bär på sitt
            barn. Jag tror att vi alla blev tagna av denna råa handling.
          </note>
          <note>
            Detta var också skälet till att vi bjöd in de andra partierna
            för att se om det finns några ytterligare åtgärder som nu måste
            vidtas för att stävja och bryta våldsutvecklingen. Här ligger
            många förslag på bordet; vi har redan talat om en del av dem i
            dag. Ett av dem gäller straffreduktionen för unga.
          </note>
          <note>
            Men jag vill också säga att vi om vi ska lyckas med detta också
            måste förstärka de förebyggande insatserna – socialtjänst och
            skola – i de områden som berörs. Det måste finnas en balans mellan
            åtgärderna.
          </note>
          <note type="speaker">
            Anf. 77 ARIN KARAPET (M):
          </note>
          <note>
            Fru talman! Justitieminister Morgan Johansson har själv sagt
            att han varit beredd att lägga fram ett lagförslag om en slopad
            ungdomsrabatt. Men vi vet att det också finns ett till parti i
            Regeringskansliet, nämligen Miljöpartiet. Nu försöker man stoppa
            ned detta i en utredning. Vi har inte tid för samtal. Sociala
            insatser behövs, men de ungdomar som nu skjuter ihjäl varandra
            hade behövt sociala insatser för tio år sedan. Först måste vi
            plocka bort dem från gatan, bura in dem, och sedan kan vi börja
            prata om sociala insatser. När tänker regeringen ta bort ungdomsrabatten?
          </note>
          <note type="speaker">
            Anf. 78 Justitie- och migrationsminister MORGAN JOHANSSON (S):
          </note>
          <note>
            Fru talman! Man måste göra båda delarna samtidigt. Det första
            Moderaterna gjorde när ni fick chansen att styra lite var att
            plocka bort pengar avsatta för sociala insatser och skola i utsatta
            områden. Det var fel väg att gå, tycker jag. Vi måste se till
            att säkra dessa resurser för framtiden.
          </note>
          <note>
            Det är inte så att vi ska tillsätta några nya utredningar om
            straffreduk ­ tionen. Det finns redan en utredning färdig, beställd
            av mig. Den jobbar vi med, och den ligger också på bordet när
            vi nu förhandlar om detta. Vi får återkomma med resultatet.
          </note>
          <note>
            Ett veto mot en ökad svensk EU-avgift
          </note>
          <note type="speaker">
            Anf. 79 LUDVIG ASPLING (SD):
          </note>
          <note>
            Fru talman! Under den innevarande budgetperioden är Sverige den
            största per capita-bidragsgivaren till en EU-budget som präglas
            av avsaknad av tydliga målsättningar, bristfällig uppföljning,
            storskaligt slöseri, massiva bedrägerier och korruption.
          </note>
          <note>
            Under valet till Europaparlamentet upprepade Socialdemokraternas
            kandidater som ett mantra att den svenska avgiften inte ska öka.
            Statsrådet Magdalena Andersson har kallat det liggande förslaget
            orimligt, och statsministern har gång på gång upprepat en liknande
            ståndpunkt i riksdagens EU-nämnd.
          </note>
          <note>
            Jag vill därför fråga statsrådet Hans Dahlgren om hans regering
            planerar att stå fast vid sitt ord om att värna de svenska statsfinanserna
            och lägga in si tt veto mot ett förslag som innebär att Sverige
            ska betala hela 54 miljarder kronor, det vill säga nästan lika
            mycket som hela försvarsbudgeten, per år i EU-avgift.
          </note>
          <note type="speaker">
            Anf. 80 Statsrådet HANS DAHLGREN (S):
          </note>
          <note>
            Fru talman! Tack, Ludvig Aspling, för frågan! Jag kan verkligen
            bekräfta att den svenska regeringen är fullt inriktad på att fortsätta
            arbeta för de principer som vi har lagt fram tillsammans med en
            majoritet i Sveriges riksdag: att vi ska hålla nere den svenska
            EU-avgiften och den totala volymen på EU-budgeten samt att de
            pengar som finns i budgeten ska gå till moderna ändamål, som klimatfrämjande,
            migration och säkerhet, och inte till gammaldags politik för jordbruksstöd
            och strukturfonder, som inte behövs i samma utsträckning som tidigare.
          </note>
          <note>
            Det är frestande att diskutera när man ska lägga in sitt veto
            och inte. Jag tror inte att det är här i Sveriges riksdag inför
            hela allmänheten som man ska tala om exakt vilken förhandlingsstrategi
            man ska ha. Jag kan dock säga att om det blir ett förslag som
            ligger helt i linje med det som kommissionen har lagt fram kommer
            Sveriges statsminister inte att acceptera det.
          </note>
          <note type="speaker">
            Anf. 81 LUDVIG ASPLING (SD):
          </note>
          <note>
            Fru talman! Tack så mycket för svaret! Jag vill påminna om vad
            som utspelade sig förra gången man förhandlade om detta. Danmark
            hotade offentligt med veto under förhandlingen om den här långtidsbudgeten.
            Då erhöll de också en separat rabatt på 1,3 miljarder kronor.
            Det är med andra ord uppenbart att det lönar sig att inta en resolut
            och fast förhandlingsposition.
          </note>
          <note>
            Vilken lärdom tycker Hans Dahlgren att Sverige kan dra av historien
            i just det fallet?
          </note>
          <note type="speaker">
            Anf. 82 Statsrådet HANS DAHLGREN (S):
          </note>
          <note>
            Fru talman! Det är självklart att vi ska ha en resolut och fast
            position. Det tror jag att de som vi har talat med bland våra
            partner i unionen har uppfattat. Vi har en mycket fast och resolut
            position.
          </note>
          <note>
            Vi kommer att ha ett svårt arbete framför oss när vi ska förhandla
            med de andra 26 om hur dessa pengar ska fördelas och hur stora
            intäkter uni ­ o ­ nen ska ha. Men vi har några bra likasinnade
            som vi ska jobba ihop med; Danmark hör till dem. Vi ska tillsammans
            fundera på en bra taktik.
          </note>
          <note>
            Genomförandet av EU:s upphovsrättsdirektiv
          </note>
          <note type="speaker">
            Anf. 83 PER-ARNE HÅKANSSON (S):
          </note>
          <note>
            Fru talman! Min fråga går till justitieminister Morgan Johansson.
            Jag vill lyfta fram detta med en fri och oberoende press, som
            ju är en förutsättning för en levande demokrati. Det förutsätter
            också en respekt för upphovsrätten och ett gemensamt ansvarstagande
            när det gäller detta för aktörerna inom medi ern a. Gemensamma
            spelregler och en mångfald av aktörer är viktiga ingredienser
            i detta.
          </note>
          <note>
            Med EU:s nyligen antagna upphovsrättsdirektiv kan, som jag ser
            det, möjligheterna öka för att skapa en mediesituation som utgår
            från de förutsättningar som råder i dag, med digitalisering, snabb
            och direkt nyhetsförmedling, och som främjar just det som jag
            nämnde här. Det stärker tilliten och motverkar förhoppningsvis
            också fake news och förebygger kanske också hot och kränkningar.
          </note>
          <note>
            Justitieministern har varit synnerligen aktiv i de här frågorna
            tidigare, inte minst i dialogen mellan globala aktörer, vilken
            han har försökt främja. Jag vill därför fråga justitieministern
            vilka initiativ har tar för att stärka detta arbete i Sverige.
          </note>
          <note type="speaker">
            Anf. 84 Justitie- och migrationsminister MORGAN JOHANSSON (S):
          </note>
          <note>
            Fru talman! Frågeställningen rör upphovsrätten och hur vi ska
            implementera det direktiv som EU nu har antagit. Som frågeställaren
            säger är det enormt viktigt för kulturarbetare, musiker, författare
            och för mediebranschen som sådan att man har ett skydd för sin
            upphovsrätt, så att andra inte åker snålskjuts på ens arbete.
          </note>
          <note>
            När nu direktivet är antaget innebär det att det ska implementeras
            i svensk rätt. Det har varit ganska omstritt, som ni ju vet, inte
            minst med diskussion här i riksdagen, men nu är det antaget, och
            då ska alla länder leva upp till det. Vi kommer därför under de
            kommande åren, under den tid vi implementerar detta, att ha en
            utbyggd dialog med de aktörer som finns i Sverige på det här området.
            Vi har bjudit in över hundra aktörer till ett stort antal möten
            för att informera om hur detta ska implementeras och hur man ska
            säkerställa att det fungerar på ett bra sätt framöver.
          </note>
          <note type="speaker">
            Anf. 85 PER-ARNE HÅKANSSON (S):
          </note>
          <note>
            Fru talman! Det som justitieministern beskriver är en viktig
            ingång. Det gäller att skapa en bred uppslutning kring detta och
            en stark folklig förankring. Det finns många aktörer i sammanhanget
            som framhåller detta med att upphovsrätten i ett historiskt perspektiv
            är mer hotad nu än på länge. Är det en uppfattning som justitieministern
            kan ställa upp på? Hur ser ni på arbetet med folklig förankring
            i detta?
          </note>
          <note type="speaker">
            Anf. 86 Justitie- och migrationsminister MORGAN JOHANSSON (S):
          </note>
          <note>
            Fru talman! Det är klart att upphovsrätten utmanas av den nya
            tekniken. Det har blivit så mycket lättare att sprida andras texter,
            andras musik och andras filmer än vad som var fallet tidigare.
            Samtidigt är jag som gammal journalist väl medveten om hur viktigt
            det är att de som skapar något också kan få betalt för det de
            gör. Därför har vi en dialog, bland annat med Youtube, Facebook
            och andra stora aktörer på nätet för att se till att de också
            kan leva upp till detta.
          </note>
          <note>
            Antagningskraven till lärarutbildningen
          </note>
          <note type="speaker">
            Anf. 87 MARIA STOCKHAUS (M):
          </note>
          <note>
            Fru talman! Min fråga går till Matilda Ernkrans.
          </note>
          <note>
            En av statens viktigaste uppgifter i skolsystemet är att se till
            att det finns behöriga lärare i våra klassrum och att det utbildas
            tillräckligt många. Vi har ju stor lärarbrist; det är bekant.
            UKÄ kom nyligen med en rapport som visar att 24 procent av dem
            som började höstterminen 2016 har slutat. Bland ämneslärarstudenterna
            är det bara 47 procent som är kvar vid slutet av tredje terminen.
            Med så stora avhopp blir det svårt att minska lärarbristen ute
            i klassrummen.
          </note>
          <note>
            En stor anledning till avhoppen är att de som kommer in har väldigt
            låga betyg. Det beror på att man har ökat antalet platser, så
            att intagningspoängen har sjunkit. De har alltså inte tillräckliga
            förkunskaper för att kla ­ ra av studierna.
          </note>
          <note>
            En rimlig slutsats av detta borde vara att höja antagningskraven
            till lärarutbildningen. Jag undrar när vi får se ett sådant förslag
            från regeringen.
          </note>
          <note type="speaker">
            Anf. 88 Statsrådet MATILDA ERNKRANS (S):
          </note>
          <note>
            Fru talman! Jag kan börja med att konstatera att vi behöver ha
            fler duktiga lärare ute i våra klassrum. Att vi har en välfungerande
            lärarutbildning är grunden till det. Jag kan också konstatera
            att vi har utbildat för få lärare under alltför många år, inte
            minst under de år då Maria Stockhaus parti satt vid regeringsmakten.
            Sedan vi fick en S-ledd regering har vi stadigt utökat antalet
            lärarutbildningsplatser på våra universitet och högskolor.
          </note>
          <note>
            Den bild som Maria Stockhaus här lägger fram är inte helt sann
            – att anledningen till att studenterna inte fullföljer lärarutbildningen
            skulle vara att studenterna på lärarutbildningen inte är riktigt
            duktiga. Det är de, och lärarutbildningen är den största utbildning
            vi har.
          </note>
          <note>
            Men självklart måste fler klara lärarutbildningen, och därför
            har vi också satt igång ett arbete med att reformera lärarutbildningarna.
            Vi kommer att återkomma till kammaren om detta.
          </note>
          <note>
            Utvisning av asylsökande
          </note>
          <note type="speaker">
            Anf. 89 BORIANA ÅBERG (M):
          </note>
          <note>
            Fru talman! I Sverige finns ett växande skuggsamhälle där gömda
            försörjer sig på brott och svartarbete. År 2016 gjorde den dåvarande
            inrikesministern Ygeman ett uppmärksammat utspel om att 80 000
            asylsökande med avslagsbeslut skulle utvisas de närmaste åren.
            Nu har det gått tre år, och jag vill fråga inrikesminister Damberg
            hur många av dessa 80 000 utvisningar som har verkställts.
          </note>
          <note type="speaker">
            Anf. 90 Justitie- och migrationsminister MORGAN JOHANSSON (S):
          </note>
          <note>
            Fru talman! Jag svarar på frågan eftersom jag också är migrationsminister
            och har den aktuella sifferställningen klar för mig. Jag följer
            de här siffrorna väldigt noga.
          </note>
          <note>
            De senaste fem åren är det över 70 000 före detta asylsökande
            som har lämnat Sverige, ungefär en fjärdedel med tvång och ungefär
            tre fjärdedelar frivilligt.
          </note>
          <note>
            Vi har faktiskt haft en ganska hög takt i återvändandet de senaste
            åren, och vi kommer att förstärka det när vi nu har fått nya verktyg
            på plats med särskilda arbetsplatsinspektioner. Om man misstänker
            att det finns illegal arbetskraft, alltså folk som inte har rätt
            att vara här men som ändå är kvar och jobbar, har polisen sedan
            ett år tillbaka utökade möjligheter att gå in och göra den typen
            av kontroller. Detta görs nu i ökad omfattning. Det innebär också
            att man hittar allt fler. Bara häromdagen var det för övrigt ett
            särskilt flygplan med 50 personer som avvisades tillbaka till
            Afghani ­ stan. Avvisningarna fungerar.
          </note>
          <note>
            Sveriges prioriteringar i EU:s budgetförhandlingar
          </note>
          <note type="speaker">
            Anf. 91 SARA HEIKKINEN BREITHOLTZ (S):
          </note>
          <note>
            Fru talman! Min fråga går till statsrådet Hans Dahlgren.
          </note>
          <note>
            Arbetet med EU:s långtidsbudget 2021–2027 är i full gång. Målet,
            utifrån den information jag har fått, är att den ska vara godkänd
            före årsskiftet. Jag skulle därför vilja be EU-minister Hans Dahlgren
            att berätta mer om Sveriges prioriteringar i förhandlingarna,
            och då inte minst gällande den gemensamma jordbrukspolitiken och
            EU:s regionala politik men framför allt om Sveriges hållning till
            det förslag som finns om att koppla ihop efterlevnaden av rättsstatens
            principer och pengaflöden i arbetet med nästa långtidsbudget.
          </note>
          <note type="speaker">
            Anf. 92 Statsrådet HANS DAHLGREN (S):
          </note>
          <note>
            Fru talman! Tack, ledamoten, för frågan! Jag skulle kunna tala
            länge om prioriteringarna i budgetarbetet, men det hinner jag
            inte på den här knappa minuten. Men det är frågor om jobb och
            tillväxt som ligger högt upp på listan, förstås. Det handlar om
            klimatförändringarna, om säkerhet för medborgarna i Europa och
            om att klara en gemensam migrationspolitik.
          </note>
          <note>
            Själva budgeten ska också användas till ändamål som skapar ett
            europeiskt mervärde. Vi tror att de stora kolosser som vi har
            lagt så mycket pengar på i det förflutna – jordbrukspolitik, regionalpolitik
            och strukturfonder – kan ha lite mindre.
          </note>
          <note>
            När det gäller sambandet mellan vad man får från EU-budgeten
            och hur man respekterar rättsstatens principer kan jag nämna att
            det nu finns ett förslag, ett fint förslag från kommissionen,
            om att det ska införas en förordning som säger att man inte ska
            få lika mycket pengar från fonderna om man inte lever upp till
            rättsstatens principer. Vi stöder det förslaget fullt ut, och
            jag hörde bara häromdagen från det finska ordförandeskapet att
            de är på god väg att få fram ett bra förslag om detta.
          </note>
          <note>
            Regelförenklingar för företag
          </note>
          <note type="speaker">
            Anf. 93 DAVID JOSEFSSON (M):
          </note>
          <note>
            Fru talman! Detta är en fråga av allmänpolitisk karaktär.
          </note>
          <note>
            Det finns i dag ca 1,2 miljoner företag i Sverige. Flertalet
            av dessa, drygt 96 procent, är småföretag med färre än tio anställda.
            Pratar man med egenföretagare nämner de nästan alltid byråkrati
            och regelkrångel som hinder för fortsatt expansion.
          </note>
          <note>
            Det här är också frågor som regeringen påstår sig prioritera.
            Redan punkt 3 i januariöverenskommelsen har rubriken Bättre villkor
            för företagande och entreprenörer. Men i regeringsförklaringen
            i tisdags sa statsministern endast att kravet på aktiekapital
            sänks när han nämnde regelförenklingar för företag.
          </note>
          <note>
            Att sänka kravet på aktiekapital är ett bra och välkommet steg,
            men min fråga är: Vilka regelförenklingar för befintliga företag
            avser regering ­ en att genomföra under hösten?
          </note>
          <note type="speaker">
            Anf. 94 Statsrådet MIKAEL DAMBERG (S):
          </note>
          <note>
            Fru talman! En del av regeringsförklaringen handlade om detta:
            om växande företag och att det faktiskt skapar mycket jobb i Sverige.
            Jag vet att min kollega i regeringen, näringsministern, har bestämt
            att han ska åka på en förenklingsresa runt om i Sverige och samla
            in ytterligare idéer om regler och byråkrati som kan tas bort
            för att underlätta företagande.
          </note>
          <note>
            Det finns också andra förslag i januariöverenskommelsen som har
            stor betydelse, inte minst om skattesänkningar för de företag
            som anställer nyanlända eller människor som har varit långt ifrån
            arbetsmarknaden. Det innebär en avlastning för de företagen. Det
            finns alltså en lång rad reformer, som vi nu har enats om att
            vi ska driva vidare, som gör livet enklare för små och medelstora
            företag.
          </note>
          <note>
            Åtgärder mot otrygghet i Malmö
          </note>
          <note type="speaker">
            Anf. 95 NORIA MANOUCHI (M):
          </note>
          <note>
            Fru talman! Nu är det tydligare än någonsin för hela Sverige,
            men framför allt för Malmöborna, att ett socialdemokratiskt styre
            inte är en garant för trygghet utan snarare en garant för kriminellas
            möjlighet att frodas.
          </note>
          <note>
            Fru talman! En kvinna bärandes på sitt barn har avrättats i staden
            jag är född och uppvuxen i och som jag bor i. Inrikesminister
            Mikael Damberg besökte Malmö efter avrättningen. Hans budskap
            var: Vi behöver mer teknisk utrustning.
          </note>
          <note>
            Samtidigt finns det områden i Malmö där 65 procent är otrygga.
            Det är dubbelt så stor risk att bli skjuten i Malmö som i Stockholm.
            Helt ärligt är Malmöborna rädda.
          </note>
          <note>
            Som Malmöbo och moderat riksdagsledamot måste jag därför fråga:
            Är detta den socialdemokratiska ministerns enda svar på det totala
            trygghetshaveri som drabbar oss Malmöbor?
          </note>
          <note type="speaker">
            Anf. 96 Statsrådet MIKAEL DAMBERG (S):
          </note>
          <note>
            Fru talman! Jag var nere i Malmö för sjunde gången sedan jag
            blev inrikesminister. Mitt budskap efter detta fruktansvärda dåd
            var att Malmö inte står ensamt. Behöver Malmö extraresurser från
            regionen och från na ­ tionell nivå för att utreda och komma till
            rätta med dessa brott ska de ha det stödet. Det besked jag fick
            från polisen i Malmö var att de fick det stödet, att de fick extra
            stöd och hjälp för att jobba med den här situationen.
          </note>
          <note>
            Jag besökte också kommunstyrelsen. Jag träffade alla partier
            i kommunstyrelsen i Malmö för att diskutera hur vi tillsammans
            i Sverige ska komma till rätta med problemen med gängkriminalitet
            och våld. Jag mötte en väldig uppskattning över engagemanget i
            att jobba tillsammans.
          </note>
          <note>
            Det har skett en dramatisk ökning av antalet skjutningar i Stockholm.
            Jag som inrikesminister skulle aldrig drömma om att åka till Stockholm
            och säga att det har med det politiska styret i Stockholm att
            göra. På samma sätt tycker jag att man ska avstå från det när
            det gäller Malmö. Malmö har just nu en utveckling där skjutningarna
            minskar över tid. Det har inte med politisk färg att göra. Jag
            tror att det har att göra med samarbete mellan kommun, polis och
            olika myndigheter.
          </note>
          <note>
            Rymdstrategin och klimatutmaningen
          </note>
          <note type="speaker">
            Anf. 97 LINUS SKÖLD (S):
          </note>
          <note>
            Fru talman! Jag är norrbottning, som höres. I Norrbotten finns
            rymdhuvudstaden Kiruna, där IRF, Esrange och rymdcampus utgör
            ett rymdkluster. Min fråga går till rymdministern, statsrådet
            Matilda Ernkrans.
          </note>
          <note>
            Sverige är ett litet land och en stor rymdnation. Förra riksmötet
            antog vi en rymdstrategi som pekade ut riktningen för vår nations
            prioriteringar i rymdverksamheten. Största möjliga samhällsnytta
            var ett nyckelbegrepp. Ett samhällsproblem som rymdverksamheten
            kan hjälpa till att lösa är klimatutmaningen. Jag skulle vilja
            fråga statsrådet: Hur ser det arbetet ut framöver?
          </note>
          <note type="speaker">
            Anf. 98 Statsrådet MATILDA ERNKRANS (S):
          </note>
          <note>
            Fru talman! Tack för frågan från ledamoten! Det är faktiskt så
            att rymdverksamheten, inte minst den viktiga rymdbasen Esrange
            som finns i Kiruna, inte bara är viktig för Kiruna, Norrbotten
            och Sverige utan också för världen.
          </note>
          <note>
            Är det någonting som vi har nytta av när det gäller våra investeringar
            i rymden handlar det just om att hantera miljö och klimat. Vi
            behöver de investeringarna och den utrustning som vi sätter upp
            i rymden för att kunna övervaka och se översvämningar, skogsbränder,
            torka och isar som smälter men också för att kunna ta oss vidare
            till ett mer hållbart samhälle. Vi behöver satelliterna för att
            klara ut detta med självkörande bilar och för att kunna transportera
            oss bättre och så vidare.
          </note>
          <note>
            Det här är verkligen viktiga frågor där vi på allvar kan känna
            att det vi investerar i rymden har vi nytta av i våra liv på jorden.
          </note>
          <note>
            Tidsplan för insatser mot grov brottslighet
          </note>
          <note type="speaker">
            Anf. 99 MAGDALENA SCHRÖDER (M):
          </note>
          <note>
            Fru talman! Min fråga riktar sig till justitieminister Morgan
            Johansson.
          </note>
          <note>
            Tre misshandlade och hotade pojke. Två greps för brutalt knivmord.
            Polisen söker vittnen till skottlossning. Tortyrmisshandel. 23-åring
            åtalad för mordförsök. Man knivrånades i sin lägenhet.
          </note>
          <note>
            Det här är några av rubrikerna i min lokaltidning Mitt i Järfälla.
            Tittar man i en annan tidning är rubrikerna annorlunda men inte
            bättre. När regeringen tagit sommarledigt har Sveriges stora problem
            inte gjort det. Den grova brottsligheten eskalerar. Människor
            avrättas på öppen gata. Och människor tvingas acceptera att polisen
            inte har resurser att utreda så kallade vardagsbrott.
          </note>
          <note>
            Morgan Johansson talar gärna om de förslag som ligger på bordet.
            Men hur ser tidsplanen ut för alla de förslag som redan röstats
            igenom av en majoritet här i kammaren? Förslaget om anonyma vittnen
            är ett av dem.
          </note>
          <note type="speaker">
            Anf. 100 Justitie- och migrationsminister MORGAN JOHANSSON (S):
          </note>
          <note>
            Fru talman! Just nu pågår de förhandlingarna. Förslaget om anonyma
            vittnen är ett förslag som ligger på bordet tillsammans med mycket
            annat, till exempel förslag om skärpta straff för övergrepp i
            rättssak. Det handlar också om att se till att man kan gå in med
            ökade resurser och stöd till socialtjänst och skola i utsatta
            områden och om en balans när det gäller förebyggande insatser
            och brottsbekämpande insatser.
          </note>
          <note>
            Men vi kan från regeringens sida trots allt konstatera att vi
            under dessa fem år har gjort mer, skulle jag vilja påstå, än någon
            annan regering för att förstärka brottsbekämpningen. Det är ett
            stort antal straffskärpningar. Jag tror närmare bestämt att det
            är ett trettiotal. Det är den största ökningen av polisens resurser
            någonsin. Det är två nya polisutbildningar, en i Borås och en
            i Malmö. Vi utbildar nu tre gånger så många poliser som Moderaterna
            gjorde etcetera, etcetera, etcetera.
          </note>
          <note>
            Alldeles nyligen redovisade vi nya anslag till kriminalvården
            och domstolarna för att se till att hela rättsväsendet stärks.
          </note>
          <note>
            Vi kommer att fortsätta med detta. Jag hoppas att vi kan göra
            det i så bred enighet som möjligt.
          </note>
          <note>
            Regeringens syn på EU:s framtida försvars- och säkerhetspolitik
          </note>
          <note type="speaker">
            Anf. 101 PÅL JONSON (M):
          </note>
          <note>
            Fru talman! Jag vill rikta min fråga till Europaminister Hans
            Dahlgren.
          </note>
          <note>
            Utvecklingen av EU:s säkerhets- och försvarspolitik har gått
            väldigt snabbt under de senaste åren. Det är viktigt eftersom
            EU måste ta ett större ansvar för Europas säkerhet, inte minst
            i ljuset av det försämrade omvärldsläge som vi nu upplever. Som
            ett led i detta ska det nu skapas ett nytt generaldirektorat för
            försvarsindustrifrågor. Kommissionens nya ordförande har också
            sagt att EU ska utvecklas till en säkerhets- och försvarsunion.
          </note>
          <note>
            Vi moderater välkomnar detta under förutsättning att det inte
            duplice ­ rar den verksamhet som finns inom Nato. Men jag vet
            att detta är mycket mer kontroversiellt inom socialdemokratin,
            som hänger fast vid den mili ­ tära alliansfriheten. Jag vill
            därför fråga Hans Dahlgren: Kommer reger ­ ingen nu att försöka
            stoppa utvecklingen av en säkerhets- och försvarsuni ­ on inom
            EU? Hur skulle det påverka Sveriges inflytande på detta område?
            Och hur ser man på det nya direktoratet för försvarsindustrifrågor?
          </note>
          <note type="speaker">
            Anf. 102 Statsrådet HANS DAHLGREN (S):
          </note>
          <note>
            Fru talman! Tack, Pål Jonson, för frågan! Detta är ett viktigt
            och spännande arbetsområde också för framtiden.
          </note>
          <note>
            Sverige är militärt alliansfritt. Det är ingenting som vi hänger
            fast vid, utan vi tycker att det är en bra hållning som har tjänat
            och tjänar Sverige väl. Det är också till gagn för stabilitet
            och säkerhet i hela vår del av Eu ­ ropa.
          </note>
          <note>
            Hur vi ska vara engagerade i det säkerhetspolitiska samarbetet
            fram ­ över inom Europeiska unionen får vi se när dessa planer
            utkristalliserar sig. Vi är positivt engagerade i att främja säkerhet,
            både yttre och inre sä ­ kerhet, för Europeiska unionen. Och vi
            är angelägna om att det sker på ett mellanstatligt sätt. Kan vi
            få det garanterat är vi positivt engagerade också för framtiden.
          </note>
          <note>
            Stärkandet av kriminalvården
          </note>
          <note type="speaker">
            Anf. 103 GUSTAF LANTZ (S):
          </note>
          <note>
            Fru talman! Vissa saker är faktiskt bättre i verkligheten än
            på film, till exempel kriminalvården. I Hollywoodfilmernas värld
            är fängelseanställda ofta dumma, elaka och korrupta.
          </note>
          <note>
            Svensk kriminalvård är motsatsen till allt detta. Jag har själv
            jobbat inom kriminalvården, och nu som politiker möter jag dem
            som nu är anställda. Få gånger har jag mött så professionell och
            engagerad personal. Rymningarna har blivit färre över tid. Man
            förebygger metodiskt våldsamma situationer, man utvärderar sina
            egna program och man behåller endast dem som visar att de intagna
            kommer bättre ut.
          </note>
          <note>
            Men på senare tid har jag också mött en oro hos de anställda
            när det gäller hur de ska klara sitt uppdrag i framtiden. Det
            är nu ett stort tryck på kriminalvården med mycket hög beläggning.
          </note>
          <note>
            Min fråga till justitieminister Morgan Johansson blir därför:
            Hur arbetar regeringen för att stärka kriminalvården?
          </note>
          <note type="speaker">
            Anf. 104 Justitie- och migrationsminister MORGAN JOHANSSON (S):
          </note>
          <note>
            Fru talman! Det korta svaret på den frågan är att vi nu genomför
            historiskt stora satsningar på kriminalvården. I valrörelsen åkte
            jag runt och sa att om vi vinner valet kommer vi att se till att
            inte bara polisen får ökade resurser utan att också domstolarna,
            kriminalvården, Rättsmedicinalverket och resten av rättsväsendet
            nu också följer med i den stora expansion som behöver komma till
            med tanke på att just brottsbekämpningen kommit i gång. Det är
            därför som beläggningen i kriminalvården nu ökar, både på häktena
            och på anstaltssidan.
          </note>
          <note>
            Häromdagen kunde vi redovisa att vi lägger in ytterligare 200
            miljoner kronor för innevarande år till kriminalvården, utöver
            de 300 miljoner kronor som vi lade in i våras. Det innebär av
            vi bara för detta år förstärker kriminalvården med över en halv
            miljard kronor. Nästa år kommer det ytterligare medel. Vi ser
            nu att vi kommer att kunna sätta i gång en lång rad av de investeringar
            som vi har väntat med och som nu finns med i planen, och det är
            fantastiskt.
          </note>
          <note>
            Ratificering av fiskeavtal
          </note>
          <note type="speaker">
            Anf. 105 MARGARETA CEDERFELT (M):
          </note>
          <note>
            Fru talman! Jag riktar min fråga till Mikael Damberg.
          </note>
          <note>
            Jag vill börja med att säga att min fråga handlar om havet, om
            fisket och om arbetsmiljön på havet.
          </note>
          <note>
            Sverige är sedan 1959 medlem i FN-organet International Maritime
            Organization, IMO. Sverige är ett av 172 medlemsländer. Sverige
            ingår också i dess council, eller råd, och har därmed en ledande
            funktion. En viktig fråga för rådet handlar om just det som jag
            nämnde. Men det finns också något som heter Cape Town Agreement,
            som Sverige ännu inte har ratificerat. År 2022 kommer denna överenskommelse
            att träda i kraft.
          </note>
          <note>
            Jag undrar vad som är regeringens uppfattning i fråga om detta.
            Kommer regeringen att ratificera? Arbetet med ratificering har
            nämligen pågått länge.
          </note>
          <note type="speaker">
            Anf. 106 Statsrådet MIKAEL DAMBERG (S):
          </note>
          <note>
            Fru talman! Två gånger under en frågestund kan jag inte ge det
            exakta svaret. Men jag lovar att ta med frågan till ansvarig minister.
          </note>
          <note>
            Dock vill jag säga att jag hade förväntat mig en annan fråga
            om fiskeri just nu eftersom vi har EU-ministern på plats. En av
            de stora och allvarliga frågorna när det gäller brexit berör också
            fisket. Skulle vi få en hård brexit blir det väldigt många frågor
            som förblir obesvarade och som sänder en mycket stor oro inte
            minst till de fiskare som finns i Sverige.
          </note>
          <note>
            Jag tar med mig frågan. Jag har inte något svar på den. Men jag
            antar att frågan bereds.
          </note>
          <note>
            Följderna av förbudet mot handel med hyreskontrakt
          </note>
          <note type="speaker">
            Anf. 107 JOAKIM JÄRREBRING (S):
          </note>
          <note>
            Fru talman! Min fråga går till statsrådet Morgan Johansson. Varje
            dag går massor av människor till sitt arbete. Det är framgångsrika
            företag och strävsamma människors arbete som skapar ökat välstånd
            och utgör själva grunden för det svenska välfärdssamhället.
          </note>
          <note>
            Men en flexibel och produktiv arbetsmarknad förutsätter en fungerande
            bostadsmarknad. På detta område har hyresrätten en särställning
            som smörjmedel för en stor rörlighet på arbetsmarknaden. Men i
            dag är det många människor som kommer i kläm och som kanske tvingas
            tacka nej till jobb eller studieplatser för att tillgången på
            hyresrätter är begränsad, inte minst på grund av olaglig handel
            med hyreskontrakt. Detta har reger ­ ingen uppmärksammat, och
            i våras fattade riksdagen beslut om åtgärder mot handel med hyreskontrakt
            med lagändringar som träder i kraft den 1 oktober i år.
          </note>
          <note>
            Vilka konsekvenser förväntar sig ministern att den nya lagen
            kommer att få?
          </note>
          <note type="speaker">
            Anf. 108 Justitie- och migrationsminister MORGAN JOHANSSON (S):
          </note>
          <note>
            Fru talman! Jag besökte polisen i Uppsala häromveckan. Då gjordes
            en föredragning där någon sa att det den 1 oktober kommer en ny
            lag om svarthandel. Jag sa att jag vet det, eftersom det är jag
            som har lämnat förslaget till riksdagen. Det tyckte man var jättebra.
            Och jag sa att vi ibland har våra ljusa stunder. Men att justitieministern
            också har hand om en del av hyresfrågorna är inte känt för alla.
          </note>
          <note>
            Det är nämligen så att från och med den 1 oktober är handel med
            svartkontrakt och otillåten andrahandsuthyrning kriminaliserat.
            Det innebär att vi på detta sätt ger polisen ett nytt verktyg
            för att kunna rycka undan mattan för en del av de kriminella gäng
            som i dag kan tjäna mycket stora pengar på just detta. Vi kommer
            alltså åt den organiserade brottsligheten. Utöver polisiära insatser,
            utöver straffrätt, utöver kamerabevakning måste vi ock ­ så gå
            på pengarna och strypa de kriminella gängens finansieringsmöjligheter.
            Denna nya lag som träder i kraft den 1 oktober hjälper till i
            detta arbete.
          </note>
          <note>
            Frågestunden var härmed avslutad.
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            COM(2019) 396 Förslag till Europaparlamentets och rådets förordning
            om ändring av förordning (EU) 2019/501 och förordning (EU) 2019/502
            vad gäller deras tillämpningsperioder
          </note>
          <note>
            COM(2019) 397 Förslag till Europaparlamentets och rådets förordning
            om ändring av förordning (EU) nr 1309/2013 om Europeiska fonden
            för justering för globaliseringseffekter (2014–2020)
          </note>
          <note>
            COM(2019) 399 Förslag till Europaparlamentets och rådets förordning
            om ändring av rådets förordning (eg) nr 2012/2002 i syfte att
            tillhandahålla ekonomiskt bistånd till medlemsstaterna för att
            minska den allvarliga ekonomiska börda som uppstår till följd
            av förenade kungarikets utträde ur unionen utan avtal
          </note>
          <note>
            COM(2019) 411 Förslag till Europaparlamentets och rådets beslut
            om ytterligare makroekonomiskt stöd till Hashemitiska konungariket
            Jordanien
          </note>
          <note>
            § 12 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 10 september
          </note>
          <note>
            2018/19:319 Statens stöd till trossamfund
          </note>
          <note>
            av Christer Nylander (L)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 september
          </note>
          <note>
            2018/19:959 Suicidprevention
          </note>
          <note>
            av Fredrik Lindahl (SD)
          </note>
          <note>
            till socialminister Lena Hallengren (S)
          </note>
          <note>
            2018/19:960 Dubbla tull- och momsavgifter
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            den 11 september
          </note>
          <note>
            2019/20:1 Unrwas uppvigling i de palestinska skolböckerna
          </note>
          <note>
            av Björn Söder (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:2 Stöd till Hongkongs demokratirörelse
          </note>
          <note>
            av Ludvig Aspling (SD)
          </note>
          <note>
            till utrikesminister Ann Linde (S)
          </note>
          <note>
            2019/20:3 Dubbelbeskattningsavtal med Hongkong
          </note>
          <note>
            av Joar Forssell (L)
          </note>
          <note>
            till finansminister Magdalena Andersson (S)
          </note>
          <note>
            2019/20:4 Rättvisa transportförhållanden i hela landet
          </note>
          <note>
            av Elisabeth Björnsdotter Rahm (M)
          </note>
          <note>
            till infrastrukturminister Tomas Eneroth (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 11 september
          </note>
          <note>
            2018/19:891 Utredning av medicinska åldersbedömningar
          </note>
          <note>
            av Christina Höj Larsen (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:917 3R-centret
          </note>
          <note>
            av Betty Malmberg (M)
          </note>
          <note>
            till statsrådet Jennie Nilsson (S)
          </note>
          <note>
            2018/19:925 Otrygghet som breder ut sig
          </note>
          <note>
            av Betty Malmberg (M)
          </note>
          <note>
            till statsrådet Mikael Damberg (S)
          </note>
          <note>
            2018/19:918 Utrikesministerns uttalande i samband med högnivåbesök
            från Iran
          </note>
          <note>
            av Magdalena Schröder (M)
          </note>
          <note>
            till utrikesminister Margot Wallström (S)
          </note>
          <note>
            2018/19:919 Brasiliens regnskogar
          </note>
          <note>
            av Elin Segerlind (V)
          </note>
          <note>
            till miljö- och klimatminister Isabella Lövin (MP)
          </note>
          <note>
            2018/19:923 Vilseledande marknadsföring av livsmedel
          </note>
          <note>
            av Markus Wiechel (SD)
          </note>
          <note>
            till statsrådet Jennie Nilsson (S)
          </note>
          <note>
            2018/19:924 Elskotrar och ordningslagen
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:922 Privatkopieringsersättningen
          </note>
          <note>
            av Mattias Bäckström Johansson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:939 Landshövding i Värmland
          </note>
          <note>
            av Marléne Lund Kopparklint (M)
          </note>
          <note>
            till statsrådet Ardalan Shekarabi (S)
          </note>
          <note>
            2018/19:933 Beskattning av husbilar
          </note>
          <note>
            av Jan Ericson (M)
          </note>
          <note>
            till finansminister Magdalena Andersson (S)
          </note>
          <note>
            2018/19:935 Transportstyrelsens besked om husbilar
          </note>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:940 Transportstyrelsens motstridiga besked om skatten
            på husbilar
          </note>
          <note>
            av Boriana Åberg (M)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:941 Skatten på husbilar
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            2018/19:943 Möjligheten att sätta upp bevakningskameror
          </note>
          <note>
            av Boriana Åberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:942 Bredband
          </note>
          <note>
            av Lars Mejern Larsson (S)
          </note>
          <note>
            till statsrådet Anders Ygeman (S)
          </note>
          <note>
            2018/19:934 Minskat antal remissinstanser
          </note>
          <note>
            av Sten Bergheden (M)
          </note>
          <note>
            till statsrådet Mikael Damberg (S)
          </note>
          <note>
            2018/19:947 Remisshanteringen av vapendirektivet
          </note>
          <note>
            av Daniel Bäckström (C)
          </note>
          <note>
            till statsrådet Mikael Damberg (S)
          </note>
          <note>
            2018/19:946 Breddad skattereduktion till de som bor i lägenhet
          </note>
          <note>
            av Jens Holm (V)
          </note>
          <note>
            till statsrådet Anders Ygeman (S)
          </note>
          <note>
            2018/19:948 Turkiets skyldigheter gentemot EU
          </note>
          <note>
            av Kadir Kasirga (S)
          </note>
          <note>
            till utrikesminister Margot Wallström (S)
          </note>
          <note>
            2018/19:945 Polisens kontroller av färdskrivare
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2018/19:951 Smarta färdskrivare
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:949 Skatt på lätta lastbilar
          </note>
          <note>
            av Thomas Morell (SD)
          </note>
          <note>
            till finansminister Magdalena Andersson (S)
          </note>
          <note>
            2018/19:950 Hjulstabron
          </note>
          <note>
            av Åsa Coenraads (M)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:952 Specialister i äldrepsykiatris rätt att tillämpa
            LPT
          </note>
          <note>
            av Barbro Westerholm (L)
          </note>
          <note>
            till socialminister Lena Hallengren (S)
          </note>
          <note>
            2018/19:955 Samhällsorientering för asylsökande och nyanlända
          </note>
          <note>
            av Maria Malmer Stenergard (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:954 Samhällsekonomiska lönsamhetsbedömningar vid nätinvesteringar
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            2018/19:956 Utbildning av it-forensiker
          </note>
          <note>
            av Hans Hoff (S)
          </note>
          <note>
            till statsrådet Matilda Ernkrans (S)
          </note>
          <note>
            den 12 september
          </note>
          <note>
            2018/19:927 Servicenivån inom lantmäteriområdet
          </note>
          <note>
            av Lars Beckman (M)
          </note>
          <note>
            till statsrådet Per Bolund (MP)
          </note>
          <note>
            2018/19:928 Hälsobistånd
          </note>
          <note>
            av Anders Österberg (S)
          </note>
          <note>
            till statsrådet Peter Eriksson (MP)
          </note>
          <note>
            2018/19:929 Ökade arbetsplatsrelaterade olyckor bland elektriker
          </note>
          <note>
            av Saila Quicklund (M)
          </note>
          <note>
            till statsrådet Anders Ygeman (S)
          </note>
          <note>
            § 15 Kammaren åtskildes kl. 15.16.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om förändringar i regeringens sammansättning
          </note>
          <note>
            § 2 Avsägelse
          </note>
          <note>
            § 3 Anmälan om ändrad partibeteckning
          </note>
          <note>
            § 4 Anmälan om fördröjt svar på interpellation
          </note>
          <note>
            § 5 Anmälan om faktapromemorior
          </note>
          <note>
            § 6 Ärenden för hänvisning till utskott
          </note>
          <note>
            § 7 Svar på interpellation 2018/19:277 om Sveriges utvisningspolitik
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 LOUISE MEIJER (M)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 LOUISE MEIJER (M)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 LOUISE MEIJER (M)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellation 2018/19:281 om butiksstölder
          </note>
          <note>
            Anf. 8 Justitie- och migrationsminister MORGAN JOHANSSON (S)
          </note>
          <note>
            Anf. 9 DAVID JOSEFSSON (M)
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 DAVID JOSEFSSON (M)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 DAVID JOSEFSSON (M)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2018/19:310 om lägre kapitalkrav för
            privata aktiebolag
          </note>
          <note>
            Anf. 15 Justitie- och migrationsminister MORGAN JOHANSSON (S)
          </note>
          <note>
            Anf. 16 TONY HADDOU (V)
          </note>
          <note>
            Anf. 17 Justitie- och migrationsminister MORGAN JOHANSSON (S)
          </note>
          <note>
            Anf. 18 TONY HADDOU (V)
          </note>
          <note>
            Anf. 19 Justitie- och migrationsminister MORGAN JOHANSSON (S)
          </note>
          <note>
            Anf. 20 TONY HADDOU (V)
          </note>
          <note>
            Anf. 21 Justitie- och migrationsminister MORGAN JOHANSSON (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Frågestund
          </note>
          <note>
            Anf. 22 FÖRSTE VICE TALMANNEN
          </note>
          <note>
            Anonyma vittnen
          </note>
          <note>
            Anf. 23 JOHAN FORSSELL (M)
          </note>
          <note>
            Anf. 24 Justitie- och migrationsminister MORGAN JOHANSSON (S)
          </note>
          <note>
            Anf. 25 JOHAN FORSSELL (M)
          </note>
          <note>
            Anf. 26 Justitie- och migrationsminister MORGAN JOHANSSON (S)
          </note>
          <note>
            Utredning om stärkt vittnesskydd
          </note>
          <note>
            Anf. 27 ADAM MARTTINEN (SD)
          </note>
          <note>
            Anf. 28 Justitie- och migrationsminister MORGAN JOHANSSON (S)
          </note>
          <note>
            Anf. 29 ADAM MARTTINEN (SD)
          </note>
          <note>
            Anf. 30 Justitie- och migrationsminister MORGAN JOHANSSON (S)
          </note>
          <note>
            Effekterna av brexit för svenska företag
          </note>
          <note>
            Anf. 31 ANNIKA QARLSSON (C)
          </note>
          <note>
            Anf. 32 Statsrådet HANS DAHLGREN (S)
          </note>
          <note>
            Anf. 33 ANNIKA QARLSSON (C)
          </note>
          <note>
            Anf. 34 Statsrådet HANS DAHLGREN (S)
          </note>
          <note>
            Inställda lärarutbildningar
          </note>
          <note>
            Anf. 35 ILONA SZATMARI WALDAU (V)
          </note>
          <note>
            Anf. 36 Statsrådet MATILDA ERNKRANS (S)
          </note>
          <note>
            Anf. 37 ILONA SZATMARI WALDAU (V)
          </note>
          <note>
            Anf. 38 Statsrådet MATILDA ERNKRANS (S)
          </note>
          <note>
            Assistansersättningen
          </note>
          <note>
            Anf. 39 PIA STEENSLAND (KD)
          </note>
          <note>
            Anf. 40 Statsrådet MIKAEL DAMBERG (S)
          </note>
          <note>
            Anf. 41 PIA STEENSLAND (KD)
          </note>
          <note>
            Anf. 42 Statsrådet MIKAEL DAMBERG (S)
          </note>
          <note>
            Hongkong och Sveriges agerande i EU
          </note>
          <note>
            Anf. 43 JOAR FORSSELL (L)
          </note>
          <note>
            Anf. 44 Statsrådet HANS DAHLGREN (S)
          </note>
          <note>
            Anf. 45 JOAR FORSSELL (L)
          </note>
          <note>
            Anf. 46 Statsrådet HANS DAHLGREN (S)
          </note>
          <note>
            Beredskapen för en avtalslös brexit
          </note>
          <note>
            Anf. 47 MATHIAS TEGNÉR (S)
          </note>
          <note>
            Anf. 48 Statsrådet HANS DAHLGREN (S)
          </note>
          <note>
            Anf. 49 MATHIAS TEGNÉR (S)
          </note>
          <note>
            Anf. 50 Statsrådet HANS DAHLGREN (S)
          </note>
          <note>
            Sveriges åtgärder mot skövlingen av Amazonas
          </note>
          <note>
            Anf. 51 MARIA GARDFJELL (MP)
          </note>
          <note>
            Anf. 52 Statsrådet MIKAEL DAMBERG (S)
          </note>
          <note>
            Anf. 53 MARIA GARDFJELL (MP)
          </note>
          <note>
            Anf. 54 Statsrådet MIKAEL DAMBERG (S)
          </note>
          <note>
            Sexualbrott mot kvinnor
          </note>
          <note>
            Anf. 55 JOSEFIN MALMQVIST (M)
          </note>
          <note>
            Anf. 56 Justitie- och migrationsminister MORGAN JOHANSSON (S)
          </note>
          <note>
            Anf. 57 JOSEFIN MALMQVIST (M)
          </note>
          <note>
            Anf. 58 Justitie- och migrationsminister MORGAN JOHANSSON (S)
          </note>
          <note>
            Barn som förs bort till utlandet
          </note>
          <note>
            Anf. 59 SARA SEPPÄLÄ (SD)
          </note>
          <note>
            Anf. 60 Justitie- och migrationsminister MORGAN JOHANSSON (S)
          </note>
          <note>
            Anf. 61 SARA SEPPÄLÄ (SD)
          </note>
          <note>
            Anf. 62 Justitie- och migrationsminister MORGAN JOHANSSON (S)
          </note>
          <note>
            Långsiktig brottsbekämpning
          </note>
          <note>
            Anf. 63 JOHAN HEDIN (C)
          </note>
          <note>
            Anf. 64 Justitie- och migrationsminister MORGAN JOHANSSON (S)
          </note>
          <note>
            Anf. 65 JOHAN HEDIN (C)
          </note>
          <note>
            Anf. 66 Justitie- och migrationsminister MORGAN JOHANSSON (S)
          </note>
          <note>
            Universitetsstatus till Mälardalens högskola
          </note>
          <note>
            Anf. 67 PIA NILSSON (S)
          </note>
          <note>
            Anf. 68 Statsrådet MATILDA ERNKRANS (S)
          </note>
          <note>
            Anf. 69 PIA NILSSON (S)
          </note>
          <note>
            Anf. 70 Statsrådet MATILDA ERNKRANS (S)
          </note>
          <note>
            Jägareförbundet och offentlig upphandling
          </note>
          <note>
            Anf. 71 REBECKA LE MOINE (MP)
          </note>
          <note>
            Anf. 72 Statsrådet MIKAEL DAMBERG (S)
          </note>
          <note>
            Anf. 73 REBECKA LE MOINE (MP)
          </note>
          <note>
            Anf. 74 Statsrådet MIKAEL DAMBERG (S)
          </note>
          <note>
            Slopande av ungdomsrabatten
          </note>
          <note>
            Anf. 75 ARIN KARAPET (M)
          </note>
          <note>
            Anf. 76 Justitie- och migrationsminister MORGAN JOHANSSON (S)
          </note>
          <note>
            Anf. 77 ARIN KARAPET (M)
          </note>
          <note>
            Anf. 78 Justitie- och migrationsminister MORGAN JOHANSSON (S)
          </note>
          <note>
            Ett veto mot en ökad svensk EU-avgift
          </note>
          <note>
            Anf. 79 LUDVIG ASPLING (SD)
          </note>
          <note>
            Anf. 80 Statsrådet HANS DAHLGREN (S)
          </note>
          <note>
            Anf. 81 LUDVIG ASPLING (SD)
          </note>
          <note>
            Anf. 82 Statsrådet HANS DAHLGREN (S)
          </note>
          <note>
            Genomförandet av EU:s upphovsrättsdirektiv
          </note>
          <note>
            Anf. 83 PER-ARNE HÅKANSSON (S)
          </note>
          <note>
            Anf. 84 Justitie- och migrationsminister MORGAN JOHANSSON (S)
          </note>
          <note>
            Anf. 85 PER-ARNE HÅKANSSON (S)
          </note>
          <note>
            Anf. 86 Justitie- och migrationsminister MORGAN JOHANSSON (S)
          </note>
          <note>
            Antagningskraven till lärarutbildningen
          </note>
          <note>
            Anf. 87 MARIA STOCKHAUS (M)
          </note>
          <note>
            Anf. 88 Statsrådet MATILDA ERNKRANS (S)
          </note>
          <note>
            Utvisning av asylsökande
          </note>
          <note>
            Anf. 89 BORIANA ÅBERG (M)
          </note>
          <note>
            Anf. 90 Justitie- och migrationsminister MORGAN JOHANSSON (S)
          </note>
          <note>
            Sveriges prioriteringar i EU:s budgetförhandlingar
          </note>
          <note>
            Anf. 91 SARA HEIKKINEN BREITHOLTZ (S)
          </note>
          <note>
            Anf. 92 Statsrådet HANS DAHLGREN (S)
          </note>
          <note>
            Regelförenklingar för företag
          </note>
          <note>
            Anf. 93 DAVID JOSEFSSON (M)
          </note>
          <note>
            Anf. 94 Statsrådet MIKAEL DAMBERG (S)
          </note>
          <note>
            Åtgärder mot otrygghet i Malmö
          </note>
          <note>
            Anf. 95 NORIA MANOUCHI (M)
          </note>
          <note>
            Anf. 96 Statsrådet MIKAEL DAMBERG (S)
          </note>
          <note>
            Rymdstrategin och klimatutmaningen
          </note>
          <note>
            Anf. 97 LINUS SKÖLD (S)
          </note>
          <note>
            Anf. 98 Statsrådet MATILDA ERNKRANS (S)
          </note>
          <note>
            Tidsplan för insatser mot grov brottslighet
          </note>
          <note>
            Anf. 99 MAGDALENA SCHRÖDER (M)
          </note>
          <note>
            Anf. 100 Justitie- och migrationsminister MORGAN JOHANSSON (S)
          </note>
          <note>
            Regeringens syn på EU:s framtida försvars- och säkerhetspolitik
          </note>
          <note>
            Anf. 101 PÅL JONSON (M)
          </note>
          <note>
            Anf. 102 Statsrådet HANS DAHLGREN (S)
          </note>
          <note>
            Stärkandet av kriminalvården
          </note>
          <note>
            Anf. 103 GUSTAF LANTZ (S)
          </note>
          <note>
            Anf. 104 Justitie- och migrationsminister MORGAN JOHANSSON (S)
          </note>
          <note>
            Ratificering av fiskeavtal
          </note>
          <note>
            Anf. 105 MARGARETA CEDERFELT (M)
          </note>
          <note>
            Anf. 106 Statsrådet MIKAEL DAMBERG (S)
          </note>
          <note>
            Följderna av förbudet mot handel med hyreskontrakt
          </note>
          <note>
            Anf. 107 JOAKIM JÄRREBRING (S)
          </note>
          <note>
            Anf. 108 Justitie- och migrationsminister MORGAN JOHANSSON (S)
          </note>
          <note>
            § 11 Bordläggning
          </note>
          <note>
            § 12 Anmälan om interpellation
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 15.16.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
