<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--70</head>
          <docDate when="2020-02-06 00:00:00">2020-02-06 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 16 januari justerades.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2019/20: 280
          </note>
          <note>
            Till riksdagen
          </note>
          <note>
            Interpellation 2019/20:280 Skyddsnät för utsatta barn
          </note>
          <note>
            av Marléne Lund Kopparklint (M)
          </note>
          <note>
            Interpellationen kommer att besvaras tisdagen den 24 mars 2020.
          </note>
          <note>
            Skälet till dröjsmålet är sedan tidigare inbokade engagemang
          </note>
          <note>
            Stockholm den 5 februari 2020
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2019/20:283
          </note>
          <note>
            Till riksdagen
          </note>
          <note>
            Interpellation 2019/20:283 Ojämlikhet i cancervården
          </note>
          <note>
            av Camilla Waltersson Grönvall (M)
          </note>
          <note>
            Interpellationen kommer att besvaras tisdagen den 3 mars 2020.
          </note>
          <note>
            Skälet till dröjsmålet är sedan tidigare inbokade engagemang
          </note>
          <note>
            Stockholm den 5 februari 2020
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 3 Svar på interpellation 2019/20:224 om stärkt äganderätt
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Kjell Jansson har frågat mig om när och hur jag kommer
            att tillsätta en parlamentarisk kommitté med uppdrag att se över
            och stärka det grundlagsreglerade egendomsskyddet. Han har i det
            sammanhanget också frågat vilka partier och representanter som
            kommer att ingå i den. Till sist har Kjell Jansson frågat vilka
            åtgärder som jag kommer att vidta för att stärka äganderätten
            kommande år och på vilka områden jag ser att äganderätten brister
            i dag och därför behöver stärkas.
          </note>
          <note>
            Som alla känner till arbetar regeringen för fullt med att genomföra
            den sakpolitiska överenskommelse som träffades i januari förra
            året mellan Socialdemokraterna, Miljöpartiet, Centerpartiet och
            Liberalerna, det så kallade januariavtalet. Det är ett arbete
            som kommer att fortsätta även framöver.
          </note>
          <note>
            Regeringen har, som en konsekvens av januariavtalet, tillsatt
            en utredning , Skogsutredningen, som har fått i uppdrag att lämna
            förslag till åtgärder för stärkt äganderätt till skog, nya flexibla
            skydds- och ersättningsformer vid skydd av skogsmark och hur internationella
            åtaganden om biologisk mångfald ska kunna förenas med en växande
            cirkulär bioekonomi . Utred ningen ska redovisa sina förslag senast
            den 1 juli 2020.
          </note>
          <note>
            Därutöver avser regeringen, i enlighet med januariavtalet, att
            tillsätta en utredning om artskyddet. A rtskyddsförordningen ska
            ses över för att effektivt och rättssäkert kunna skydda hotade
            arter och vara tydlig gentemot markägare om när man har rätt till
            ersättning .
          </note>
          <note>
            Det är miljö- och klimatministern som ansvarar för dessa utredningar.
          </note>
          <note>
            Med detta sagt kan jag konstatera att frågeställningar som rör
            skyddet för äganderätten kan uppkomma i skilda sammanhang och
            på många olika rättsområden. Svåra avvägningar mellan enskilda
            och allmänna intressen behöver ofta göras inte minst på områden
            där hälsoskydds ‑ , miljöskydds- och säkerhetsskäl kan motivera
            begränsningar av skyddet för äganderätten.
          </note>
          <note>
            Som framgår har utredningarna som pågår och planeras för i uppgift
            att överväga och föreslå en rad olika lagändringar som är av stor
            betydelse för markägares rätt. Ett av Skogsutredningens uttalade
            syften är dessutom att värna och stärka den privata äganderätten
            till skogen . Det är framför allt frågeställningar som hänger
            samman med äganderätten till skogen som är bakgrunden till riksdagens
            tillkännagivande. Jag kommer därför att invänta resultatet av
            bland annat Skogsutredningen och se vilka förändringar som kan
            behöva genomföras.
          </note>
          <note>
            I sammanhanget vill jag också framhålla att den nuvarande utformningen
            av egendomsskyddet i grundlag är ett resultat av ett omfattande
            arbete som gjordes, i brett politiskt samförstånd, i Grundlagsutredningen.
            Detta trädde i kraft så sent som 2011.
          </note>
          <note>
            Avslutningsvis: En parlamentariskt sammansatt kommitté utgörs
            alltid av representanter från samtliga riksdagspartier och utses
            efter förslag från respektive partigrupps kansli. Fördelningen
            av ledamöterna är proportio ­ nerlig.
          </note>
          <note type="speaker">
            Anf. 2 KJELL JANSSON (M):
          </note>
          <note>
            Fru talman! Tack för svaret, statsrådet! Där berättas vilka andra
            utredningar som regeringen gör och som ligger under Miljödepartementet
            men väldigt lite om vad man avser att göra för att stärka äganderätten.
          </note>
          <note>
            Regeringen har tillsatt en egen utredning om äganderätten enligt
            punkt 26 i januariavtalet. Det blir mycket intressant att se vad
            som kommer ut ur detta med tanke på att det är ett initiativ av
            Centerpartiet och att statsrådet ska ta hänsyn till Miljöpartiet.
          </note>
          <note>
            I juni 2019 riktade riksdagen, i KU:s betänkande 2018/19:KU27,
            ett tillkännagivande till regeringen om att tillsätta en parlamentarisk
            kommitté med uppdrag att se över och stärka det grundlagsrelaterade
            egendomsskyddet, därav min fråga till statsrådet. När kommer den
            att tillsättas? Statsrådet blir svaret skyldig. Kammaren har beslutat.
          </note>
          <note>
            Äganderätten är grundlagsskyddad. Många mark- och skogsägare
            upp ­ lever i dag att äganderätten successivt försvagas. Grunden
            för en fungeran ­ de demokrati och inte minst marknadsekonomi
            och företagande är en stark äganderätt. I vissa länder är rättsläget
            oklart när det gäller vem som äger vad. Detta medför att människor
            inte vågar investera i mark, fastigheter och företagande i dessa
            länder. Där vill jag inte att Sverige ska hamna.
          </note>
          <note>
            Äganderätten urholkas alltmer i Sverige på grund av att ett flertal
            myndigheter tar sig rätten att bestämma över hur privat mark ska
            användas. Låt mig ge några exempel.
          </note>
          <note>
            Det senaste är virkesupplag. När skogsägare ska avverka måste
            de läg ­ ga sitt timmer i anslutning till väg för att lastbilarna
            och transporterna till pappersbruken ska komma åt virket. Detta
            ska skogsägarna nu betala upplåtelseavgift för, fast det är egen
            mark.
          </note>
          <note>
            Annekteringen av skog på grund av biotopskydd pågår för fullt.
            Det finns markägare som blir av med 50 procent av sina bestånd
            på grund av detta, och jag vill hävda att det påminner om annektering.
          </note>
          <note>
            När det gäller rätten att bygga på sin egen mark, inte minst
            i skärgården, vill markägaren kanske ha en brygga för att kunna
            ta sig ut till sin ö, likaväl som att ha ett garage att ställa
            sin bil i om man bor på fastlandet.
          </note>
          <note>
            Det blir allt lägre ersättningar till markägare för intrång vid
            ledningsrätt och dylikt. Man lägger bara ut schabloner och bestämmer
            vad som ska betalas, och det finns ingen förhandling med markägarna.
            Det blir också en värdeminskning när en ledningsrätt läggs. Detta
            tar man ingen hänsyn till, utan man lägger bara ut schabloner.
          </note>
          <note>
            Enskilda tjänstemän gör egna tolkningar som inte är rättssäkra.
            Staten har via sina myndigheter blivit för stark, och äganderätten
            försvagas successivt. Regeringen gör ingenting åt detta, trots
            att man har ett ansvar att reglera genom regleringsbrev.
          </note>
          <note>
            Fru talman! I punkt 26 i JÖK:en står att den privata äganderätten
            ska stärkas. Då kommer min fråga till statsrådet: Vilka åtgärder
            kommer justitieministern att vidta för att stärka äganderätten?
            På vilka områden anser justitieministern att det finns brister
            i äganderätten?
          </note>
          <note type="speaker">
            Anf. 3 LARS BECKMAN (M):
          </note>
          <note>
            Fru talman! Tack, Kjell Jansson, för ditt brandtal för äganderätten!
            Det står i skarp kontrast till statsrådets svar.
          </note>
          <note>
            Jag delar min riksdagskollega Kjell Janssons uppfattning att
            äganderätten de senaste fem åren har varit utsatt för en attack
            i Sverige. Enskilda människor kommer i kläm på grund av såväl
            regeringens agerande som enskilda myndigheters agerande.
          </note>
          <note>
            Låt mig ta ett exempel. LRF bjöd in alla riksdagsledamöter från
            Gävleborg till en småföretagare i Bollnäs som lever på sitt skogsjordbruk.
            Han har inget annat jobb vid sidan av. Han lever av sitt skogsjordbruk.
            Han har mark, och han värnar den. Jag tror nämligen, till skillnad
            från vissa myndigheter och möjligen vissa enskilda statsråd, att
            skogsägare värnar sin mark. Det är ju deras pengar på banken,
            och de har inget som helst intresse av att misskötta sin mark.
          </note>
          <note>
            Helt plötsligt fick småföretagaren ett meddelande att han inte
            får avverka sin skog därför att en fågelskådare hittat en lavskrika
            på hans skifte. Konsekvensen av detta, fru talman, blir att småföretagaren
            i Bollnäs blir utan inkomst. Han lever på sitt skogsbruk och blir
            utan inkomst. Detta gick till domstol, och jag tror att han så
            småningom fick avverka. Detta är bara ett exempel.
          </note>
          <note>
            Vi ser liknande situationer med tjäder. Tjäder är alltså en fågelart
            som vi jagar. Men nu har skogsägare fått avverkningsförbud därför
            att det har varit någon tjäder där. Jag tycker att detta är bekymmersamt,
            och det skapar en rättsosäkerhet i systemet.
          </note>
          <note>
            I statsrådets svar hänvisas till januariöverenskommelsen och
            att man har avtalat med andra partier. Men jag är faktiskt intresserad
            av att få veta vad statsrådet anser. Vad anser regeringen? Kan
            statsrådet vara lika klar och tydlig här i kammaren och i talarstolen
            som Kjell Jansson är? Sitter det i statsrådets själ och DNA att
            han står upp för äganderätten, den äganderätt som har tjänat Sverige
            så väl, och den företagsamhet som har tjänat Sverige så väl?
          </note>
          <note>
            Vi kan aldrig acceptera en myndighetsaktivism. Vi kan aldrig
            acceptera att äganderätten kränks. Det kan såklart handla om politiska
            partier som har politiska ambitioner. Om detta parti skulle ingå
            i regeringen kan man steg för steg, bokstav för bokstav, inskränka
            äganderätten i Sverige. Men då är det viktigt att vi i de demokratiska
            partierna, som står upp för demokrati och äganderätt, sätter stopp
            – precis som kollegan Kjell Jansson gör i denna interpellation.
            Han säger: Nu räcker det! Det är precis det som vi moderater säger.
            Vi står upp för den okränkbara äganderätten. Vi står upp för markägarna
            och för företagarna, och vi misstror inte till exempel skogsägarna.
            Vi tror nämligen att skogsägarna har allt intresse av att värna
            sin mark, att värna sin skog och att sköta den på ett bra sätt
            som gör att deras kapital växer och som gör att deras skog kan
            gå i arv till deras barn.
          </note>
          <note>
            Jag skulle vilja veta om statsrådet delar Kjell Janssons syn
            på den okränkbara äganderätten.
          </note>
          <note type="speaker">
            Anf. 4 Justitie- och migrationsminister MORGAN JOHANSSON (S):
          </note>
          <note>
            Fru talman! Både Kjell Jansson och Lars Beckman verkar ha läst
            svaret förfärligt dåligt. Det står uttryckligen i svaret att den
            utredning som är tillsatt om skogen – inte av mig utan av Miljödepartementet
            – syftar till att stärka äganderätten när det gäller mark och
            skog. Jag har därför inget som helst problem att säga att det
            är klart att vi ska göra det. Det står i januari ­ avtalet. Den
            nya utredningen som just handlar om artskydd syftar också till
            samma sak.
          </note>
          <note>
            Vi kommer alltså att stärka skyddet för äganderätten när det
            gäller mark och skog. Men detta kan göras utan grundlagsändring.
            Det är också poängen här. Inom ramen för grundlagarna kan man
            nämligen genomföra dessa förändringar. Det är egentligen det som
            vi är ute efter.
          </note>
          <note>
            Egendomsskyddet i grundlagen regleras i regeringsformens 2 kap.
            15 §. Där gjorde vi förändringar. Jag satt med i Grundlagsutredningen
            som samlade alla partier som då satt i riksdagen. Vi kom överens
            om skrivningarna kring detta. Vad gjorde vi då? Bland annat ändrade
            vi skrivningen så att man ska få full ersättning vid till exempel
            expropriering. Det fanns inte en sådan skrivning tidigare. Sedan
            följdes detta dessutom upp något år senare med en utökning av
            ersättningen. Det genomfördes 2010. Nu är det faktiskt en överkompensation.
            Nu ska man inte bara få marknadsvärdet om det behöver ske en expropriering
            utan faktiskt marknadsvärdet plus 25 procent. För tio år sedan
            genomfördes egentligen en överkompensation till markägarna vid
            exproprieringar. Dessutom finns det förstås särskilda ersättningar
            vid alla rådighetsinskränkningar.
          </note>
          <note>
            Jag delar uppfattningen att ägarna har starka rättigheter. Så
            är det. Men kom ihåg att det också finns andra intressen i samhället.
            Detta är inte det enda intresset som finns i samhället.
          </note>
          <note>
            Allmänheten har också starka intressen. Det gäller till exempel
            allemansrätten som är en oerhört uppskattad del av svenskt samhällsliv
            och som ger oss tillgång till friluftsliv i skog och mark. Om
            man säger att man ska stärka äganderätten måste man samtidigt
            undra om det kommer att gå ut över allemansrätten. Denna balans
            måste också alltid finnas när man gör denna typ av avvägningar.
          </note>
          <note>
            När det gäller tillgång till stränderna för allmänheten finns
            det också en avvägning som måste göras. Det är därför som vi har
            strandskyddsreglerna. I fråga om värdefull natur och djurliv finns
            det också ett intresse som måste värnas. Ibland behöver marken
            användas för nödvändiga samhällsinvesteringar, att vi till exempel
            kan bygga vägar och järnvägar.
          </note>
          <note>
            Markägare och skogsägare har starka rättigheter, men det finns
            också andra intressen i samhället som också måste vägas in i denna
            diskussion, och det måste finnas en balans i fråga om detta.
          </note>
          <note>
            Jag satt som sagt med i Grundlagsutredningen som leddes av moderaten
            Per Unckel, som var en mycket bra person att ha att göra med.
            Det var en person som man kunde lita på stod fast vid sina uppgörelser
            och sina avtal. Vi tog varandra i hand och sa att vi skulle göra
            upp om hela paketet – den nya regeringsformen som trädde i kraft
            2011. Nu är alla partier överens om detta. En uppgörelse just
            om skrivningen i 2 kap. 15 § regeringsformen fanns med där.
          </note>
          <note>
            Jag tänker stå fast vid den uppgörelse som vi då gjorde om grundlagen,
            och jag hoppas att Moderaterna också tänker stå fast vid den.
            Det är nämligen viktigt att man ser till att hålla på denna princip
            när man lägger fast grundlagar.
          </note>
          <note type="speaker">
            Anf. 5 KJELL JANSSON (M):
          </note>
          <note>
            Fru talman! Jag delar statsrådets uppfattning om att denna utredning
            var bra. Jag delar också hans uppfattning att Per Unckel var en
            hedersman, och jag hade mycket med honom att göra när jag var
            kommunalråd. Han stod verkligen för det som man gjorde upp med
            honom.
          </note>
          <note>
            Problemet i dag, trots Grundlagsutredningen, är att regeringen
            inte styr sina myndigheter med regleringsbrev. De härjar fritt
            i olika delar och har åsikter om saker som inte ligger under deras
            ansvarsområden.
          </note>
          <note>
            Jag känner till att bland annat Lantmäteriet kan ha åsikter om
            ifall någon ska få stycka en tomt. Lantmäteriet ska egentligen
            bara verkställa avstyckningen, inte ha synpunkter på att byggnadsnämnden
            har gett tillstånd till avstyckning. De slirar på sina uppdrag
            och lägger sig i det politiska. Det är ett stort bekymmer. Det
            blir myndighetsaktivism av detta.
          </note>
          <note>
            Tror statsrådet på allvar att äganderätten kommer att stärkas
            när Miljödepartementet hanterar och bereder frågan?
          </note>
          <note>
            Fru talman! Jag och Moderaterna har aldrig ifrågasatt allemansrätten.
            Den har vi varit överens om. Men det innebär inte att man inte
            ska få bygga vid stränderna om man äger mark. Det innebär inte
            att man ska bygga på obebyggda öar. Det innebär att man ska få
            bygga i anslutning till sin fastighet där man bor eller har ett
            hus. Det är högst rimligt att man får bygga en brygga strandnära
            om man har ett hus på en ö för att kunna ta sig dit. Alternativet
            är att åka helikopter ut till ön. Det är inte gratis. Då får man
            be regionen om bidrag. Då kanske man klarar det.
          </note>
          <note>
            Strandskydd är också ett hot mot äganderätten. Det är 100 meter
            schablonmässigt, och ibland är det 300 meter. Jag känner inte
            till någon strand i Sverige som är 300 meter, inte ens på Falsterbonäset.
          </note>
          <note>
            Min fråga är om statsrådet tycker att det är rimligt med 300
            meters strandskydd. Då skyddar man egentligen skog och mark som
            ligger långt från stränderna. Det är inte stränderna man skyddar.
          </note>
          <note>
            I Tyskland har man ett differentierat strandskydd. Där tittar
            man på hur det ser ut i verkligheten – om man behöver ha 5 meter
            eller 40 meter. I Sverige har man generella förbud och strandskydd
            på 100 eller 300 meter.
          </note>
          <note>
            Dessutom är det staten som övervakar detta, vilket jag tycker
            är helt felaktigt. Detta ansvar borde ligga helt på kommunerna
            i översiktsplanerna. Kommunen har bäst lokalkännedom om sitt territorium
            – mycket bättre än man har på länsstyrelsen. Jag anser också att
            detta underminerar den lokala demokratin.
          </note>
          <note>
            Fru talman! Jag ställer min fråga ytterligare en gång: När kommer
            statsrådet och regeringen att tillsätta den parlamentariska kommittén?
            Kammaren beslutade om den i juni 2019. När kommer den att tillsättas?
          </note>
          <note type="speaker">
            Anf. 6 LARS BECKMAN (M):
          </note>
          <note>
            Fru talman! Man vet att statsrådet är ute på hal is när han indirekt
            anklagar oss moderater för att ifrågasätta allemansrätten. Det
            är naturligtvis rent trams och ett försök att blanda bort korten.
          </note>
          <note>
            Kjell Jansson har tagit upp ett antal exempel såväl i detta inlägg
            som i det förra, och precis som han säger sker det systematiska
            kränkningar av äganderätten i Sverige – jag tog själv upp exempel
            från Bollnäs. Nu har jag tyvärr inte den talartiden, men jag skulle
            kunna ta upp ett antal andra exempel från min valkrets Gävleborg
            på att det sker kränkningar av äganderätten på olika sätt. Jag
            uppfattar detta som misstro. Det är misstro mot privata skogsägare,
            misstro mot företagare och misstro mot kommuner som vill utvecklas.
            Ta till exempel Hudiksvall; de har jättefina områden där de vill
            bygga nära stränderna. De ser att det går att skapa områden där,
            men det har inte varit så lätt.
          </note>
          <note>
            Nu har ju statsrådet själv varit med och gjort en januariöverenskommelse
            som innebär att man ska underlätta byggande vid stränderna. I
            alla fall säger Centerpartiet att det har gjorts en överenskommelse
            med Socialdemokraterna om att underlätta byggande vid stränderna
            – ett förenklat strandskydd. Det säger Centerpartiet, och partiet
            skriver debattartiklar om det runt om i Sverige. Här står dock
            statsrådet och säger att vi måste skydda stränderna från att bebyggas.
            Det visar hur paradoxal den här regeringsbildningen är. Man verkar
            inte ens veta vad man har kommit överens om.
          </note>
          <note>
            Vi moderater välkomnar en stärkt äganderätt, och vi välkomnar
            att kommuner vill utvecklas. Vi välkomnar att människor vill bo
            och bygga närmare vatten. Det är många som vill bo så, och jag
            hoppas att intentionen med den här utredningen är att underlätta
            boende vid stränder.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Det är fascinerande att höra en debatt där man utgår
            ifrån medvetna missförstånd. Vad jag gjorde i mitt förra inlägg
            var att problematisera äganderätten. Jag sa att man inte kan säga
            att ägande är det enda intresset som finns i samhället utan att
            det även finns andra samhällsintressen.
          </note>
          <note>
            Jag exemplifierade detta med till exempel stora investeringar
            som vi behöver göra: Vi måste kunna bygga vägar, och vi måste
            kunna bygga järnvägar. Vi måste ha andra typer av kommunikationer,
            som telekommunikation etcetera. Jag exemplifierade också med allemansrätten
            som ett annat viktigt intresse som allmänheten har – vikten av
            djur och natur och att det finns ett friluftsliv så att människor
            kan komma ut i naturen. Jag exemplifierade även med stränderna
            och den strandskyddsreglering som finns.
          </note>
          <note>
            När det gäller de utredningar som är tillsatta nämner jag Skogsutredningen,
            som ska stärka markägarens rättigheter, och artskyddsutredningen,
            som är på väg att tillsättas och som också ska göra det. Det finns
            även en särskild strandskyddsutredning som vi har kommit överens
            med de andra januaripartierna om att genomföra. Vill man diskutera
            detaljer i den och hur den ska landa tycker jag att man ska ta
            den diskussionen med det statsråd som har med detta att göra,
            men den öppnar f ör större flexibilitet än vad som har funnits
            tidigare. Det är dock en fråga för det ansvariga statsrådet.
          </note>
          <note>
            Det som ligger inom mitt ansvarsområde är hur regleringen ska
            se ut i grundlagen. Vad jag underströk i mitt förra inlägg är
            att Socialdemokraterna är ett parti som håller sina löften, och
            jag skulle säga att det är särskilt viktigt att hålla sina löften
            när det gäller grundlagsfrågor.
          </note>
          <note>
            Jag utgår ifrån att den uppgörelse om grundlagen i dess helhet
            som vi en gång gjorde med Per Unckel, Moderaterna och alla andra
            partier som då satt i den här kammaren – en uppgörelse som trädde
            i kraft så sent som 2011 – fortsätter att gälla. Vi kan nämligen
            inte ha en situation där Modera ­ terna lämnar uppgörelse efter
            uppgörelse. Ni lämnade decemberöverens ­ kommelsen, ni lämnade
            energiöverenskommelsen och ni lämnade migra ­ tionsöverenskommelsen.
            Ni ville inte ens fullfölja gängsamtalen, och ska ni nu lämna
            även grundlagsutredningen och grundlagsöverens ­ kommelser ­ na
            är vi snart i ett läge där ett handslag från Moderaterna inte
            längre räknas. Då blir det som att skriva i vatten när man kommer
            överens med Modera ­ terna, och jag hoppas att ni inte ska försätta
            ert parti i en sådan situation.
          </note>
          <note>
            Detta byggs även på med en retorik som går ut på att äganderätten
            är hotad och att det är en problematik när det gäller myndigheterna.
            I så fall tycker jag att man ska ta den diskussionen inte i grundlagsfrågorna
            utan när det gäller instruktionerna till myndigheterna och hur
            de ser ut. Då får man ta den diskussionen. Jag kan dock konstatera
            att de lagändringar vi nu utreder kan görs inom ramen för grundlagen.
          </note>
          <note>
            Jag delar inte uppfattningen att äganderätten är hotad. Talar
            vi ägande finns det enligt min uppfattning helt andra frågor som
            man egentligen borde diskutera. Det stora problemet med ägandet
            just nu är inte att äganderätten är hotad utan att ägandet är
            så förtvivlat dåligt fördelat att vissa människor äger oerhört
            stora tillgångar medan andra människor äger väldigt lite. Den
            diskussionen borde vi föra i stället, det vill säga: Hur ser vi
            till att öka jämlikheten, totalt sett?
          </note>
          <note>
            När ni i Moderaterna avskaffade förmögenhetsskatten för, vad
            är det nu, lite drygt tio år sedan avskaffade ni även registreringen
            av alla förmögenheter. Vi vet alltså inte ens hur förmögenhetsfördelningen
            ser ut i Sverige. Det borde vi tala om i stället, tycker jag,
            för ägandets fördelning är ett mycket större problem än just den
            här frågeställningen.
          </note>
          <note type="speaker">
            Anf. 8 KJELL JANSSON (M):
          </note>
          <note>
            Fru talman och statsrådet! Moderaterna har inga planer på att
            överge grundlagsöverenskommelsen. Det är inte det vi tar upp i
            den här interpellationsdebatten, utan vi tar upp äganderätten
            och tillämpningen av den.
          </note>
          <note>
            Det är allvarligt när myndigheter går in och gör överträdelser.
            Reger ­ ingen har tappat kontrollen över sina myndigheter, och
            reglerings ­ breven är för svaga. Det måste stärkas, och det är
            därför jag har ställt interpella ­ tionen. Jag har gjort det därför
            att många markägare i min hem ­ kommun har reagerat på detta och
            kontaktat mig i egenskap av riksdags ­ ledamot. De kontaktade
            mig redan när jag var kommunalråd, men nu har jag möjlighet att
            ställa frågorna.
          </note>
          <note>
            Fler ägare, säger statsrådet. Absolut! Det är bara att köpa mark
            om man vill ha den. Staten tilldelar inte människor mark. Det
            gjordes i USA tidigare; när våra svenskar utvandrade till USA
            fick de en markplätt – och inga bidrag – för att kunna etablera
            sig. Det kanske är någonting som statsrådet får överväga när det
            gäller statens mark, om han vill ha fler ägare. Annars får människor
            faktiskt köpa sin mark själv, om de nu vill ha mer mark än den
            de har.
          </note>
          <note>
            Min fråga återstår. Jag har icke fått svar än. När kommer den
            parlamentariska kommittén att tillsättas? Eller är det på det
            sättet att regeringen obstruerar mot riksdagens beslut i kammaren
            om att tillsätta en parlamentarisk kommitté? Det är i så fall
            allvarligt, anser jag, för om riksdagen tar ett beslut ska det
            också verkställas av regeringen. Justitieministern är svaret skyldig
            här i kammaren.
          </note>
          <note>
            Nästa fråga är vad det finns för riktlinjer för regeringens egen
            tillsatta utredning om äganderätt. Det måste finnas riktlinjer
            om man ska stärka äganderätten. I vilket syfte? Det vill jag ha
            svar på.
          </note>
          <note type="speaker">
            Anf. 9 Justitie- och migrationsminister MORGAN JOHANSSON (S):
          </note>
          <note>
            Fru talman! Kjell Jansson deklarerade klart och tydligt att Moderaterna
            inte har några planer på att överge grundlagsöverenskommelsen.
            Det tyck ­ te jag var bra – i så fall behöver vi inte heller göra
            en översyn av grundlag ­ en i den delen, eller hur? I så fall
            står ni ju fast vid överenskommelsen, Kjell Jansson.
          </note>
          <note>
            Vad vi i så fall diskuterar är om man ska ändra i vanlig lag
            och stärka äganderätten till mark och skog, och det är precis
            det den utredning som har dragits igång syftar till. Det står
            uttryckligen i de direktiv som Skogsutredningen har att det syftar
            till just detta. Sedan har vi då artskyddsutredningen, som också
            kommer. Om Kjell Jansson vill stärka äganderätten för mark och
            skog skulle jag nog alltså vilja uppmana honom att bevaka den
            utredningen och delta i den process som sedan kommer när det handlar
            om att ta fram lagstiftning för detta.
          </note>
          <note>
            Jag kan försäkra Kjell Jansson om att vi från regeringen och
            regeringspartierna, liksom de partier vi samarbetar med, tänker
            fullfölja det vi har sagt i januariavtalet. Det innebär att vi
            ska stärka markägarnas rättigheter i det här sammanhanget, och
            det handlar bland annat om ersättningsfrågor när man gör rådighetsinskränkningar
            eller andra saker som inskränker på ägandet. Någon annan linje
            har vi inte.
          </note>
          <note>
            Det är bra att höra att Moderaterna står fast vid grundlagens
            skrivning här. Då gäller handslaget med Moderaterna fortfarande,
            och då behöver vi inte göra någon översyn av skrivningen i 2 kap.
            15 § regeringsformen. Då inriktar vi oss i stället på att se vad
            man kan göra inom ramen för vanlig lag och hur vi kan komma framåt
            där.
          </note>
          <note>
            Interpellationsdebatten var härmed avslutad.
          </note>
          <note>
            § 4 Svar på interpellation 2019/20:231 om Sveriges nationella
            arbete mot inhemsk extremism
          </note>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <note>
            Fru talman! Roger Haddad har frågat mig om regeringen kommer
            att behålla CVE-funktionen vid Brottsförebyggande rådet, Brå,
            och om deras verksamhet motsvarar det regeringen planerade för
            2017 eller om reger ­ ingen är beredd att låta polisen få ett
            operativt ansvar för Sveriges lokala arbete mot våldsbejakande
            extremism och radikalisering. Han har vidare frågat vilka slutsatser
            regeringen drar av Säkerhetspolisens yttrande samt om regeringen
            har planer på att förtydliga länsstyrelsernas regionala uppdrag
            att kartlägga våldsbejakande extremism.
          </note>
          <note>
            Center mot våldsbejakande extremism, CVE, inrättades vid Brå
            i januari 2018. Så här långt motsvarar centrets verksamhet i stort
            sett det som regeringen planerade för.
          </note>
          <note>
            CVE erbjuder stöd och vägledning till de kommuner som har behov
            av detta, både via besök och via en stödtelefon för yrkesverksamma.
            Under 2019 har CVE gett särskilt stöd till de kommuner som berörs
            av återvändare från Syrien och Irak och även intensifierat samverkan
            mellan berörda nationella myndigheter och kommuner i planeringen
            av insatser för denna målgrupp.
          </note>
          <note>
            Även Polismyndighetens operativa arbete mot våldsbejakande extremism
            på lokal nivå har utvecklats under året, bland annat genom ett
            utvecklat samarbete med Säkerhetspolisen. Samarbetet innebär till
            exempel ett förbättrat utbyte av underrättelseinformation. Navet
            i ett lokalt förebyggande arbete utgörs av sektorsövergripande
            samverkan mellan statliga och kommunala myndigheter.
          </note>
          <note>
            Från och med januari 2020 tar Brå över uppgiften att fördela
            statsbidrag till organisationer, kommuner och regioner för förebyggande
            arbete mot våldsbejakande extremism från Myndigheten för ungdoms-
            och civilsamhällesfrågor . Under 2020 ser regeringen även över
            om CVE:s roll ytterligare behöver utvecklas. Detta gäller även
            frågan om huruvida länsstyrelserna bör få ett uppdrag. Länsstyrelsen
            i Dalarnas län har lämnat ett förslag om att länsstyrelserna bör
            få ett regionalt samordningsuppdrag mot våldsbejakande extremism.
          </note>
          <note>
            Enligt Säkerhetspolisen finns det organisationer med kopplingar
            till extremistmiljöer som mottar offentliga medel genom såväl
            statliga som kommunala bidrag. Regeringen delar Säkerhetspolisens
            bedömning att offentlig verksamhet inte ska finansiera antidemokratiska
            aktörer.
          </note>
          <note>
            Förslagen i utredningen Demokrativillkor för bidrag till civilsamhället
            bereds just nu inom Regeringskansliet. Förslagen i utredningen
            syftar till att säkerställa att allmänna medel endast ska gå till
            verksamheter som är förenliga med samhällets grundläggande värderingar.
            Säkerhetspolisens yttrande kommer att vägas in i regeringens helhetsbedömning
            av utredningens förslag.
          </note>
          <note type="speaker">
            Anf. 11 ROGER HADDAD (L):
          </note>
          <note>
            Fru talman! Tack, justitieministern, för svaret på Liberalernas
            interpellation!
          </note>
          <note>
            Frågan om radikalisering och våldsbejakande extremism är ju tyvärr
            inte ny, och det går inte en dag utan att vi kan läsa om det.
            Senast var det i Expressen, men det finns även andra medier som
            beskriver hur personer, organisationer, föreningar, församlingar
            och så vidare varje dag utmanar våra demokratiska värderingar
            och värden och varje dag försöker att radikalisera, uppmuntra,
            rekrytera och finansiera icke-demokratiska verksamheter i syfte
            att antingen planera eller finansiera ett terrorbrott eller finansiera
            resor till konfliktområden.
          </note>
          <note>
            Nu har inte 2019 års verksamhetsberättelse från Säkerhetspolisen
            presenterats än, men det finns ingenting som tyder på att radikaliseringen
            och problemet med den inhemska extremismen minskar i Sverige –
            snarare utgör detta även fortsättningsvis ett oerhört stort hot
            mot svenska värderingar och svensk demokrati.
          </note>
          <note>
            Det är därför vi från Liberalerna återkommer med frågan om Center
            mot våldsbejakande extremism. Jag satt själv med i förhandlingarna
            både 2015 och 2017. Vi tyckte från starten att denna funktion,
            som kom efter den nationella samordnaren, inte ska ligga hos Brå
            utan hos Polismyndigheten.
          </note>
          <note>
            Fru talman! Jag får inte riktigt svar på frågan om regeringen
            tycker att man ska behålla funktionen hos Brottsförebyggande rådet
            eller om man kan tänka sig att flytta denna viktiga verksamhet
            för att jobba mer operativt och jobba mer i hela landet. Det finns
            i dag bara en myndighet som har muskler och nationell, regional
            och lokal närvaro samt förmåga och kapacitet att faktiskt försöka
            upprätthålla en modell – en nationell modell, eller ett nationellt
            system – för att förstärka det lokala arbetet mot våldsbejakande
            inhemsk extremism.
          </note>
          <note>
            Jag har också ställt frågor om Säkerhetspolisens yttrande, som
            man lämnade här i höstas. Det förvånade mig att man i sitt yttrande
            till reger ­ ingen om detta med demokrativillkor och statsbidragshantering
            förordade ett slags kunskapshus. Detta skulle vara en ny funktion
            – ytterligare en funktion. När jag har följt arbetet som CVE,
            Center mot våldsbejakande extremism, har gjort har jag utgått
            från att detta uppdrag låg hos dem.
          </note>
          <note>
            Jag vill gärna få förtydligat av statsrådet hur han ser på att
            Säkerhetspolisen efterfrågar ytterligare en funktion. Varför vill
            inte regeringen flytta CVE-funktionen till Polismyndigheten? Hur
            ser ministern på att Säkerhetspolisen efterfrågar ytterligare
            en funktion som i alla fall vi från Liberalerna har trott redan
            låg inom ramen för Brottsförebyggande rådets och CVE:s uppdrag?
          </note>
          <note>
            Generellt sett, fru talman, har vi under många år drivit ett
            antal viktiga frågor, bland annat att CVE-funktionen ska ligga
            hos Polismyndigheten. Vi har varit pådrivande för att kriterier
            och villkor ska skärpas även för de statliga medlen – inte bara
            till trossamfunden, som det var tidigare, utan det gäller även
            det uppdrag som kommer.
          </note>
          <note>
            Vi har redan påpekat – och vi vill påpeka igen – att det också
            är viktigt att komma åt de regionala offentliga medel och de kommunala
            medel som betalas ut i form av föreningsbidrag. Det täcks inte
            riktigt in i detta förslag, menar vi.
          </note>
          <note>
            Vi har också efterfrågat en ändring i socialtjänstlagen för att
            ännu bättre dela information.
          </note>
          <note>
            Jag hoppas att dessa utredningar, och förslag till riksdagen,
            snart levereras.
          </note>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <note>
            Fru talman! Det är min bestämda uppfattning att Center mot våldsbejakande
            extremism utvecklas väl. Detta arbete bedrevs tidigare i kommittéform
            under temporära former. Det vi gjorde var att skapa en fast och
            permanent organisation. Vi ökade resurserna och såg till att det
            kom in fler anställda. Jag är stolt över den verksamhet som man
            nu bedriver, och jag följer den mycket nära.
          </note>
          <note>
            Ta bara alla kontakter som man har med kommuner; jag tror att
            man gjorde 79 kommunbesök 2019. Vi vet att det finns en stor efterfrågan
            från kommunsektorn på stöd, råd och utbildning. Senast jag hörde
            om detta från SKR, alltså Sveriges Kommuner och Regioner , sa
            de att CVE nu har kommit igång så bra med sin verksamhet att kommunerna
            inte ringer lika mycket till SKR utan i stället ringer till CVE
            när de vill ha råd och stöd. Då får kommunerna precis det stöd
            de behöver ha. Det är nämligen också min bedömning att CVE:s verksamhet
            är mycket uppskattad av de kommuner som CVE på olika sätt hjälper.
          </note>
          <note>
            Man hade förra året ett särskilt fokus på återvändande och samlade
            till exempel 39 kommuner för en utbildningsdag i april just för
            att diskutera hur vi jobbar med återvändande utöver det polisiära
            – för att utreda om personen i fråga har begått några brott –
            och hur vi kan jobba mer brett med den sidan. Det handlar ju inte
            bara om återvändarna utan också om deras familjer, deras barn
            och allt annat som berörs i kommunerna.
          </note>
          <note>
            Man bedriver mycket utbildning, inte bara i Stockholm. Förra
            året ordnade man till exempel fortbildningar i Västerås, Linköping
            och Växjö.
          </note>
          <note>
            Man har också en särskild stödtelefon för yrkesverksamma, dit
            exempelvis socialtjänstens handläggare kan ringa för att få råd
            och stöd när de ska göra denna typ av avvägningar. Över 160 samtal
            ringdes förra året; det är mer än dubbelt så många som 2018.
          </note>
          <note>
            Nu ligger man också i framkant när det gäller att återinrätta
            den orostelefon som fanns för anhöriga, som drevs av Rädda Barnen.
            Den kommer att starta igen i mars. Det blir Rädda Barnen som kommer
            att bedriva detta, men CVE är med och finansierar det.
          </note>
          <note>
            Roger Haddad efterlyser mer operativt arbete. Jag påstår att
            CVE bedriver det och att man bedriver det enligt de riktlinjer
            som man har fått av regeringen.
          </note>
          <note>
            Chef för Center mot våldsbejakande extremism är Jonas Trolle.
            Han har varit polis i över 20 år och jobbat operativt, framför
            allt mot organiserad kriminalitet. När vi rekryterade Jonas Trolle
            gjorde vi det just mot denna bakgrund. Jag ville ha en person
            med erfarenhet av operativt arbete inom polisen. Jag tycker att
            Jonas Trolle svarar väldigt väl mot de krav som vi ställde på
            ledningen för CVE.
          </note>
          <note>
            Vad jag förstår har Roger Haddad aldrig besökt CVE utan bildar
            sin uppfattning utifrån saker och ting han har läst i tidningen
            och drar slutsatser av det. Jag skulle uppmana Roger Haddad att
            besöka CVE en eftermiddag. Sätt dig med dem som jobbar där, Roger
            Haddad, och gå igenom vad de faktiskt gör. Då tror jag att du
            kommer att få uppfattningen att de gör ett väldigt bra jobb. Jag
            tror att du kanske också kommer att få en annan och djupare bild
            av hur CVE arbetar rent operativt.
          </note>
          <note type="speaker">
            Anf. 13 ROGER HADDAD (L):
          </note>
          <note>
            Fru talman! Jag har inte besökt CVE, för det tog ett halvår,
            en stor del av våren 2018, innan de över huvud taget fick ett
            kansli på plats, började anställa medarbetare och så vidare. Men
            jag tar del av dokument och har jobbat med de här frågorna under
            åtminstone åtta år, både i Säpos tidigare insynsråd och i Rikspolisstyrelsen,
            på den tiden då de hade ansvar för de här frågorna. Och vi har
            förhandlat med regeringen under drygt två år om åtgärder mot terrorism
            och våldsbejakande extremism. Vi får också ta del av Säkerhetspolisens
            rapporter.
          </note>
          <note>
            Det som föranledde den här interpellationen var att Säkerhetspolisen
            i november yttrade sig till regeringen om att man ville att det
            skulle införas ytterligare en funktion, nämligen ett kunskapscentrum.
            Kunskapscentrumet skulle ge stöd och kunskap till myndigheter
            men också till kommuner för att de ännu bättre skulle komma åt
            de statliga, regionala och kommunala bidrag som vi fortfarande
            ser betalas ut till icke-demokratiska föreningar och organisationer
            men också personer.
          </note>
          <note>
            Detta visar, menar jag med bestämdhet, att CVE i den bemärkelsen
            inte har uppfyllt det uppdrag som jag trodde att CVE skulle ha
            vid inrättandet 2018. Men det aviserades redan sommaren 2017 på
            DN Debatt av Morgan Johansson.
          </note>
          <note>
            Det låter på ministern som att allting fungerar även när det
            gäller polisens operativa arbete. Då vill jag fråga justitieministern
            om han har läst Polismyndighetens tillsynsrapport som kom i november.
            Den underkänner totalt Polismyndighetens lokala arbete mot våldsbejakande
            extremism på alla nivåer i samtliga besökta regioner. Det talar
            egentligen för att vi måste göra någonting när det gäller Polismyndigheten.
          </note>
          <note>
            Vi vill och vidhåller att den här funktionen ska föras över till
            Polismyndigheten. Men då måste funktionen, samordningen, implementeringen
            och genomförandet vara underrättelsebaserat, rättssäkert och effektivt.
            Samtliga funktioner, de operativa och lokala, måste fungera. Men
            det gör de inte i dag.
          </note>
          <note>
            Jag hävdar med bestämdhet, stärkt av den tillsynsrapport som
            kom före jul, att vi inte har något tillfredsställande arbete
            mot den lokala våldsbejakande extremismen. Tillsynsrapporten säger
            till och med att på de myndigheter och i de regioner där det finns
            riktlinjer är de inte kända ens av medarbetarna. Det innebär följaktligen
            att riktlinjerna för arbetet mot våldsbejakande extremism inte
            tillämpas i någon av de besökta regionerna.
          </note>
          <note>
            Det här är ett underkännande av den socialdemokratiska regeringen
            och ytterst justitieministern, som är chef för Justitiedepartementet
            som har ansvar för såväl den brottsförebyggande som den ingripande
            och polisiära verksamheten, även om man inom regeringen fördelar
            verksamheterna på två statsråd.
          </note>
          <note>
            Ansvarsfördelningen måste ses över. Vår förmåga måste bli bättre,
            och CVE måste få ett mycket tydligare uppdrag. Jag hörde i statsrådets
            interpellationssvar att regeringen under 2020 även ser över om
            CVE:s roll ytterligare behöver utvecklas. Då vill jag ha besked
            direkt om på vilket sätt det har tagits ett sådant beslut att
            se över CVE:s roll.
          </note>
          <note>
            Detta med länsstyrelserna tog vi upp redan för tre år sedan i
            en interpellation till Ardalan Shekarabi.
          </note>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <note>
            Fru talman! Jag känner inte alls igen den bild som Roger Haddad
            vill återge här. Det beror kanske på att jag så gott som dagligen
            har kontakt med myndigheter på olika nivåer, med rättsväsendets
            myndigheter förstås men också i ett bredare perspektiv. Min uppfattning
            är den att Center mot våldsbejakande extremism utvecklas på ett
            bra sätt.
          </note>
          <note>
            Roger Haddad säger att han inte har besökt CVE. Han h ar väl
            inte ens träffat någon som jobbar på CVE, men han har ändå en
            mycket bestämd uppfattning om hur de jobbar och varför de borde
            jobba på ett annat sätt.
          </note>
          <note>
            Min uppmaning till Roger Haddad är väldigt enkel: Åk till CVE,
            sitt ned med dem en eftermiddag eller så och gå igenom hur de
            jobbar! Han kommer då att möta en oerhört kompetent personal som
            jobbar aktivt och operativt i hela landet, nedifrån och upp, skulle
            jag vilja påstå, med just de här frågorna. Roger Haddad kan inte
            säga att han inte har haft tid att besöka dem eftersom de rekryterade
            personal våren 2018. Nu är vi inne i 2020, och CVE har varit up
            and running i över ett års tid, åtminstone hela 2019, och kommit
            igång på ett väldigt bra sätt.
          </note>
          <note>
            Att Säkerhetspolisen vill utvidga sina ansvarsuppgifter ska inte
            tolkas som något slags misstroende mot CVE. Det gör i alla fall
            inte jag, utan jag tolkar det som att Säkerhetspolisen helt enkelt
            vill ha ytterligare instrument för att kunna göra de bedömningar
            som man måste göra. Det bejakar jag naturligtvis. Jag kan konstatera
            att både Säkerhetspolisen och polisen har fått betydligt större
            resurser för att jobba med just den här typen av frågor under
            vår regeringstid.
          </note>
          <note>
            Kommer vi att vidareutveckla, utvärdera och se över den här verksamheten?
            Ja, det kommer vi naturligtvis att göra löpande. Och jag utesluter
            inte att vi också gör organisationsförändringar i framtiden. Men
            skälet till att vi inte lade detta på polisen 2017 var faktiskt
            att polisen inte ville det, för polisen var fortfarande 2017 fullt
            upptagen av sin stora omorganisering, där man slog ihop alla myndigheterna
            till en och samma myndighet. Det är något som för övrigt har blivit
            en stor framgång. Då sa polisen i sina remissvar till oss att
            det i det läget inte funkade för dem att ta hand om ytterligare
            en uppgift och organisation. Därför lade vi det på Brottsförebyggande
            rådet.
          </note>
          <note>
            Vi gör löpande utvärderingar. Det kan hända att vi behöver göra
            omorganiseringar, och då gör vi det. Men då ska man vara pragmatisk
            och se var den här verksamheten funkar bäst. Min uppfattning är
            den att CVE under de år som det har varit igång har stärkt arbetet
            mot våldsbejakande extremism väldigt påtagligt i Sverige.
          </note>
          <note type="speaker">
            Anf. 15 ROGER HADDAD (L):
          </note>
          <note>
            Fru talman! Sanningen är att inte heller Brå ville ha det här
            uppdraget, men Morgan Johansson gav dem uppdraget i alla fall.
            Det är alltså inget argument för att det inte lades på polisen.
          </note>
          <note>
            Nu har det gått ett antal år. Det är bra att ministern har kontakt
            med myndigheterna, men jag jobbar med de här frågorna som skolpolitiker.
            Jag träffar personal i socialtjänsten och har återkommande tagit
            upp den här frågan i länsstyrelsens insynsråd i Västmanland. Jag
            har också träffat kommuner som jobbar med de här frågorna på marken.
            Det är det som är skillnaden. Morgan Johansson har kontakt med
            sina generaldirektörer, och jag tar upp de här frågorna på markplan.
            Och inte minst de regionpoliser och lokalpolisområdeschefer som
            jag träffar lokalt, som jobbar med de här frågorna, bekräftar
            att det fortfarande är en otydlig ansvarsfördelning mellan Säkerhetspolisen
            och polisen. Det bekräftas även i den tillsynsrapport som kom
            före jul men som justitieministern uppenbarligen inte har läst.
            Där säger man att medarbetare inom Polismyndigheten fortfarande
            upplever att när det kommer till det som är temat för den här
            debatten, fru talman, nämligen arbetet mot lokal våldsbejakande
            extremism, finns det otydligheter.
          </note>
          <note>
            Det är oacceptabelt och beklagligt att ministern och regeringen
            inte visar något slags självkritik när det gäller detta viktiga
            politiska område, som i första hand gäller Sveriges brottsförebyggande
            arbete men också stödet till polisen, socialtjänsten och skolan.
            Det tycker jag är helt och fullt anmärkningsvärt.
          </note>
          <note type="speaker">
            Anf. 16 Justitie- och migrationsminister MORGAN JOHANSSON (S):
          </note>
          <note>
            Fru talman! Jag vill återigen bara påminna om att när vi tillträdde
            för fem år sedan fanns det en temporär verksamhet som bedrevs
            i kommittéform i form av en nationell samordnare.
          </note>
          <note>
            Det vi gjorde var att vi skapade en fast och permanent verksamhet
            för att förstärka arbetet mot våldsbejakande extremism. Vi sköt
            till nya resurser och såg till att fler anställdes. Vi har nu
            en ordning där kontakten med inte minst kommunsektorn är mycket
            bättre än vad den var tidigare.
          </note>
          <note>
            Med detta sagt är givetvis inte alla frågor lösta. Men jag påstår
            att det är väsentligt mycket bättre nu än vad det var när vi tillträdde
            för fem år sedan. Detta ska man kanske ändå ha i minnet.
          </note>
          <note>
            Nej, det är riktigt att Brå inte ville att verksamheten skulle
            läggas där. Men jag tyckte att polisen hade starkare argument
            än vad Brå hade. Polisens argument var att den stod mitt uppe
            i en omorganisering av verksamheten och att då ta emot ytterligare
            en organisation var vid den tidpunkten inte görligt. Vi lade det
            på Brå, och det fungerar utmärkt väl och utvecklas på ett bra
            sätt.
          </note>
          <note>
            Vi talar inte bara med våra generaldirektörer. Både jag och inrikes
            ­ ministern gör kommunbesök praktiskt taget varje vecka, ibland
            ett par gånger i veckan, och träffar polis, åklagare, brottsförebyggande
            verksam ­ het, kommuner och kriminalvård. Vi får också information
            om hur saker och ting fungerar på markplan; tro inget annat.
          </note>
          <note>
            Roger Haddads brist i denna debatt är att han själv inte har
            träffat CVE och ändå tar upp detta till diskussion i en interpellationsdebatt.
            Jag tycker att han borde sätta sig med dem, för då tror jag att
            han skulle få en annan och bättre uppfattning.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2019/20:235 om återvändande
          </note>
          <note type="speaker">
            Anf. 17 Justitie- och migrationsminister MORGAN JOHANSSON (S):
          </note>
          <note>
            Fru talman! Arin Karapet har frågat mig vilka åtgärder jag avser
            att vidta för att avlägsnandebeslut faktiskt verkställs.
          </note>
          <note>
            Återvändandefrågorna ä r prioriterade för regeringen. För att
            kunna upprätthålla en human, rättssäker och långsiktigt hållbar
            migrationspoliti k måste de som efter en rättssäker prövning av
            sina asylskäl fått ett avslagsbeslut återvänd a så snabbt som
            möjligt . Återvändandet ska i första hand ske frivilligt, annars
            med tvång.
          </note>
          <note>
            De senaste åren har regeringen vidtagit en rad åtgärder på återvändandeområdet,
            och sedan 2014 har 80 000 före detta asylsökande lämnat Sverige.
            Det är i genomsnitt över 1 000 per månad.
          </note>
          <note>
            Eftersom det är angeläget att ett återvändande i så stor utsträckning
            som möjligt ska ske på frivillig väg infördes 2017 en möjlighet
            för Polismyndigheten att återlämna ett ärende till Migrationsverket
            om det visar sig att personen vill medverka till ett frivilligt
            återvändande.
          </note>
          <note>
            Regeringen har även tillsett att Sverige numera kan genomföra
            avvisningar och utvisningar med tvång till länder dit det tidigare
            varit svårt, till exempel Afghanistan och Marocko. Å tervändandesambandsmän
            har placerats ut på ambassader i flera nyckelländer , såsom Afghanistan
            och Libanon.
          </note>
          <note>
            Förvarsk apaciteten har ökat med över 100 procent sedan 2016
            och uppgå r nu till 528 platser. Sedan 2018 har också polisen
            fått utökade möjlig ­ heter att utföra arbetsplatsinspektioner
            , vilket har bidragit till att antalet sådana inspektioner har
            ökat och att polisen påträffar personer som håller sig undan .
          </note>
          <note>
            För närvarande pågår också en revidering av återvändandedirektivet
            som bland annat syftar till att effektivisera medlemsstaternas
            återvändandeförfaranden. I februari träder dessutom EU:s nya förordning
            om en gemensam viseringskodex i kraft som möjliggör för EU att
            besluta om en striktare viseringspolicy gentemot tredjeländer
            som inte samarbetar om återtagande.
          </note>
          <note>
            Vidare avser regeringen att under våren överlämna en proposition
            till riksdagen som bland annat innebär utökade möjligheter att
            uppta fingeravtryck i vissa situationer.
          </note>
          <note>
            Regeringen kommer även framöver att arbeta intensivt med återvändandefrågorna,
            bland annat genom d ialog med mottagarländer na och fortsatt stöd
            till återvändandearbetet på EU-nivå.
          </note>
          <note type="speaker">
            Anf. 18 ARIN KARAPET (M):
          </note>
          <note>
            Fru talman! Jag tackar migrationsminister Morgan Johansson för
            svaret, även om jag inte är nöjd med det.
          </note>
          <note>
            Vi har flera gånger debatterat återvändande i kammaren. Det finns
            ingen quickfix; det erkänner jag ödmjukt. Vi kan inte bara knäppa
            med fingrarna så är problemet löst. Men det är riksdagens plikt
            att granska regeringens arbete.
          </note>
          <note>
            När jag träffar våra duktiga gränspoliser ute på fältet vittnar
            de om en stor problematik på grund av att vi har en lagstiftning
            som skickar fel signaler. Skälet till det är detta hus och denna
            sal.
          </note>
          <note>
            Ett exempel är gymnasielagen. Dess syfte var gott. En grupp personer
            från länder med svåra förhållanden skulle få chans att stanna,
            trots att de de facto hade fått sina skyddsbehov prövade och fått
            avslag. Vi moderater var emot detta för att vi ansåg att lagen
            var ett hafsverk. Lagrådet gav svidande kritik, och det kom även
            kritik från Migrationsverket eftersom lagen skickade dubbla signaler.
            Gymnasielagen kommer vi att diskutera mer i nästa interpellationsdebatt.
          </note>
          <note>
            Denna interpellation handlar om hur Sveriges återvändande funkar.
            Ja, vi har 528 förvarsplatser, men varenda gång jag träffar Migrationsverket
            eller gränspolisen säger de att platserna inte räcker till. Det
            tar tid att få fram nya förvarsplatser. Därför måste man jobba
            ännu hårdare, men reger ­ ingens tempo är väldigt lågt.
          </note>
          <note>
            En annat problem är när det uppstår hinder i återvändandet för
            personer som har fått sin asylansökan prövad i alla instanser
            och fått avslag. Det finns länder som inte tar emot sina medborgare
            om de inte frivilligt själva begär resehandlingar från ambassaden.
            Ett sådant land är Irak.
          </note>
          <note>
            Sveriges förbindelse till Irak består av mer än att irakier har
            flytt till Sverige och antingen beviljats asyl eller blivit nekade
            asyl. Sverige har export till Irak, en ambassad på plats och bistånd
            som går till både civilsamhälle och demokrati- och institutionsuppbyggande
            i Irak.
          </note>
          <note>
            I DN vittnar gränspolisen om att det har gått så långt att det
            uppstår verkställighetshinder på grund av att vissa länder inte
            tar emot sina medborgare.
          </note>
          <note>
            Kan migrationsministern tänka sig att villkora biståndet till
            länder som inte tar fullt ansvar för sina medborgare?
          </note>
          <note>
            Det handlar om personer som har fått sin asylansökan prövad på
            ett rättssäkert sätt i svensk domstol och där slutsatsen är att
            det inte finns skyddsskäl och att de måste återvända. Det är ett
            moment 22. Personen har ett utvisningsbesked men kan inte utvisas
            på grund av byråkrati och reger ­ ingens slapphet eftersom man
            inte har ingått ett avtal med till exempel Irak, vilket man har
            gjort med Afghanistan, om att landet ska ta emot de medborgare
            som har fått avslag.
          </note>
          <note type="speaker">
            Anf. 19 Justitie- och migrationsminister MORGAN JOHANSSON (S):
          </note>
          <note>
            Fru talman! Låt oss komma ihåg var vi kommer ifrån. När vi tog
            över 2014 var migrationsutvecklingen i praktiken i fritt fall.
            Sverige hade tagit emot 80 000 asylsökande 2014. År 2015 kom det
            163 000. Det vi ärvde av den moderatledda regeringen var en migrationspolitik
            som var EU:s mest generösa asylpolitik och världens mest generösa
            arbetskraftsinvandringspolitik. När Moderaterna styrde kom 12
            procent av alla asylsökande i EU till Sverige.
          </note>
          <note>
            Vi fick strama åt med gränskontroller, id-kontroller och den
            tillfälliga lagen. Men inte ens när det var som värst på hösten
            2015, när vi tog emot 10 000 i veckan, orkade Moderaterna rösta
            ja till id-kontrollerna i kammaren, utan det fick vi köra igenom
            utan Moderaternas stöd.
          </note>
          <note>
            Sedan 2015 har antalet asylsökande minskat med 87 procent. Antalet
            ensamkommande barn och unga har minskat med 97 procent. Från att
            vi tog emot 12 procent av alla som kom till EU tar Sverige nu
            emot ca 3 procent. Det är alltså inte bara antalet asylsökande
            som har minskat kraftigt i Sverige utan också Sveriges andel av
            de asylsökande som kommer till EU.
          </note>
          <note>
            Vi gjorde helt enkelt det som Moderaterna inte orkade göra under
            sin regeringstid.
          </note>
          <note>
            Det gäller också på avvisningssidan. Jag påstår att detta fungerar
            avsevärt mycket bättre nu än vad det gjorde för några år sedan.
            De senaste sex åren har över 80 000 före detta asylsökande lämnat
            Sverige. Antingen har de fått avslag här och har därmed frivilligt
            eller med tvång åkt tillbaka till sina hemländer, eller så är
            de Dublinärenden, det vill säga de har varit registrerade i ett
            annat EU-land och har i så fall fått åka tillbaka dit. 80 000
            på sex år innebär ungefär 1 000 före detta asylsökanden som lämnar
            Sverige varje månad.
          </note>
          <note>
            När jag berättar om detta i den övriga EU-kretsen blir folk förvånade.
            Detta är de facto avsevärt mycket bättre än vad många andra EU-länder
            klarar av att göra.
          </note>
          <note>
            När vi har gått igenom detta har vi tittat på andelen av dem
            som avvisas och dem som åker hem. Den sista genomsnittssiffran
            för Sverige de senaste tio åren är 63 procent av dem som får avvisningsbeslut,
            läggs upp som ärenden och som vi vet sedan också återvänder, antingen
            med tvång eller frivilligt. Genomsnittet i EU är avsevärt mycket
            lägre än det. Sverige är alltså ett av de länder som är bra i
            den meningen att vi klarar av att genomföra återvändanden.
          </note>
          <note>
            Det sker nu till Afghanistan. Det klarade man inte när Moderaterna
            styrde Sverige. Det var vi som tecknade avtalet med Afghanistan.
            Vi har klarat av att teckna återvändandeavtal till Marocko. Vi
            klarar av det även med andra länder, något man inte kunde tidigare.
            Naturligtvis sker detta inte utan problem. Det finns problem i
            en del länder. Men det ska vi ta tag i.
          </note>
          <note>
            I eftermiddag kommer jag att träffa EU-kommissionär Ylva Johansson,
            som är på besök i Sverige i dag. Jag ska med henne bland annat
            diskutera hur vi ser till att vi med hjälp av EU kan få fler av
            ursprungsländerna att åter börja ta emot sina egna medborgare.
            Om EU:s asylpolitik ska kunna fungera totalt sett måste vi också
            ha ordentliga avtal och arrangemang med ursprungsländerna.
          </note>
          <note>
            Jag kan försäkra Arin Karapet att vi även fortsättningsvis tar
            frågan på mycket stort allvar.
          </note>
          <note type="speaker">
            Anf. 20 ARIN KARAPET (M):
          </note>
          <note>
            Fru talman! Jag måste ge en eloge till migrationsministern. Man
            vet på förhand ungefär vilket svar man kommer att få. Han kommer
            alltid tillbaka till maktskiftet 2014 och det arv man fick från
            alliansregeringen.
          </note>
          <note>
            Låt oss börja där! Då stod statsminister Stefan Löfven i riksdagens
            talarstol och förklarade att den dåvarande migrationsöverenskommelsen
            skulle ligga fast. Detta skedde hösten 2014. Det var då mitt parti
            förlorade regeringsmakten och vi gick i opposition. Migrationskrisen
            kom sommaren 2015. Vad jag förstår började trycket då som mest.
            Tusentals människor korsade då gränsen till Sverige från Danmark.
            Det var då den stora flyktingvågen började.
          </note>
          <note>
            Jag förnekar inte att vi redan innan hade ett högt mottagande.
            Men nu talar vi om flyktingkrisen 2015 som ledde till flyktingvågen
            under hösten och gränskontrollerna i november och december.
          </note>
          <note>
            Migrationsministern säger att man har tagit sitt ansvar och tryckt
            tillbaka söktrycket. Det fanns också ett tryck som kom från riksdagens
            kammare.
          </note>
          <note>
            Om man ser till regeringens politik därefter har vi fått gymnasielagen,
            som var utdömd på förhand. Vad vi nu ser är unga afghanska män
            som har tillfälliga uppehållstillstånd. De får ordna sitt eget
            boende. Kostnaderna lämpas över på kommunerna. Staten har inte
            längre något ansvar. Vi vet på förhand att många av dem inte kommer
            att lyckas, eftersom de inte hade någon god utbildningsbakgrund
            innan de kom till Sverige.
          </note>
          <note>
            Det skickar dubbla signaler när man säger: Håll dig tillräckligt
            länge i Sverige så får du kanske amnesti. Två av kammarens partier,
            som också sitter i kommittén, förordar en amnesti.
          </note>
          <note>
            Anledningen till det minskade söktrycket till Europa och Sverige
            är avtalet med Turkiet.
          </note>
          <note>
            Enligt riksdagens utredningstjänst skulle 140 000 personer ha
            lämnat Sverige under perioden 2014–2018. Regeringen är stolt över
            att 70 000 har lämnat Sverige. Min fråga är: Var är de övriga
            70 000 individerna? De kan ha lämnat Sverige, men de kan likaväl
            vara i Sverige. Om de befinner sig här gör de det illegalt. Då
            utsätts de för svartarbete, exploatering och social utsatthet.
            Har de barn lever dessa i ännu större ovisshet än deras föräldrar
            gör.
          </note>
          <note>
            Vad gäller de marockanska gatubarnen fanns ett tryck från riksdagens
            kammare. Medierna uppmärksammade problematiken, och då fick reger
            ­ ingen panik. Det är dock bra att man fick till ett avtal; det
            säger jag inget emot. Det var bra, men det borde ha kommit tidigare.
          </note>
          <note>
            Fru talman! Låt oss ta ett annat exempel som gäller spårbyte.
            En av tio som har fått avslag blir i dag beviljad arbetstillstånd
            genom spårbyte. Alliansregeringen genomförde detta, men nu har
            vi tagit initiativ till att ta bort spårbytet.
          </note>
          <note>
            Detta borde ligga i Socialdemokraternas intresse. I stället gick
            de i går ut och sa att de ska titta på om de kan förenkla spårbytet
            för vissa. Om en av tio som fått avslag på sin asylansökan får
            uppehållstillstånd via spårbyte undrar jag vilka signaler som
            skickas till de återstående nio personer som har fått avslag på
            sin asylansökan att frivilligt lämna landet.
          </note>
          <note>
            Det finns inget bättre än att en individ väljer att lämna Sverige
            frivilligt. Det är effektivt, mer humant och det sparar pengar.
          </note>
          <note>
            Hur går detta ihop med regeringens politik? Vill Socialdemokraterna
            ta bort möjligheterna till spårbyte? Ja eller nej?
          </note>
          <note type="speaker">
            Anf. 21 Justitie- och migrationsminister MORGAN JOHANSSON (S):
          </note>
          <note>
            Fru talman! Det är trots allt resultaten som räknas. Hur Arin
            Karapet än vänder och vrider på allting kvarstår ändå faktum.
            Vi tog 2014 över en politik som var EU:s mest generösa asylpolitik.
            Den hade ni drivit igenom. Dessutom hade Sverige världens mest
            generösa regler för arbetskraftsinvandring. Det var också ni moderater
            som hade drivit igenom dem. Tobias Billströms stora bidrag till
            svensk politik var att tillskapa världens mest generösa regler
            för arbetskraftsinvandring. Detta vill ni nu inte längre stå för,
            utan ni har gjort en vändning på 180 grader.
          </note>
          <note>
            Vi har varit kritiska till detta under alla tider, ända från
            början. Nu ser det äntligen ut som att vi har en majoritet här
            i riksdagen för att ändra dessa regler och strama upp dem så att
            vi bland annat kan bekämpa fusk och fiffel inom detta område.
          </note>
          <note>
            Det var dock så politiken såg ut fram till 2014. Socialdemokraternas
            och Miljöpartiets uppgift blev att strama åt reglerna när vi såg
            att de inte fungerade. Det gjorde vi också. Där fick vi ingen
            större hjälp av Moderaterna. Ni orkade tvärtom inte ens rösta
            igenom beslutet om id-kontrollerna.
          </note>
          <note>
            Om Moderaterna tycker att det är viktigt med återvändande undrar
            jag varför ni inte tecknade avtal med Afghanistan. Varför skulle
            vi göra det? Varför gjorde ni inget åt situationen om ni nu tycker
            att det är så viktigt att ha ett bra samarbete med Marocko, med
            tanke på de killar som hängde utanför Centralstationen, i Nordstan
            i Göteborg och på andra ställen och faktiskt begick ganska allvarliga
            brott? Sådan var ju situationen även 2013 och 2014. Varför gjorde
            ni inte något åt det?
          </note>
          <note>
            Något av det första jag gjorde hösten 2014 var just att kontakta
            Marocko på olika nivåer för att försöka få ett sådant samarbete.
            Och nu har vi ett väl fungerande samarbete med Marocko, och situationen
            är väsentligt mycket bättre här än vad den var tidigare.
          </note>
          <note>
            Varför gjorde ni inte något om detta var så angeläget för er?
          </note>
          <note>
            Arin Karapet talar också om gymnasielagen. Vi kommer att tala
            om den under nästa interpellationsdebatt. Men jag kan konstatera
            att det inte är en kravlös lag. Den innebär att om man hade varit
            här länge och fick vänta väldigt länge fick man en möjlighet att
            gå klart skolan. Man ska även hålla sig i skinnet och inte begå
            några brott. Man ska sköta skolan och gå ut den på ett sådant
            sätt att man sedan kan etablera sig på arbetsmarknaden, skaffa
            sig ett jobb.
          </note>
          <note>
            Jag träffar en hel del av dessa ungdomar, och jag tror att det
            kommer att gå väldigt bra för de allra flesta av dem som fått
            denna möjlighet. Det känns faktiskt lite stötande ibland när jag
            hör hur man i den offentliga debatten hela tiden märker ut dessa
            ungdomar och talar illa om dem. När man träffar dem märker man
            att de allra flesta är väldigt motiverade, vill klara skolan,
            vill lära sig svenska språket och vill bli en del av Sverige.
            Jag tycker att vi ska ha förtroende även för dessa ungdomar, på
            samma sätt som vi har förtroende för alla andra ungdomar i Sverige,
            och inte se ned på dem på det sätt som ibland görs i den offentliga
            debatten.
          </note>
          <note>
            Fru talman! Vad gäller återvändandet kommer vi förstås att fortsätta
            se till att det kan ske till fler länder. När vi tecknade avtalet
            med Afghanistan kunde vi göra det bland annat på grund av att
            vi fick stöd av EU. Detta är en av de frågor som jag kommer att
            ta upp med Ylva Johansson i eftermiddag. Hur kan EU hjälpa Sverige
            så att vi kan få till fler återvändanden till länder dit det i
            dag inte går?
          </note>
          <note type="speaker">
            Anf. 22 ARIN KARAPET (M):
          </note>
          <note>
            Fru talman! Jag får inte svar på min fråga. Morgan Johansson
            går tillbaka till 2014. Jag ska vara helt ärlig. År 2014 var jag
            fem år yngre, 26 år gammal. Jag satt inte i den här kammaren då
            utan blev invald 2018. Jag tittar framåt. Om vi vill peka finger
            kan vi gå tillbaka till tiden då allmän rösträtt infördes. Vad
            gjorde Socialdemokraterna på 30-talet? Vad gjorde den borgerliga
            regeringen på 70-talet? Vad gjorde Bildtregeringen? Vi kan vrida
            och vända hur mycket som helst på det fram och tillbaka, men på
            det sättet kommer vi ingenvart. Problemen försvinner inte för
            det.
          </note>
          <note>
            Vi har enligt riksdagens utredningstjänst ungefär 70 000 personer
            som skulle ha utvisats. Antingen har de lämnat Sverige frivilligt
            utan att vi vet om det eller så befinner de sig i Sverige illegalt.
            Oavsett vilket är det ett problem som behöver lösas. Vi måste
            djupdyka i det.
          </note>
          <note>
            Vi kommer att komma in på gymnasielagen i nästa interpellations
            ­ debatt. Den fråga jag vill komma fram till är, när statsrådet
            Morgan Johansson står här och säger att regeringen har gjort allt
            för att minska söktrycket: Vad skickar man för signaler till dem
            som är på väg till Sverige eller är här i väntan på sin asylansökan?
            I ena änden säger man att man har stramat åt migrationen. Ja,
            delvis har man gjort det. I andra änden har man infört en gymnasielag
            som på förhand var utdömd. Vi lyckas knappt få våra ungdomar med
            utländsk bakgrund att gå ut svensk skola med full ­ ständiga betyg.
            Detta gäller inte en majoritet, men en stor grupp ungdomar som
            är födda i Sverige. Man skickar en signal till de här ungdomarna
            och säger – med de högt ställda kraven: Gå bara till skolan, så
            kommer ni att klara er! Resultatet säger någonting annat. Man
            har även förenklat anhö ­ riginvandringen. Migrationsverket uppskattar
            att 118 000 människor kom ­ mer att söka u p pehållstillstånd
            som anhöriginvandrare fram till 2022. Detta är inte att strama
            åt migrationen.
          </note>
          <note type="speaker">
            Anf. 23 Justitie- och migrationsminister MORGAN JOHANSSON (S):
          </note>
          <note>
            Fru talman! Vad gjorde Socialdemokraterna när den allmänna rösträtten
            drevs igenom? Ja, det var ju vi som drev igenom den. Men det kanske
            är en diskussion som vi ska ta i något annat sammanhang.
          </note>
          <note>
            Jag bara pekar på att det som vi har gjort under de här fem åren
            är att vi har hanterat den flyktingkris som vi tog över när vi
            kom i regeringsställning 2014–2015. Antalet asylsökande har minskat
            med 87 procent sedan 2015 i Sverige. Antalet ensamkommande ungdomar
            har minskat med 97 procent. Arin Karapet driver tesen att vi på
            grund av gymnasielagen, som gav en chans till personer som fått
            vänta länge, sänder ut signaler som gör att det kommer väldigt
            många fler ensamkommande till Sverige. Det är ju precis tvärtom.
            Arin Karapet har inte den minsta belägg för det påståendet. Sedan
            vi drev igenom gymnasielagen har inte antalet ensamkommande ungdomar
            ökat. Det är snarare tvärtom. Det har fortsatt att ligga på en
            mycket låg nivå. Sedan 2015 är det som sagt en minskning med 97
            procent.
          </note>
          <note>
            Det är samma sak när det gäller de alternativt skyddsbehövande
            och familjeåterförening. Där gjorde vi en förändring så att barn
            kan få träffa sin pappa igen efter flera år och så att en maka
            kan få träffa sin man igen efter flera år; han kan helt enkelt
            få komma hit från flyktinglägret. Då sa Moderaterna också att
            det skulle leda till rusning och att alla skulle komma hit. Hittills
            ser vi inga sådana signaler. Det scenario som ni målade upp när
            vi antog den nya lagstiftningen har inte blivit verklighet.
          </note>
          <note>
            Vi kommer att fortsätta att se till att hålla ordning på migrationspolitiken
            och se till att vi tar emot så många som vi klarar av, men inte
            fler. Vi kommer också att effektivisera återvändandet ytterligare.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2019/20:236 om amnesti
          </note>
          <note type="speaker">
            Anf. 24 Justitie- och migrationsminister MORGAN JOHANSSON (S):
          </note>
          <note>
            Fru talman! Arin Karapet har frågat mig var jag och regeringen
            står i frågan om amnesti för den grupp som nämns i interpellationen
            samt om jag vill genomföra en översyn av gymnasielagen för att
            förenkla ytterligare för denna grupp att få permanent uppehållstillstånd.
          </note>
          <note>
            Regeringens ståndpunkt återspeglas i det aktuella regelverket
            och i förarbetena till detta. Av proposition en Extra ändringsbudget
            för 2018 – Ny möjlighet till uppehållstillstånd framgår bland
            annat att s yftet med förslaget är att ge en möjlighet till uppehållstillstånd
            för studier på gymnasial nivå för den grupp ungdomar vars utsikter
            till uppehållstillstånd kraftigt försämrats på grund av mycket
            långa handläggningstider hos Migrationsverket. Detta kan sedan
            leda till möjlighet att söka arbete, etablera sig på arbetsmarknaden
            och beviljas permanent uppehållstillstånd vid försörjning.
          </note>
          <note>
            Bestämmelserna om uppehållstillstånd för studier på gymnasial
            nivå ingår i det så kallade gymnasieregelverket i lagen om tillfälliga
            begränsningar av möjligheten att få uppehållstillstånd i Sverige
            , som brukar kallas den tillfälliga lagen. I juni 2019 beslutade
            riksdagen att den tillfälliga lagen ska fortsätta gälla till och
            med den 19 juli 2021.
          </note>
          <note>
            Syftet med regelverket kvarstår, och det är de aktuella bestämmelserna
            som gäller.
          </note>
          <note type="speaker">
            Anf. 25 ARIN KARAPET (M):
          </note>
          <note>
            Fru talman! Jag tackar statsrådet för svaret.
          </note>
          <note>
            Gymnasielagen är en återkommande fråga. Moderaterna var emot
            den och delade Lagrådets och migrationsdomstolarnas mening. Den
            är otydlig och missvisande och inger falska förhoppningar. Kritiken
            var densamma från Sveriges Kommuner och Regioner, då Sveriges
            Kommuner och Landsting.
          </note>
          <note>
            Det fanns väl en god intention. Dessa personer hade fått vänta.
            Men det var många som hade fått vänta. Vi har tittat på hur gymnasielagen
            är utformad och vad dessa ungdomar har för bakgrund. Jag vill
            inte peka ut de här ungdomarna som ett problem eller som en annorlunda
            grupp. Det är människor precis som alla andra, och de ska respekteras
            precis som alla andra. Tonläget är inte okej. Men vad har hänt?
            Ja, bakgrunden är att de fick sitt skyddsbehov prövat i alla instanser.
            De hade rätt till juridiskt ombud och rättssäkra processer, precis
            som alla andra asylsökande.
          </note>
          <note>
            Men det fanns nog ett politiskt tryck inne på Regeringskansliet
            från ett mindre parti än Socialdemokraterna, nämligen Miljöpartiet.
            Socialdemokraterna gav efter. Man hittade på någonting som var
            någonstans mitt emellan. Det här blir väl bra, sa man, och så
            ingav man falska förhoppningar.
          </note>
          <note>
            Vi kan se resultatet. Det kommer rapporter. Ungdomar har tillfälliga
            uppehållstillstånd i väntan på att få antingen ett avslagsbesked
            eller – om de klarar kraven enligt lagen – ett permanent uppehållstillstånd.
            På Migrationsverket vet man inte hur man ska tolka intygen och
            vad som är en relevant gymnasieutbildning och inte. Det vet knappt
            kommunerna själva. Än mindre vet ungdomarna.
          </note>
          <note>
            Detta skickar faktiskt signaler till asylsökande från andra grupper:
            Vänta tillräckligt länge, så kanske det kommer en annan lagändring
            eller en annan amnesti!
          </note>
          <note>
            Det här blir missvisande. Den kritiken kommer faktiskt från Delmi,
            Delegationen för migrationsstudier, som är en kommitté under Justitiedepartementet.
            I Sverige har vi under alltför lång tid haft en politik där man
            inte pratar med varandra. Den skickar dubbla signaler. Det som
            kommer att ske, fru talman och Morgan Johansson, är att andra
            krafter utnyttjar detta.
          </note>
          <note>
            Fru talman! Jag tror att migrationsministern och jag har samma
            åsikt: Ett ja ska vara ett ja, och ett nej ska vara ett nej. Personer
            som har skyddsskäl och har fått uppehållstillstånd i Sverige ska
            inte ifrågasättas. De är välkomna till Sverige. De är en del av
            vår gemenskap och en del i vårt samhällsbygge. Problemet blir
            att det uppstår en misstro mot dem när det finns en grupp människor
            som inte följer det regelverk vi har. Än värre blir det när vi
            själva från politikens sida skickar dubbla signaler.
          </note>
          <note>
            Jag kan säga till statsrådet och fru talmannen: Det är inte lätt
            att ha utländsk bakgrund i Sverige i dag, även om man lyckas,
            vilket beror på bristande tilltro till systemet. Tilltron blir
            än mindre om vi till exempel har en lagstiftning som gymnasielagen.
            Ungdomar kommer att få ordna sitt eget boende. De kommer att lämpas
            över på kommunerna, som själva har en ansträngd ekonomi och måste
            få ihop skola, vård och omsorg. Det är nedskärningar efter nedskärningar.
            Vi kan inte ha människor som bor ute på gatan. Det är kallt och
            mörkt i det här landet. De måste ordna boende.
          </note>
          <note>
            Detta handlar om att man måste hushålla med resurserna. Vi ställer
            grupper mot grupper. Det här är skapat av oss själva.
          </note>
          <note>
            Min fråga till migrationsministern är: Kommer det att bli en
            amnesti för dem eller inte? Vänsterpartiet och Miljöpartiet vill
            det. Vill Socialdemokraterna det? Kommer ni att vika er?
          </note>
          <note type="speaker">
            Anf. 26 Justitie- och migrationsminister MORGAN JOHANSSON (S):
          </note>
          <note>
            Fru talman! Som jag sa i interpellationssvaret är det de här
            reglerna som gäller. Det är detta vi har kommit överens om, och
            det är det vi gör.
          </note>
          <note>
            Det är bara en deltagare i den här debatten som ställer grupp
            mot grupp, och det är inte jag. Jag brukar inte föra debatt på
            det sättet.
          </note>
          <note>
            Utgångspunkten är flyktingkrisen 2015 när det kom 163 000 asyl
            ­ sö kande, varav 35 000 ensamkommande ungdomar. I dag är situationen
            helt annorlunda. Det är en minskning med nästan 90 procent för
            asyl ­ sökande totalt sett och en minskning av ensamkommande ungdomar
            med 97 procent. Det är en kraftig minskning.
          </note>
          <note>
            Bekymret vi hamnade i när det kom så många under så pass kort
            tid till Sverige var att många fick vänta väldigt länge. Det berodde
            bland annat på att när man skulle hantera alla dessa asylansökningar
            hanterade man i första hand syrierna i den gruppen.
          </note>
          <note>
            De som kom från kriget i Syrien var ganska enkla ärenden i den
            meningen att här var det inte tu tal om saken än att de hade ett
            skyddsbehov i de allra flesta fall. Därför fick nästan 100 procent
            av syrierna uppehållstillstånd.
          </note>
          <note>
            Det var viktigt att se till att kunna ge dem de beskeden så fort
            som möjligt så att de sedan kunde gå vidare ut i samhället, utbilda
            sig och etablera sig i Sverige. Där är vi på väldigt god väg.
            Det går bra för de syrier som kom 2015–2016 och fick uppehållstillstånd.
            Det går bra för dem i dag.
          </note>
          <note>
            Det innebär också att den grupp som var svårare – bland annat
            de ensamkommande ungdomarna från Afghanistan – kommer att få vänta
            längre. De började i skolan, och de började att lära sig svenska.
            Till sist fattade vi beslutet av humanitära skäl att när människor
            etablerar sig på det här sättet, lär sig svenska och är motiverade,
            finns det anledning att ge dem en chans till.
          </note>
          <note>
            Om de kom före den 25 november 2015 och hade väntat mer än 15
            månader var vårt besked till dem: Okej, gå ut gymnasieskolan.
            Lär er svenska ordentligt, och sköt skolan. Håll er i skinnet.
            Håll inte på med en massa kriminalitet eller annat elände. Sköt
            er, och etablera er sedan på arbetsmarknaden efter att ni har
            gått ut skolan. Då kommer ni att ha möjlighet att få stanna i
            Sverige.
          </note>
          <note>
            Den här gruppen består hittills av 7 850 ungdomar. Här låter
            det på Arin Karapet som att det håller på att välta hela Sverige.
            Vi talar om mindre än 1 promille av Sveriges befolkning. Det är
            7 850 ungdomar som går i skolan och försöker klara sig så bra
            de kan här.
          </note>
          <note>
            Jag tror att det kommer att gå bra för dem. Det ser i varje fall
            bra ut när vi gör förlängningsärenden. De ska sedan ansöka om
            förlängningar. För de förlän gn ingsärenden som hittills har hanterats
            är det en bifallsfrekvens på 96 procent.
          </note>
          <note>
            Det innebär att de allra flesta gör precis det de ska göra. De
            går i skolan, lär sig svenska och förbereder sig för att kunna
            etablera sig på arbets ­ marknaden här. Jag tror att det kommer
            att gå bra för de ungdomarna. De är motiverade, och de vill vara
            kvar i Sverige.
          </note>
          <note>
            Jag värjer mig för den debatt som finns där man pekar ut den
            här gruppen människor och gör den skyldig för så gott som alla
            problem som finns i Sverige nu för tiden. Vi kan knappt tala om
            arbetslöshetsfrågan, bostadsbrist, ekonomiska problem eller någonting
            annat utan att man tar upp den här väldigt lilla gruppen – mindre
            än 1 promille av Sveriges befolkning – och gör den skyldig till
            alla dessa problem.
          </note>
          <note>
            En sådan debatt vill jag inte delta i. Det är farligt, och det
            är orättvist. Min bestämda uppfattning är att det kommer att bli
            folk också av de här killarna och tjejerna om vi ger dem chansen.
            Jag tror att det kommer att gå bra för dem.
          </note>
          <note type="speaker">
            Anf. 27 ARIN KARAPET (M):
          </note>
          <note>
            Fru talman! Vi ska kunna prata om alla problem och allting utan
            att man indirekt försöker att bygga en åsiktskorridor. Vi lever
            i en demokrati. Man kan inte säga att vi inte borde prata om det
            här för att det pratas alltför mycket om det eller att det finns
            vissa som pratar illa om någonting.
          </note>
          <note>
            Vad ska den här debatten leda till? Vi pratar om 7 500 individer
            som fick sitt skyddsbehov prövat. De fick ett nej. Regeringen
            bestämde sig för att ge dem en ny chans. Man hade ändå ställt
            rätt höga krav.
          </note>
          <note>
            Vi vet att man i Syrien har haft ett välfungerande utbildningssystem
            innan händelserna den 15 mars 2011 och inbördeskriget började.
            Syrier har i snitt 7–8 års utbildningsbakgrund. De som kommer
            från Afghanistan har ungefär 2 år. Har de bott i Iran har de förmodligen
            haft tillgång till en bättre skola, om de fick gå i skolan. Fick
            de gå i skolan hade de tillgång till en bättre skola än i Afghanistan.
            I stora delar av Afghanistan har skolan varit frånvarande helt
            och hållet.
          </note>
          <note>
            Man säger till en 19-, 20-åring: Lär dig svenska språket, och
            gå färdigt din gymnasieutbildning. Det låter jättebra. Man ställer
            samma krav som man ställer på de övriga ungdomarna i Sverige.
            Men vad är chansen att de lyckas?
          </note>
          <note>
            Jag har en fråga till migrationsministern. Det kommer rapporter
            om att unga afghanska män hamnar i kriminalitet. De kan hamna
            på gatan, för att staten inte tar sitt ansvar utan lämpar det
            på kommunerna.
          </note>
          <note>
            På migrationsministern låter det som att det är väldigt enkelt.
            Alla kommuner kan vips med ett enkelt knapptryck eller någonting
            få fram lediga lägenheter. Det finns inte andra grupper i vårt
            samhälle som är i behov av bostäder.
          </note>
          <note>
            Vi har ett väldigt generöst välfärdssamhälle där vi har skyldigheter
            mot våra medborgare, och de har sina rättigheter. Vi vet att vi
            har ungdomar med utländsk bakgrund som växer upp i Sverige som
            går ut skolan med ofullständiga betyg.
          </note>
          <note>
            Man säger till en grupp: Gå färdigt gymnasieskolan, så kommer
            ni att klara er. Man skickar falska signaler. Det finns de som
            hamnar utanför. Det finns de som har sålt sina livsbesparingar
            och behöver skicka pengar till sina familjer därhemma för att
            de går på knäna.
          </note>
          <note>
            Det finns de som åker till Frankrike och lever illegalt. De har
            tron: Om jag bara är tillräckligt länge i Frankrike kanske jag
            får asyl där, eftersom Frankrike inte utvisar människor till Afghanistan
            till skillnad från Sverige.
          </note>
          <note>
            Det finns program. Men vad säger Dublinförordningen? Har du lämnat
            in din asylansökan i Sverige måste du återvända till Sverige,
            och asyl ­ ansökan ska prövas i Sverige. Det är också att ge dem
            en falsk förhopp ­ ning. Även om jag är emot amnesti hade det
            varit mer ärligt mot dem om regeringen hade förordat en amnesti.
            Det här är bara ett trixande och fix ­ ande.
          </note>
          <note>
            Nu kommer det förslag från vänsterkanten. Christina Höj Larsen
            stod här i förra SfU-debatten och sa att Vänsterpartiet har budgeterat
            för permanenta uppehållstillstånd. Rasmus Ling, som är migrationspolitisk
            talesperson för Miljöpartiet, har själv sagt att de kan tänka
            sig en ny lagändring. De vill inte kalla det för amnesti, utan
            de kallar det för någonting annat. Men resultatet är detsamma.
          </note>
          <note>
            Min fråga till migrationsminister Morgan Johansson är: Vad är
            Socialdemokraternas position? Är ni för en amnesti eller är ni
            inte för en amnesti, så att vi vet om det i den parlamentariska
            kommittén?
          </note>
          <note type="speaker">
            Anf. 28 Justitie- och migrationsminister MORGAN JOHANSSON (S):
          </note>
          <note>
            Fru talman! Jag talar här för regeringen. Det vi säger är att
            det är den lagstiftning som nu gäller. Det finns inga nya besked
            i den debatten.
          </note>
          <note>
            Jag var i mitt förra inlägg inne på att det är ett problem att
            man blåser upp frågeställningen om just dessa 7 850 killarna och
            tjejerna till de proportioner man gör. Det är som att den svenska
            välfärdsstaten skulle stå och falla med dem.
          </note>
          <note>
            Dessutom görs påståendet att detta är en signalpolitik som kommer
            att innebära att det kommer fler. Nej, det gör inte det. Det har
            inte kommit några fler. Vi har inte sett någon ökning sedan vi
            införde gymnasielagen. Tvärtom tar vi nu emot mycket färre ensamkommande
            ungdomar än vad vi gjorde tidigare. Vi ligger nu på en nivå som
            vi klarar av på ett bra sätt.
          </note>
          <note>
            De ungdomar som får den här möjligheten har varit här sedan hösten
            2015. Det är snart fem år. Under de fem åren hinner de lära sig
            mycket. Det gäller bland annat språket och att komma in i samhället
            . Jag skulle vilja påstå att de gör väldigt stora ansträngningar
            för att kunna vara kvar och kunna etablera sig här. Arin Karapet
            var nästan inne på att det hade varit bättre att vi hade utfärdat
            amnesti i stället. Det tycker jag inte alls. Amnesti hade inneburit
            en total kravlöshet. Det hade också omfattat dem som hade begått
            brott, till exempel.
          </note>
          <note>
            Då hade vi över huvud taget inte haft motivationsdelen i det,
            nämligen att se till att lära sig svenska och gå ut gymnasieskolan.
            Det upplägg vi gjorde lämnar en möjlighet till att de får stanna
            om de sköter skolan och etablerar sig på arbetsmarknaden.
          </note>
          <note>
            Vad är chansen att de klarar det och lyckas? Det återstår att
            se. Men om det är så att man hoppar av skolan och kanske börjar
            ägna sig åt kriminalitet kommer man inte att kunna vara kvar.
            Det är ett av kriterierna vid förlängningsärendena.
          </note>
          <note>
            Om de hamnar där har de försuttit den chans vi har gett dem,
            och då har vi numera ett fungerande återvändande till Afghanistan.
            Det går flyg praktiskt taget varje månad till Afghanistan; jag
            tror att det gick ett i går med avvisningar till Afghanistan.
            Det finns alla möjligheter att genomföra avvisningar om man till
            exempel hoppar av skolan och börjar ägna sig åt kriminalitet eller
            helt enkelt inte sköter de åtaganden som detta innebär.
          </note>
          <note>
            Ge inte den här gruppen ungdomar skulden för alla sorts problem
            som finns i samhället! Jag tror att den diskussionen leder fruktansvärt
            fel. Min bestämda uppfattning är att det kommer att gå bra för
            de allra flesta av de här ungdomarna, precis som det gick bra
            för de allra flesta som kom från Bosnien en gång i tiden och för
            dem som nu kommer från Syrien och så vidare. Jag tror att man
            i grunden ska lita på människors förmåga att utvecklas om det
            finns en stark motivation. Då kommer de här killarna och tjejerna
            att bli en bra del i det svenska samhället.
          </note>
          <note type="speaker">
            Anf. 29 ARIN KARAPET (M):
          </note>
          <note>
            Fru talman! Det jag sa var att jag inte är för en amnesti. Men
            om man lyssnar på regeringen hör man att de talar om att de är
            för en human migrationspolitik där man ska ge människor en andra
            chans. Och det här är egentligen inte någon andra chans. Vi har
            ställt så pass höga krav att många inte kommer att nå upp till
            dem.
          </note>
          <note>
            Mitt parti har åtminstone varit ärligt från början och sagt att
            vi ska ha den ordning vi har. Om man har fått ett nej i alla instanser
            ska man återvända. Det var ni som inte orkade. Det var regeringen
            som inte orkade. Det var det stora maktpartiet Socialdemokraterna
            som vek sig för Miljöpartiet. Det är där skon klämmer.
          </note>
          <note>
            Att peka ut den här gruppen som skyldig till alla problem och
            allt elände vi har i Sverige – nej, det skriver jag inte under
            på. Så tycker jag inte att det är. Jag träffar själv många av
            de här ungdomarna. De är inte orsaken till all ondska och alla
            problem här i samhället, som vissa vill utmåla det som. Absolut
            inte!
          </note>
          <note>
            Jag talar ett språk, persiska, det vill säga dari. Och de pratar
            dari. Jag lyssnar på deras musik. Många är trevliga. De är väldigt
            roliga, och de är nyfikna. Den bilmekaniker som jag använder mig
            av har bara anställt afghaner. Jag kan säga att de jobbar på lördagskvällar
            och på söndagar. De stänger inte kl. 17.00. Det är hårt arbetande
            människor, och många av dem kommer att bidra.
          </note>
          <note>
            Men det jag säger är att problemet är att man har skickat falska
            förhoppningar. Det är där skon klämmer. Jag tycker inte att det
            är humant. Det är där problemet ligger i den här typen av lagstiftning.
            Det skickar också signaler till framtiden: Gå under jorden, och
            stanna lite längre till så kanske någon i politiken viker sig!
          </note>
          <note>
            Det är bättre att vi får en ordning där allmänheten har en tilltro
            till att de som är på väg hit i framtiden också kan få ett ja.
            Det är det här jag är rädd för – att vi i Sverige kommer att säga
            nej till allt i all framtid. Dit vill inte jag komma.
          </note>
          <note type="speaker">
            Anf. 30 Justitie- och migrationsminister MORGAN JOHANSSON (S):
          </note>
          <note>
            Fru talman! Nu var det ju inte så att den här situationen uppkom
            därför att de här människorna gick under jorden. Det berodde i
            stället på att vi fick väldigt långa handläggningstider när det
            kom så många på en och samma gång 2015.
          </note>
          <note>
            Det här omfattar som sagt dem som kom före den 25 november 2015
            och fick vänta mer än 15 månader. Hittills är det sammanlagt 7
            850 som har beviljats denna möjlighet.
          </note>
          <note>
            Å ena sidan säger Arin Karapet att han träffar de här killarna
            och tjejerna, att han pratar samma språk som de och att de förstår
            varandra. Det är hårt arbetande människor, säger han, och de är
            väldigt högt motiverade. Å andra sidan säger han i nästa andetag:
            Fast det är orättvist att vi ger dem chansen, för de kommer inte
            att klara det.
          </note>
          <note>
            Jag har större förhoppningar än så. Jag tror nämligen att om
            man ger människor, särskilt tonåringar, en möjlighet att få denna
            utbildning och att etablera sig får de också en stark motivation.
            Jag tror som sagt att det kommer att gå bra för de allra flesta.
          </note>
          <note>
            Men för dem som inte når upp till kriterierna får vi helt enkelt
            göra ett återsändande; så är det bara. Det har vi också de praktiska
            möjligheterna att göra. Men det hänger naturligtvis på om det
            går bra eller dåligt för de här ungdomarna, och det hänger naturligtvis
            också på den allmänna ekonomiska utvecklingen i Sverige och hur
            ungdomsarbetslösheten utvecklar sig.
          </note>
          <note>
            Just nu har vi – och det har vi haft i många år – ett starkt
            sug på arbetsmarknaden efter arbetskraft. Jag tror att vi har
            över 100 000 lediga jobb. Vi har en mycket bättre situation för
            ungdomar på arbetsmarknaden just nu än tidigare. Jag tror att
            det har skett en halvering, nästan, av arbetslösheten bland ungdomar
            under vår tid i regeringsställning.
          </note>
          <note>
            Om vi förmår att fortsätta hålla trycket på arbetsmarknaden på
            ett sådant sätt kommer naturligtvis möjligheterna också för den
            här gruppen att vara ännu bättre.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2019/20:251 om nyttjande av oseriös
            transportverksamhet
          </note>
          <note type="speaker">
            Anf. 31 Näringsminister IBRAHIM BAYLAN (S):
          </note>
          <note>
            Fru talman! Thomas Morell har frågat mig vilka åtgärder jag avser
            att vidta för att säkerställa att statliga bolag upphandlar transporter
            som följer gällande regelverk samt gentemot Postnords uppenbara
            brister i uppföljningsarbetet.
          </note>
          <note>
            Jag vill säga att jag naturligtvis utgår ifrån att bolag med
            statligt ägande följer lagar och regler. Därutöver ska bolag med
            statligt ägande enligt statens ägarpolicy agera föredömligt inom
            området hållbart företagande och i övrigt agera på ett sådant
            sätt att de åtnjuter offentligt förtroende. För staten som ägare
            är det av särskild vikt att bolag med statligt ägande arbetar
            bland annat för en sund och säker arbetsmiljö samt goda och anständiga
            arbetsvillkor. Det är utgångspunkten för regeringens bolagsstyrning.
          </note>
          <note>
            Regeringen har haft en dialog med Postnord om utmaningarna i
            leverantörskedjan och vikten av att bolaget säkerställer ordning
            och reda samt sjysta villkor hos alla sina leverantörer. Detta
            följs löpande upp vid kontinuerliga ägarmöten, exempelvis vid
            den senaste ägardialogen i september 2019.
          </note>
          <note>
            Därtill har regeringen tillsatt utredningen Krav på arbetsrättsliga
            villkor vid inköp för bolag med statligt ägande (Ds 2019:25) som
            har föreslagit att bolag med statligt ägande ska s äkers tälla
            arbetsrättsliga villkor och krav på sina leverantörer. Regeringen
            arbetar vidare med förslaget och av ­ ser att återkomma i frågan
            under våren. Det är viktigt att våra gemensamma bolag medverkar
            till en s j yst konkurrens och att svenska löntagare s villkor
            inte försämras.
          </note>
          <note type="speaker">
            Anf. 32 THOMAS MORELL (SD):
          </note>
          <note>
            Fru talman! Tack så mycket, statsrådet, för svaret! Jag vill
            börja precis i slutet på det som statsrådet sa: Det är viktigt
            att våra gemensamma bolag medverkar till sjyst konkurrens och
            att svenska löntagare inte får sämre villkor.
          </note>
          <note>
            Det är oerhört viktigt. Och det är än viktigare för ett bolag
            som ägs av staten att man följer de regler som finns ute på arbetsmarknaden.
          </note>
          <note>
            I det här fallet var det inte svenska löntagare som satt i fordonen.
            För säkerhets skull, så att det inte blir några missförstånd,
            ska jag säga att vid de tre tillfällen som det aktuella åkeriet
            rapporterades var det inte transporter som utfördes åt just Postnord.
            Det var andra transportköpare. Men problemet är att Postnord nyttjar
            detta åkeri.
          </note>
          <note>
            Vid två tillfällen blev förarna stoppade av polisen, som kunde
            konstatera att de inte följde reglerna om kör- och vilotider.
            Vid det tredje tillfället var det mer självmarkerande, för då
            hade föraren inte följt vägen vid en cirkulationsplats, utan han
            hade ställt sig mitt i rondellen. Där stod han, och man kan ju
            ana vad det berodde på.
          </note>
          <note>
            Problemet i just det fall som är aktuellt i denna interpellationsdebatt
            var att man körde på flera förarkort. Det här är ett jättebekymmer
            inom transportnäringen. Man har sitt ordinarie förarkort som man
            kör med på dagen, när trafikpolisen jobbar. Om man skulle bli
            stoppad kan man då påvisa att man har kört enligt bok. Vad som
            då inte framgår är att man har ett par tre förarkort till, som
            man kör med på nätterna. I färdskrivaren står det också andra
            namn än just det man har vid kontrollen. Det var precis det som
            hände vid dessa tillfällen.
          </note>
          <note>
            Det som stör mig i detta – jag jobbar ju mycket med frågor om
            sjysta villkor inom transportnäringen – är att ett statligt bolag
            nyttjar den här typen av åkerier. Innan jag kom in i riksdagen
            jobbade jag inom åkerinäringen, och jag kan säga att jag mer än
            en gång tog kontakt med mina gamla kollegor inom polisen och tipsade
            dem – stoppa nu de här transporterna; de kommer då och då vid
            de här platserna! Nästan alla gånger handlade det om uppdrag åt
            Postnord. Postnord har alltså varit på tapeten och i sökarljuset
            ganska lång tid hos polisen.
          </note>
          <note>
            Strax före jul kom de här stoppen, och då kunde man konstatera
            just detta. Jag tycker att det är jättebra att vi sätter ljuset
            på det här, och jag hoppas innerligt att statsrådet tar med sig
            detta och verkligen styr mot att statliga bolag måste följa regelverket.
            Man måste upphandla transporter som är sjysta. Annars kommer vi
            aldrig att nå till det som sägs i sista meningen i statsrådets
            svar: ” Det är viktigt att våra gemensamma bolag medverkar till
            s j yst konkurrens och att svenska löntagare inte får sämre villkor.
            ” Ska vi nå dit måste man vidta åtgärder vid sådana här tillfällen.
          </note>
          <note type="speaker">
            Anf. 33 Näringsminister IBRAHIM BAYLAN (S):
          </note>
          <note>
            Fru talman! Även jag hade ett liv före riksdagen. Arbetslivsmässigt
            ä g nade jag det åt att arbeta fackligt, just för att säkra i
            det fallet sjysta löner och villkor för medlemmarna.
          </note>
          <note>
            Thomas Morell säger att det i detta fall inte var svenska löntagare.
            Nej, det är korrekt. Det är också korrekt att de då inte körde
            för Postnord. Men detta hänger ihop: Om vi inte har ordning och
            reda i detta, om bolag och företag – eller för delen enskilda
            näringsidkare och anställda – tillåts dumpa villkor eller agera
            bedrägligt, som i detta fall, är det klart att det också påverkar
            svenska löntagares löner och villkor på ett sätt som vi som socialdemokratiskt
            ledd regering absolut inte kan acceptera.
          </note>
          <note>
            I arbetarrörelsens hela historia har utgångspunkten varit rättvisa
            och sjysta villkor, både därför att det är sjyst för löntagare
            i allmänhet och därför att vi tror att det är bäst för vårt samhälle
            att vi håller ihop det. Mot den bakgrunden kan jag försäkra både
            Thomas Morell, fru talman, och dem som tittar via tv att detta
            är någonting som vi kommer att fortsätta att jobba med.
          </note>
          <note>
            Vi ska göra detta gentemot den statliga bolagsportföljen, för
            det är viktigt. Där är som sagt min ambition att under våren ytterligare
            förtydliga och skruva upp instruktionerna så att det inte ska
            råda något som helst tvivel om att det ska vara sjysta villkor
            när man är ute och upphandlar. Men det räcker inte. Vi är också
            en del av en omvärld och en union. Vi kommer också att fortsätta
            att driva på för att få skärpta regler över hela Europeiska unionen.
            Där pågår ett arbete som både regeringen och naturligtvis också
            en hel del av våra parlamentariker har varit involverade i.
          </note>
          <note>
            Fru talman! Det är tyvärr så att vi har sett ett antal exempel.
            De är ofta redan olagliga och av bedräglig karaktär, och det har
            vi polis och rättsväsen till att hantera. Men när det gäller uppföljning
            och regelverk kan jag försäkra både denna riksdag och dem som
            tittar via tv att detta kommer vi att fortsätta att arbeta med.
            En av de finaste sakerna med detta land är nämligen just att man
            som löntagare ska känna: Jag har ett arbete att göra, men jag
            ska också kunna bli behandlad på ett sjyst och rättvist sätt.
          </note>
          <note>
            Det arbetet kommer aldrig någonsin att bli klart. Det är därför
            den här regeringen tidigare har satt och kommer att fortsätta
            att sätta ljuset på det som inte fungerar. Även om man, som i
            det här fallet, kan påpeka att det inte handlar om svenska medborgare
            eller svenska löntagare hänger det ihop. Accepterar vi detta för
            utländska löntagare kommer det naturligtvis också att få smittoeffekter
            på den svenska arbetsmarknaden, och det kommer inte denna regering
            att acceptera.
          </note>
          <note type="speaker">
            Anf. 34 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Jag vill hänga kvar vid den sista meningen i interpellationssvaret,
            för den är central i hela resonemanget – detta med att våra gemensamma
            bolag ska medverka till sj yst konkurrens . Det är jätteviktigt
            att staten föregår med gott exempel. Jag har varit uppe i åtskilliga
            debatter här i kammaren om den osunda konkurrensen och hur man
            utnyttjar människor på ett skamlöst sätt. Det är nämligen också
            det vi pratar om: Det är ren människohandel. Man köper bokstavligt
            talat människor.
          </note>
          <note>
            Detta är ett gissel för den seriösa åkerinäringen. Den seriösa
            åkerinäringen är inte bara svenska åkerier utan även utländska
            åkerier som finns på marknaden. Men den seriösa verksamheten klarar
            inte konkurrensen från dem som rundar lagstiftningen.
          </note>
          <note>
            För att belysa detta med exempel håller jag mig till de tidningsartiklar
            som satte ljuset på just det här åkeriet. En av förarna hade en
            sammanlagd körtid på 49 timmar och 18 minuter utan godkänd vila.
            Vid ett tillfälle hade han en körperiod på 19 timmar och 54 minuter.
            En annan hade kört i 25 timmar och 39 minuter. Det är 122,1 mil.
            Man hittade en godkänd vila på 3 timmar och 23 minuter.
          </note>
          <note>
            Detta är synnerligen allvarliga överträdelser. Det sätter inte
            bara konkurrensen ur spel; det utsätter också alla andra trafikanter
            för uppenbar livsfara när människor sitter bakom ratten och har
            kört i 29 timmar eller har haft en vila på 3 timmar. Det stör
            mig oerhört mycket att ett statligt bolag köper tjänster från
            ett sådant här företag.
          </note>
          <note>
            Jag har kämpat under många år för en sund åkerinäring, för att
            det sunda företagandet ska ha en rimlig chans att verka på marknaden
            och för att de anställda i dessa företag ska ha en trygg anställning.
            Sedan går utvecklingen i rakt motsatt riktning när man rundar
            hela lagstiftningen på det här viset.
          </note>
          <note>
            Att göra det är jätteenkelt. Jag brukar säga att det aldrig har
            varit så enkelt att fuska som nu. Jag lämnade trafikpolisen 2007,
            och då hade den digitala färdskrivaren varit i drift i ett år.
            Tidigare hade man analoga diagramblad. Även om den tekniken var
            gammaldags vill jag hävda att det då var enklare för oss ute på
            vägen att slå hål på fusket. I dag sätter man det i system, med
            flera förarkort eller med magneter som slår ut färdskrivaren.
            Då får vi de här effekterna.
          </note>
          <note>
            Om man följer upp sin verksamhet är det ganska enkelt: Bilen
            startar på det ena stället, och den kommer fram på det andra stället.
            Sträckan däremellan är så och så lång. Då borde rimligen körtiden
            vara så och så lång. Man kan alltså med ganska enkla medel följa
            upp och se om den transport som man har beställt har följt regelverket
            eller om det finns någonting som signalerar att det förekommer
            fusk i verksamheten. I så fall ska man som beställare vidta åtgärder
            – det finns nämligen också ett straffansvar här.
          </note>
          <note type="speaker">
            Anf. 35 Näringsminister IBRAHIM BAYLAN (S):
          </note>
          <note>
            Fru talman! Vi är helt överens om att vi behöver tydliga regler.
            Här har det också varit öppet, ska i ärlighetens namn sägas. Jag
            tror att det aldrig har gjorts så mycket som under den nuvarande
            regeringens tid när det gäller att skärpa regler, också på europeisk
            nivå – många av dessa transporter går ju över landsgränser – och
            för att ge polisen rimliga möjligheter och verktyg att stoppa
            dem som ägnar sig åt detta. Detta har vi gjort av flera skäl,
            bland annat av konkurrensskäl – det är viktigt att man inte driver
            på och försämrar villkoren. Inte minst säkerhetsaspekten i trafiken
            är lika viktig. Det ska också vara väldigt tydligt att det får
            konsekvenser när du agerar bedrägligt.
          </note>
          <note>
            Därutöver har vi, precis som jag sa, väldigt tydliga krav på
            de statliga bolagen när det gäller att de ska agera föredömligt.
            För att det över huvud taget inte ska råda något tvivel om att
            vi också ska ställa krav på att man upphandlar på arbetsrättsliga
            villkor, att det ska vara sjysta villkor, kommer vi att göra ytterligare
            förtydliganden i instruktionen. Det tycker jag är viktigt, och
            om detta råder inget som helst tvivel i den här regeringen.
          </note>
          <note>
            Jag vill ställa en fråga till Thomas Morell. Jag lyssnar på Thomas
            Morell, och det verkar som att han är väldigt engagerad och kunnig
            på det här området, så jag betvivlar inte hans engagemang. Men
            det är också vida känt att Sverigedemokraterna via Jimmie Åkesson
            flera gånger har ut ­ tryckt sin önskan och sin dröm om att få
            bilda ett konservativt block till ­ sammans med Moderaterna och
            Kristdemokraterna. Vi vet allihop att både moderater och kristdemokrater
            ofta är tveksamma till att ställa den här typen av krav. Inte
            minst i det arbete som nu pågår i Europeiska unio ­ nen och i
            parlamentet har man uttryckt tvivel gällande att till exempel
            stäl ­ la sig bakom de skärpta kraven som ska hjälpa till inom
            åkerinäringen.
          </note>
          <note>
            Då undrar man naturligtvis: Om den här drömmen om ett konservativt
            block skulle besannas och man får majoritet i denna riksdag är
            det då inte ganska stor risk att regelverket försämras för åkarna?
            Hur har man tänkt när det gäller det, Thomas Morell? Blir inte
            det som du säger, och som jag tycker låter bra , näst intill omöjligt
            att genomföra tillsammans med moderater och kristdemokrater som
            inte alls håller med i det här fallet? De som lyssnar på Sverigedemokraterna
            nu riskerar att bli ganska besvikna därför att man planerar för
            ett samarbete med partier som har en helt annan uppfattning.
          </note>
          <note type="speaker">
            Anf. 36 THOMAS MORELL (SD):
          </note>
          <note>
            Fru talman! Jag ska försöka lugna statsrådet lite grann och svara
            på frågan jag fick.
          </note>
          <note>
            Vi hade en debatt här i kammaren i går om trafikutskottets betänkande.
            Då var den här frågan uppe. Jag kan inte svara för Moderaterna,
            men jag kan i alla fall återspegla debatten lite grann.
          </note>
          <note>
            När det gäller omröstningen nere i EU kommer Moderaterna att
            rösta grönt för det förslag som finns, vilket betyder att den
            svenska representa ­ tionen d är nere kommer att ställa sig bakom
            en lagskärpning. Om man läser motionerna som kom in under allmänna
            motionstiden kan man notera att allt fler av riksdagens partier
            går på den linje som jag själv förespråkar. Vi måste ha ordning
            och reda på våra vägar. Vi måste skydda det seriösa företagandet.
            De som arbetar och har sin försörjning inom transportnäring ­
            en måste kunna leva under sjysta villkor. Vi kan inte ha en ordning
            med människohandel och direkt slavarbete på våra vägar. Det måste
            vara sjysta villkor, och det ska få konsekvenser om man gör fel.
          </note>
          <note>
            Jag noterar att när det gäller affären med det här åkeriet har
            andra stora transportköpare avbrutit samarbetet, men Postnord
            har valt att inte göra det. Det tycker jag är mycket anmärkningsvärt.
          </note>
          <note>
            En hälsning som jag vill skicka med statsrådet är att det måste
            vara tydligt från staten, alltså ägaren av bolaget, att det inte
            går att acceptera det här förhållandet på något sätt, utan man
            måste hålla rent från den här typen av verksamhet.
          </note>
          <note type="speaker">
            Anf. 37 Näringsminister IBRAHIM BAYLAN (S):
          </note>
          <note>
            Fru talman! Det råde r inget som helst tvivel om vad det är för
            krav som ska ställas. Det ska vara sjysta villkor för löntagarna
            och sjyst konkurrens – om du vinner affärer ska det vara för att
            du är duktigare och mer produktiv, inte för att du ägnar d ig
            åt bedrägligt förfarande eller på annat sätt fuskar. Detta ska
            inte bara gälla inom landets gränser, för det här är branscher
            som åker över landsgränser – det hör ju till sakens natur.
          </note>
          <note>
            Det är därför vi driver på hårt för tydlig EU-reglering. Ja,
            där har det funnits tvivelsmål om var till exempel en del av högerpartierna
            står. Något tvivel finns inte när det gäller den nuvarande regeringen.
            Vi har under de senaste fem åren gjort mer än vad någon regering
            någonsin har gjort för att se till att vi både har tydliga regler
            och att vi följer upp dem. Det räcker inte att bara ha tydliga
            regler, utan om man till exempel kommer på någon som bryter mot
            reglerna ska det vara lättare att till exempel klampa lastbilen
            så att det inte går att köra vidare som om ingenting har hänt.
          </note>
          <note>
            Vi kommer också att även i forts ä tt ningen att föra en tydlig
            dialog med de statliga bolagen. Det är självklart att man ska
            följa lagar och förordningar, men man ska också vara ett föredöme
            när det gäller att upphandla så att vi kan garantera sjyst konkurrens
            och framför allt sjysta villkor för svenska löntagare.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.55 på förslag av förste vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 8 Frågestund
          </note>
          <note type="speaker">
            Anf. 38 TALMANNEN:
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning.
          </note>
          <note>
            Jag vill hälsa statsråden varmt välkomna. Frågor besvaras i dag
            av soci ­ alminister Lena Hallengren, försvarsminister Peter Hultqvist,
            utbildnings ­ minister Anna Ekström och statsrådet Hans Dahlgren.
            Socialministern be ­ svarar såväl allmänpolitiska frågor som frågor
            inom sitt eget ansvars ­ område.
          </note>
          <note>
            Köerna till cancervården
          </note>
          <note type="speaker">
            Anf. 39 ULRIKA HEINDORFF (M):
          </note>
          <note>
            Herr talman! Min fråga går till statsrådet Lena Hallengren.
          </note>
          <note>
            Det är ett välkänt faktum att vårdköerna har fördubblats under
            den här regeringens tid. Även köerna till barn- och ungdomspsykiatrin
            har ökat. De har tredubblats. Och nu ser vi att även cancerköerna
            ökar.
          </note>
          <note>
            Genom riksdagens utredningstjänst har vi fått fram siffror som
            reger ­ ingen borde ta på största allvar. Som exempel kan jag
            nämna att sex av tio kvinnor med bröstcancer tvingas vänta längre
            än föreskriven tid på sin operation. Fem av sex män med prostatacancer
            får inte heller sin strålbehandling i tid. Det är helt oacceptabelt.
          </note>
          <note>
            Jag vill veta vilka ytterligare åtgärder regeringen avser att
            vidta för att korta köerna inom cancervården.
          </note>
          <note type="speaker">
            Anf. 40 Socialminister LENA HALLENGREN (S):
          </note>
          <note>
            Herr talman! Tack, Ulrika Heindorff, för en otroligt viktig fråga!
          </note>
          <note>
            Det är något som regeringen har arbetat hårt med. Under det år
            som jag själv har varit socialminister har vi vidtagit ett flertal
            åtgärder. Vi har uppdaterat den kömiljard som inte var riktigt
            så verkningsfull som vi skulle önska. I dag innefattar den såväl
            återbesök som primärvård. Den ger dessutom alla som förbättrar
            sina insatser en möjlighet att ta del av resurserna. Resurserna
            spelar roll.
          </note>
          <note>
            Det handlar också om satsningar när det gäller kompetens, inte
            minst specialistkompetens. Det vårdkompetensråd som finns från
            den 1 januari kommer att spela stor roll. Och det handlar om resurser
            i form av välfärdsmiljarder i överenskommelse mellan Sveriges
            Kommuner och Regioner.
          </note>
          <note>
            Vi har också standardiserade vårdförlopp, som är ett väldigt
            bra sätt att arbeta. Det ska inte ses som utlovade väntetider
            utan som ett sätt att arbeta på ett liknande sätt runt om i landet,
            för att öka jämlikheten och för att öka överlevnaden i cancer.
          </note>
          <note type="speaker">
            Anf. 41 ULRIKA HEINDORFF (M):
          </note>
          <note>
            Herr talman! Jag noterar att statsrådet nämner både standardiserade
            vårdförlopp och kömiljard, vilket är positivt.
          </note>
          <note>
            Jag håller i min hand en debattartikel från 2014. Den är skriven
            av statsrådet Hallengren tillsammans med Stefan Löfven. Den handlar
            om att alla cancerpatienter ska få påbörja sin behandling inom
            fyra veckor. Jag nämnde några exempel tidigare. Även tjocktarmscancer
            och cancer i urinblåsan är områden där köerna är långa.
          </note>
          <note>
            Står Hallengren kvar vid sitt vallöfte som gavs för snart sex
            år sedan?
          </note>
          <note type="speaker">
            Anf. 42 Socialminister LENA HALLENGREN (S):
          </note>
          <note>
            Herr talman! Jag står fast vid de vallöften vi gav. Jag fortsätter
            att säga i alla tänkbara sammanhang att människor har rätt till
            vård efter behov och vård som man inte behöver vänta på när man
            har behov.
          </note>
          <note>
            Jag vill gärna understryka att fyra veckor var ett sätt att verkligen
            vara ambitiös och visa att vi tar frågorna på allvar. Men de standardiserade
            vårdförloppen är egentligen mycket mer ambitiösa. Där handlar
            det inte om att vänta enligt en vårdgaranti, och kanske inte ens
            fyra veckor utan mycket mindre än så. De började införas 2016.
            Vi har i dag över 40 standardiserade vårdförlopp på plats, och
            allt fler utreds. Jag tror att det är positivt.
          </note>
          <note>
            Sveriges beredskap för coronaviruset
          </note>
          <note type="speaker">
            Anf. 43 CLARA ARANDA (SD):
          </note>
          <note>
            Herr talman! Jag skulle vilja ställa min fråga till socialminister
            Lena Hallengren.
          </note>
          <note>
            Coronavirusets framfart har oroat många. Även om viruset skulle
            visa sig vara kontrollerbart kan det vara en tidsfråga innan vi
            står inför en allvarligare epidemi.
          </note>
          <note>
            Vi har i dag en svår situation i svensk hälso- och sjukvård med
            lägst antal vårdplatser i Europa. När det gäller patienter med
            svårt smittsamma sjukdomar finns det dessutom just nu endast en
            högisoleringsenhet som är avsedd för ändamålet.
          </note>
          <note>
            Den tuffa situationen inom svensk sjukvård är en oroande faktor
            i sammanhanget, framför allt när det handlar om ett ökat vårdbehov.
            Ett ökat tryck på vården skulle bli mycket svårt att hantera vid
            en allvarlig epidemi. Med anledning av den rådande situationen
            inom svensk hälso- och sjukvård skulle jag vilja få svar på om
            socialministern anser att Sverige står väl förberett om en allvarlig
            epidemi bryter ut.
          </note>
          <note type="speaker">
            Anf. 44 Socialminister LENA HALLENGREN (S):
          </note>
          <note>
            Herr talman! Tack, Clara Aranda, för frågan! Och tack för tidigare
            i dag, då vi sågs i socialutskottet! Där hade vi en gedigen genomgång
            av den svenska krisberedskapen generellt och naturligtvis med
            fokus på just coronaviruset.
          </note>
          <note>
            Att vara beredd på en kris handlar om att vara beredd på olika
            scenarier. Statliga myndigheter har en roll; smittskyddsexperter
            har verkligen ett ansvar för att säkra smittskyddet i Sverige.
            Men smittskyddsläkarna i respektive region har också ett ansvar
            för att se till att sjukvården är rustad.
          </note>
          <note>
            När det gäller den situation vi har i dag kan man inte säga att
            det finns en särskild anspänning på vården. Men som Clara Aranda
            säger gäller det att vara beredd på att situationen kan förändras.
            Det är ett arbete som man gör regionalt.
          </note>
          <note>
            Min bild är att vi är ett land som har en god infrastruktur och
            en väl förberedd hälso- och sjukvård. Men det är klart att om
            vi hamnar i en krissituation, där saker och ting verkligen inte
            är som i dag utan om ett eventuellt utbrott skulle ske, krävs
            det att man gör omprioriteringar och är beredd att hantera den
            situationen. Min bild är att man är det.
          </note>
          <note type="speaker">
            Anf. 45 CLARA ARANDA (SD):
          </note>
          <note>
            Herr talman! Tack, socialministern, för svaret!
          </note>
          <note>
            Det är, trots det socialministern framför, svårt att se Sveriges
            beredskap som tillräcklig. Dessutom har coronaviruset inte direkt
            prövat hälso- och sjukvårdens faktiska beredskap.
          </note>
          <note>
            Det finns betydligt fler delar i det förberedande arbetet som
            vi behöver utveckla. Därför vill jag avslutningsvis fråga socialministern
            om det finns planer på att se över Sveriges beroende av utländska
            läkemedelsföretag, för att säkerställa att brist på läkemedel
            och vaccin inte blir ytterligare en riskfaktor i sammanhanget.
          </note>
          <note type="speaker">
            Anf. 46 Socialminister LENA HALLENGREN (S):
          </note>
          <note>
            Herr talman! Frågan gled över till att handla lite mer om krisberedskap
            generellt, även när det gäller läkemedel.
          </note>
          <note>
            Det pågår en utredning, som ska lämnas över i slutet av året.
            Jag ser fram emot att diskutera innehållet i den med bland an
            dra socialutskottets ledamöter.
          </note>
          <note>
            Sverige måste såklart se till att hela tiden ha en beredskap.
            För hälso ‑ och sjukvården är just frågan om pandemi och luftspridd
            virus ­ infektion ett sannolikt scenario som man måste vara förberedd
            på.
          </note>
          <note>
            Neuropsykiatriska diagnoser som hinder för utbildning
          </note>
          <note type="speaker">
            Anf. 47 JOHANNA JÖNSSON (C):
          </note>
          <note>
            Herr talman! Också min fråga går till socialminister Lena Hallengren.
          </note>
          <note>
            Allt fler barn och ungdomar men även vuxna får neuropsykiatriska
            dia ­ gnoser, däribland adhd och asperger. En diagnos kan för
            många innebära att man får bra stöd och hjälp och bra verktyg
            för att klara av att leva sitt liv med de svårigheter som det
            ibland kan innebära.
          </note>
          <note>
            På senare tid har vi dock sett en ökning av personer som vill
            bli av med sina diagnoser i vuxen ålder, inte minst för att till
            exempel kunna göra lumpen eller söka till polisutbildningen.
          </note>
          <note>
            Utifrån Lena Hallengrens område skulle jag vilja höra hur hon
            ser på att polisen och Försvarsmakten fortfarande i stor utsträckning
            utesluter personer med diagnos från att alls söka till utbildningar.
          </note>
          <note type="speaker">
            Anf. 48 Socialminister LENA HALLENGREN (S):
          </note>
          <note>
            Herr talman! Tack, Johanna Jönsson, för frågan!
          </note>
          <note>
            Jag ska ärligt säga att det är en fråga som inte har uppmärksammats
            särskilt av undertecknad. Jag vet inte om försvarsministern känner
            igen det mer än jag gör.
          </note>
          <note>
            Uppdraget för bland annat hälso- och sjukvården och skolan är
            att se till att barn och unga får stöd och hjälp. Inte sällan
            krävs det just en diagnos. Jag tycker att det är olyckligt. Man
            bör kunna få stöd och insatser ändå. Om detta sedan följer med
            senare i livet och om det begränsar ens möjligheter är det olyckligt.
          </note>
          <note>
            Jag har inget svar på hur vi ska hantera den frågan, men jag
            är tacksam för att Johanna Jönsson har lyft den. Vi får fortsätta
            med den typen av diskussioner.
          </note>
          <note type="speaker">
            Anf. 49 JOHANNA JÖNSSON (C):
          </note>
          <note>
            Herr talman! Jag är glad att höra att statsrådet har en positiv
            inställning till att försöka göra någonting åt detta, för de personer
            som lever med en diagnos. Vi vet nu att det är ett till två barn
            i varje skolklass som har en neuropsykiatrisk diagnos eller som
            lever med den typen av problematik. Det är otroligt viktigt att
            dessa personer inte ytterligare stigmatiseras eller får sina möjligheter
            begränsade. Det finns också en risk att detta avhåller människor
            från att faktiskt ta den hjälp och det stöd som finns.
          </note>
          <note>
            Det här behöver åtgärdas. Försvarsmakten är på god väg att göra
            nå ­ gonting åt det. Polisen behöver verkligen göra mer.
          </note>
          <note type="speaker">
            Anf. 50 Socialminister LENA HALLENGREN (S):
          </note>
          <note>
            Herr talman! Jag kan bara säga något kort. Det är klart att det
            är en väldigt viktig balans. Det handlar om att känna att man
            får stöd och hjälp. Man ska få möjlighet att utvecklas, att lära
            sig det man behöver och att skaffa sig en utbildning. Men man
            ska naturligtvis också fungera på en arbetsmarknad.
          </note>
          <note>
            Försvarsministern sitter här och lyssnar. Jag lovar att skicka
            frågan vidare också till justitieministern.
          </note>
          <note>
            Främjande av demokrati i Polen och Ungern
          </note>
          <note type="speaker">
            Anf. 51 ANDREAS LENNKVIST MANRIQUEZ (V):
          </note>
          <note>
            Herr talman! Min fråga riktar sig till statsrådet Hans Dahlgren.
            Den demokratiska situationen i Polen och Ungern har försämrats
            det senaste året – detta trots att EU-kommissionen inlett ett
            artikel 7-förfarande. Nyligen tröttnade EU-parlamentet på att
            medlemsstaterna gör för lite för att vända den oroväckande utvecklingen
            och röstade för att EU-medlemsstaterna måste göra mer för att
            öka pressen på dessa länder.
          </note>
          <note>
            Jag skulle därför vilja veta på vilket sätt statsrådet avser
            att agera för att öka trycket på regeringarna i Polen och Ungern.
          </note>
          <note type="speaker">
            Anf. 52 Statsrådet HANS DAHLGREN (S):
          </note>
          <note>
            Herr talman! Jag tackar för frågan. Det är en angelägen fråga
            om situa ­ tionen för rättsstaten i dessa två länder. Det är riktigt
            att kräva av oss andra medlemmar i unionen att vi säger ifrån
            och att vi gör vad vi kan för att få en ändring till stånd.
          </note>
          <note>
            Vi har ett system i Europeiska unionen där EU-domstolen har möjlighet
            att ta itu med dessa saker i olika medlemsländer, och man har
            gjort så när det gäller både Polen och Ungern. Och den svenska
            regeringen har nyligen biträtt kommissionen i deras talan gentemot
            Polen i det viktiga ärende som gäller domstolarnas oberoende.
            Men vi har också möjlighet att i de budgetförhandlingar som just
            nu pågår införa en mekanism som gör det möjligt att ställa krav
            på alla medlemsstater att de för att fullt ut få de betalningar
            som de har rätt till från EU:s kassa också fullt ut måste respektera
            rättsstatens principer.
          </note>
          <note type="speaker">
            Anf. 53 ANDREAS LENNKVIST MANRIQUEZ (V):
          </note>
          <note>
            Herr talman! Jag tackar statsrådet för svaret. Ett utmärkt verktyg
            för att sätta press på Polen och Ungern finns via EU:s långtidsbudget,
            som nu är uppe för diskussion. Dra in stödet! Att inskränka rättsväsendet,
            demokratin och mänskliga rättigheter måste kännas ekonomiskt.
            Det är inte rimligt att europeiska hbtq-personer ska betala skattepengar
            till länder som inför hbtq-fria zoner – det är helt absurt.
          </note>
          <note type="speaker">
            Anf. 54 Statsrådet HANS DAHLGREN (S):
          </note>
          <note>
            Herr talman! Jag skriver under på den principen. Jag tycker så
            här: Ställer man inte upp på våra värderingar ska man heller inte
            ha tillgång till samma medel som man annars skulle ha. Det är
            en bra princip. Vi har ett brett stöd för detta i medlemskretsen
            i unionen, men vi är inte framme riktigt ännu. Det är en viktig
            slutförhandling som ska göras detta år. Jag hoppas att vi allihop
            kan sätta ett sådant tryck i denna fråga att det också blir resultat.
          </note>
          <note>
            Medel till personlig assistans i vårändringsbudgeten
          </note>
          <note type="speaker">
            Anf. 55 PIA STEENSLAND (KD):
          </note>
          <note>
            Herr talman! Min fråga går till socialministern. Vi har ett katastrofläge
            inom den personliga assistansen. Människor med omfattande funktions
            ­ nedsättning tvingas till isolering och husarrest. Föräldrar
            tvingas lämna bort sina barn till institution.
          </note>
          <note>
            Äntligen är andning och sondmatning på väg att räddas. Det är
            mycket bra. Vägen har varit lång. Men, herr talman, jag är övertygad
            om att socialministern vet att vi kristdemokrater inte tycker
            att det räcker. Det krävs mer. Samtliga grundläggande behov måste
            bli assistansgrundande i sin helhet. Det är rimligt att ett helt
            toalettbesök räknas, inte bara tiden man torkar sig i rumpan.
          </note>
          <note>
            Men också yrket personlig assistent är utsatt. Nivån på timersättningen
            för assistansen fastställs genom statsbudgeten, och uppräkningen
            har under flera år varit mycket lägre än kollektivavtalen. Nu
            har det kommit en utredning som föreslår förbättrade villkor.
            Det är positivt, men det krävs mer pengar. Jag undrar därför om
            socialministern är beredd att skjuta till mer pengar i vårändringsbudgeten
            för schablonen.
          </note>
          <note type="speaker">
            Anf. 56 Socialminister LENA HALLENGREN (S):
          </note>
          <note>
            Herr talman! Tack igen, Pia! Jag uppskattar verkligen engagemanget
            från Pia Steensland och de diskussioner och samtal vi har. När
            det gäller frågan om personlig assistans tror jag inte bara att
            vi har ett gemensamt engagemang. Jag tror också att vi har en
            gemensam oro för vad som faktiskt händer och att vi har en gemensam
            kunskap om hur otroligt komplext, svårt och snårigt det är.
          </note>
          <note>
            Det är verkligen positivt att frågan om andning och sondmatning
            är framme. Hade det inte fallit på juridiken hade den varit framme
            för länge sedan. Nu kom också frågan om egenvård, tillsyn och
            avsmalnat föräldraansvar, vilket hjälper till. Jag vill understryka
            dilemmat med den uppstyckning som vi har haft under många års
            tid och som verkligen urholkar assistansen.
          </note>
          <note>
            Däremot kan vi inte ha förhandlingar om vårbudgeten under en
            frågestund i riksdagen. Det är klart att det här är samlade diskussioner
            som vi har. Så här långt finns det schablonuppräkningar som sker
            enligt överenskommelser. När de ändras kommer vi att meddela det.
          </note>
          <note type="speaker">
            Anf. 57 PIA STEENSLAND (KD):
          </note>
          <note>
            Herr talman! Tack, ministern, för svaret! Problemet är att när
            ersättningen för den personliga assistansen hamnar efter drabbas
            kvaliteten. Det är både de assistansberättigade och assistenterna
            som drabbas. Yrket blir mindre attraktivt.
          </note>
          <note>
            Men jag tänker så här: Ytterst handlar det om prioritering och
            pengar. Mycket av budgetarbetet handlar om det. Januaripartierna
            satsade många miljarder på att sänka värnskatten. Är det inte
            dags att verkligen prioritera dem som behöver samhällets stöd
            som mest?
          </note>
          <note type="speaker">
            Anf. 58 Socialminister LENA HALLENGREN (S):
          </note>
          <note>
            Herr talman! Detta har vi haft en diskussion om många gånger
            i denna kammare: att värnskatten hade försvunnit oavsett vilka
            politiska konstellationer som hade styrt. Det var ett löfte som
            också allianspartierna gav till Centerpartiet och Liberalerna.
            Det var dessutom så att 20 miljarder försvann i ännu ett jobbskatteavdrag.
            Det var synd. De kunde kanske ha använts här.
          </note>
          <note>
            Men, återigen, jag har ett mycket stort engagemang när det gäller
            assistans och när det gäller att hantera frågan om personalens
            förutsättningar. Men vi kan inte ha en vårbudgetförhandling i
            kammaren. Det vore inte riktigt rimligt.
          </note>
          <note>
            En riktad hälsosatsning för personer med intellektuella funktionshinder
          </note>
          <note type="speaker">
            Anf. 59 BENGT ELIASSON (L):
          </note>
          <note>
            Herr talman! Även jag vill rikta en fråga till statsrådet Lena
            Hallen ­ gren. Flera forskningsrapporter visar att personer med
            intellektuella fun k ­ tionsnedsättningar inte bara får sämre
            bemötande och behandling inom hälso- och sjukvården. De lever
            också ett betydligt mer passivt och mindre hälsosamt liv än befolkningen
            i övrigt. Därför behövs det ökad kunskap och förändrade arbetssätt
            inom både sjukvården och social ­ tjänsten.
          </note>
          <note>
            I februari nästa år skulle vi ha stått värd för Special Olympics
            World Winter Games i Åre och Östersund – världens största folkhälsosatsning
            och idrottstävling för personer med intellektuell funktionsnedsättning.
            Så blir det nu inte på grund av bristande nationellt intresse.
          </note>
          <note>
            Har regeringen någon annan plan för en riktad hälsosatsning just
            för den här målgruppen?
          </note>
          <note type="speaker">
            Anf. 60 Socialminister LENA HALLENGREN (S):
          </note>
          <note>
            Herr talman! Tack, Bengt Eliasson, för frågan! Jag tror att vi
            gör frågan en otjänst genom att förenkla den på det sätt som riksdagsledamoten
            precis gör. Han får det att låta som att det skulle vara ett nationellt
            engagemang som saknas. Staten har aldrig varit den som betalar
            för stora idrottsevenemang, oavsett syfte.
          </note>
          <note>
            Däremot är det väldigt olyckligt och bekymmersamt, tycker jag,
            att man drar igång denna typ av arrangemang och skapar förväntningar
            och förhoppningar utan att ha säkrat att man faktiskt kan klara
            de kostnader som är förknippade med detta.
          </note>
          <note>
            Vi har naturligtvis många olika frågor som handlar om folkhälsa.
            Det finns också ett stöd till idrottsrörelsen i många olika sammanhang.
            Men detta har inte fallit på att staten inte engagerar sig, utan
            det har fallit på att man inte har säkrat att man har en ekonomisk
            situation där man kan hantera de kostnader som man vet att det
            för med sig att stå värd för ett stort idrottsevenemang.
          </note>
          <note type="speaker">
            Anf. 61 BENGT ELIASSON (L):
          </note>
          <note>
            Herr talman! Tack, statsrådet, för svaret! För första gången
            i Sverige görs nu särskilda hälsotester, Healthy Athletes, just
            inom ramen för detta event – Special Olympics. Det är ett långsiktigt
            hälsoarbete och idrott som sätter personer med intellektuella
            funktionshinder i fokus, som verkligen behövs.
          </note>
          <note>
            Intresset är stort från professionen och det lokala politiska
            livet. Nu återstår det för oss på riksplanet att gå från ord till
            handling. Hur ser statsrådet på den här typen av event och finansieringen
            av dem?
          </note>
          <note type="speaker">
            Anf. 62 Socialminister LENA HALLENGREN (S):
          </note>
          <note>
            Herr talman! Det är en fråga som faller på kultur- och idrottsminister
            Amanda Lind, och hon har också svarat på frågan tidigare.
          </note>
          <note>
            Jag har naturligtvis också nåtts av frågan och svarat precis
            som nu: Staten står inte värd för eller finansierar stora idrottsevenemang.
            Det gäller oavsett vem som arrangerar dem och vilket syftet är.
            Innan man drar igång ett stort arrangemang och väcker förväntningar
            och förhoppningar är det otroligt viktigt att man har säkrat upp
            detta.
          </note>
          <note>
            Jag hoppas verkligen att det finns möjlighet för dem att driva
            det här arrangemanget på olika sätt, men staten står inte för
            och betalar inte för stora evenemang.
          </note>
          <note>
            En jämlik hälso- och sjukvård
          </note>
          <note type="speaker">
            Anf. 63 YASMINE BLADELIUS (S):
          </note>
          <note>
            Herr talman! Den senaste tiden har medierna uppmärksammat det
            ökade antalet privata sjukvårdsförsäkringar och att allt fler
            privata vårdgivare blandar försäkringspatienter och patienter
            som bekostas av regionerna. Genom nya tjänster, exempelvis Boka
            Doktorn, kan försäkringsbolag direkt gå in och boka operationstider
            och behandlingar för sina egna patienters räkning.
          </note>
          <note>
            Med den här utvecklingen kan man på goda grunder ställa sig frågan
            om dessa privata vårdgivare bryter mot portalparagraferna i hälso-
            och sjukvårdslagen. Jag är därför nyfiken på vad socialministern
            tänker om den här utvecklingen och skulle vilja veta vilka initiativ
            som socialministern är beredd att ta för att säkerställa en god
            och jämlik hälso- och sjukvård.
          </note>
          <note type="speaker">
            Anf. 64 Socialminister LENA HALLENGREN (S):
          </note>
          <note>
            Herr talman! Tack för frågan, Yasmine Bladelius!
          </note>
          <note>
            Svensk hälso- och sjukvård utgår från vård efter behov. Det viktiga
            är alltid hur man mår, inte om man har förmåga att betala för
            sig. I genera ­ tioner har vi byggt svensk hälso- och sjukvård
            på just den principen och kombinerat kvalitet och jämlikhet.
          </note>
          <note>
            Det är dock uppenbart som riksdagsledamoten säger, att det här
            systemet faktiskt hotas. Precis som vi socialdemokrater länge
            har varnat för är det här en växande marknad, och de konsekvenser
            som kan finnas när sjukvårdsförsäkringar äter sig in i sjukvården
            kan komma att spela en väldigt allvarlig roll när människor som
            har råd att teckna en försäkring får vård snabbare än den som
            inte har råd att göra det.
          </note>
          <note>
            Frågan var också vad regeringen avser att göra. Under den förra
            mandatperioden presenterades ett lagförslag där det skulle tydliggöras
            att det är behoven som ska styra. Det var ett förslag som då föll
            i riksdagen. Regeringens och min avsikt är att lägga fram ett
            nytt förslag till riksdagen i närtid och ge samtliga riksdagspartier
            ännu en chans att fatta ett beslut.
          </note>
          <note type="speaker">
            Anf. 65 YASMINE BLADELIUS (S):
          </note>
          <note>
            Herr talman! Tack, ministern, för svaret! Det här är en så oerhört
            viktig fråga för oss alla som tycker att vård ska ges efter behov
            och inte efter storleken på våra plånböcker.
          </note>
          <note>
            När nu allt fler svenskar tecknar privata sjukvårdsförsäkringar
            varnar både vårdgivare och experter för att försäkringspatienter
            faktiskt tränger ut patienter som kommer via den offentliga vården.
            Jag tycker innerligt att det är ett stort problem och är därför
            glad att socialministern tar frågan på så stort allvar och kommer
            att återkomma i detta senare.
          </note>
          <note type="speaker">
            Anf. 66 Socialminister LENA HALLENGREN (S):
          </note>
          <note>
            Herr talman! Jag vill verkligen återigen understryka att vi har
            en situa ­ tion i dag där alltför många av olika skäl har en sjukvårdsförsäkring.
            Om detta fortsätter att öka och vi inte ser till att stoppa den
            här utvecklingen utan stillatigande ser på när privata sjukvårdsförsäkringar
            tar över och också blandas med den offentligfinansierade vården
            är vård efter behov något som är hotat. Det ser jag väldigt allvarligt
            på.
          </note>
          <note>
            Försvarsmaktens kartläggning av läckande PFAS
          </note>
          <note type="speaker">
            Anf. 67 MARIA GARDFJELL (MP):
          </note>
          <note>
            Herr talman! Alla som har varit med i en kris- och säkerhetsövning
            på lokal nivå vet hur viktig frågan om dricksvatten är. Nu har
            också rent vatten blivit ännu viktigare i försvarspolitiken, när
            kraven i det nya regleringsbrevet till försvaret visar att man
            ska kartlägga och på olika sätt åtgärda problemen med läckande
            PFAS från brandövningsplatser.
          </note>
          <note>
            Ett systematiskt arbete är sannerligen något som ska känneteckna
            såväl Försvarsmaktens arbete som miljöpolitiken. I Uppsala har
            nyheten från regeringen verkligen välkomnats, eftersom hälsofarliga
            PFAS-ämnen från Ärna förorenat Uppsalas dricksvattentäkt, vilket
            lett till stora merkostnader för rening av vattnet.
          </note>
          <note>
            Jag vill fråga försvarsministern hur bråttom regeringen anser
            att det är att få Försvarsmaktens systematiska miljöarbete kring
            PFAS på plats.
          </note>
          <note type="speaker">
            Anf. 68 Försvarsminister PETER HULTQVIST (S):
          </note>
          <note>
            Herr talman! Jag tackar för frågan.
          </note>
          <note>
            Regeringen har beslutat att Försvarsmakten till i juni 2020,
            det vill säga i år, ska presentera en handlingsplan när det gäller
            PFAS och hur man ska hantera frågor kring brandsläckningsmedel.
            Det handlar också om att se vilka alternativ som finns.
          </note>
          <note>
            Försvarsmakten driver sin verksamhet myndighetsmässigt utifrån
            de olika tillstånd som man har fått och följer det regelverk som
            är. Här gäller det nu att ta ut steglängden och gå vidare, och
            därför har vi gett uppdraget om att åstadkomma den handlingsplan
            som ska presenteras vid halvårsskiftet.
          </note>
          <note type="speaker">
            Anf. 69 MARIA GARDFJELL (MP):
          </note>
          <note>
            Herr talman! Tack, försvarsministern, för svaret!
          </note>
          <note>
            När det gäller de historiska utsläpp som har skett har förorenaren
            ansvar för att ta hand om det, även om man inte när man släppte
            ut det visste att det var farligt.
          </note>
          <note>
            Regeringens tydliga skrivning i regleringsbrevet kommer nu att
            kunna bidra till att sanering och ersättningsanspråk ska hanteras
            på ett systema ­ tiskt och enhetligt sätt i hela Försvarsmakten.
            Är det också regeringens ambition att få den systematiken på plats?
          </note>
          <note type="speaker">
            Anf. 70 Försvarsminister PETER HULTQVIST (S):
          </note>
          <note>
            Herr talman! Frågan om ersättningar omnämns i direktivet. Det
            handlar i ett senare skede, om det ska ske, om myndighetsutövning
            som sker via domstol, och jag vill inte föregå den typen av hantering.
            Men det omnämns i de regleringar som vi nu har beslutat om.
          </note>
          <note>
            Resurser till skolan
          </note>
          <note type="speaker">
            Anf. 71 MARIE-LOUISE HÄNEL SANDSTRÖM (M):
          </note>
          <note>
            Herr talman! Min fråga går till utbildningsminister Anna Ekström.
          </note>
          <note>
            Redan under hösten 2019 kritiserade Moderaterna regeringen med
            stödpartier för att inte prioritera välfärden i sin budget. Vi
            ser redan nu hur kommuner och regioner behöver spara inom skola,
            vård och omsorg samt inom polis och rättsväsen. Vi ser nedskärningar,
            uppsägningar och även skattehöjningar, detta inom några av våra
            viktigaste välfärdsområden.
          </note>
          <note>
            Moderaterna, nu med stöd av Vänsterpartiet, har därför föreslagit
            ett så kallat räddningspaket på 7,5 miljarder som vi satsar omedelbart
            på generella statsbidrag. Det är viktigt att det är generella
            bidrag och inte riktade sådana, för det har kommunerna fått nog
            av.
          </note>
          <note>
            För Göteborgs del, där jag kommer ifrån, skulle det innebära
            ett tillskott på ca 295 miljoner. Det skulle kunna bli 481 lärare
            eller 584 undersköterskor – mycket välbehövligt. För Västra Götalandsregionen
            skulle det innebära 376 miljoner kronor, vilket skulle motsvara
            550 sjuksköterskor.
          </note>
          <note>
            Min fråga till utbildningsministern är om hon inte ser med samma
            oro som vi på det som händer i skolan. Ser inte ministern att
            var fjärde elev går ut nian utan fullständiga betyg? Lärare slutar
            för att de saknar kompetenta kollegor, och fler går ut gymnasiet
            utan fullständiga betyg.
          </note>
          <note type="speaker">
            Anf. 72 Utbildningsminister ANNA EKSTRÖM (S):
          </note>
          <note>
            Herr talman! Nog är det lite magstarkt att en företrädare för
            det parti som lade en så kallad servettskiss till budget på riksdagens
            bord och såg till att 20 miljarder togs från välfärden står här
            och anklagar regeringen för att lägga för lite pengar på skolan.
          </note>
          <note>
            Trots det dåliga utgångsläge som vi fick på grund av den budget
            som antogs av riksdagen anslog regeringen tillsammans med samarbetspartierna
            mer statliga pengar till skolan än vad vi tidigare har haft.
          </note>
          <note>
            En av de viktiga satsningar som vi lyckades hitta resurser till
            var en satsning på lärarassistenter, en kategori som kan avlasta
            våra lärare och se till att de i lärarbristens tid kan lägga sin
            dyrbara tid och starka och välbehövliga kraft på att stärka barnens
            undervisning.
          </note>
          <note>
            Pengarna för dessa lärarassistenter vill nu Moderaterna ta bort
            från skolan. De pengar som ni säger att ni lägger på den allmänna
            välfärden tar ni alltså från skolan. Mycket magstarkt!
          </note>
          <note>
            (Applåder)
          </note>
          <note>
            Regeringens migrationspolitik och nedskärningar i skolan
          </note>
          <note type="speaker">
            Anf. 73 PATRICK RESLOW (SD):
          </note>
          <note>
            Herr talman! Min fråga går till utbildningsminister Anna Ekström.
          </note>
          <note>
            I dag rapporterar Lärarnas tidning om den tuffa ekonomiska situa
            ­ tio ­ nen för landets kommuner och att det får förödande konsekvenser
            för den svenska skolan. Över 40 procent av kommunerna måste spara
            på skolorna. En tredjedel av kommunerna måste säga upp befintlig
            skol ­ personal. Närmare sex av tio kommuner kommer inte att kunna
            nyanställa personal i grundskolan.
          </note>
          <note>
            Detta sker trots att Sverige har befunnit sig i en högkonjunktur
            i många år och trots miljardstöd från staten.
          </note>
          <note>
            Sverigedemokraterna har under lång tid påtalat att den ansvarslösa
            migrationspolitiken skulle få förödande konsekvenser för skolan.
            Vi möttes av enorm kritik inte minst från Socialdemokraterna.
          </note>
          <note>
            Jag skulle med anledning av detta vilja fråga utbildningsministern
            om hon med facit i hand ser någon koppling mellan den ansvarslösa
            migra ­ tionspolitiken och de nedskärningar som nu sveper över
            den svenska skol ­ sektorn.
          </note>
          <note type="speaker">
            Anf. 74 Utbildningsminister ANNA EKSTRÖM (S):
          </note>
          <note>
            Herr talman! Jag ska inte tråka ut riksdagens ledamöter med att
            upprepa vilka besvärliga konsekvenser det har blivit i Sveriges
            skolor av den budget som riksdagen olyckligtvis antog. Jag vill
            heller inte använda talartiden till det.
          </note>
          <note>
            Jag gläder mig i stället åt att de svenska kunskapsresultaten
            stiger i samtliga internationella undersökningar. De gör det från
            ett dåligt läge. När vi nu ser att kunskapsresultaten stiger gäller
            det att sätta till resurser till skolan som kan göra att detta
            fortsätter och att det kommer alla till del.
          </note>
          <note>
            Patrick Reslow frågar om det finns något samband mellan invandring
            och minskade resurser. Jag kan försäkra Patrick Reslow att det
            finns ett starkt samband mellan att vi har många som går i skolan
            och många som blir äldre i Sverige. Att vi får fler 80-åringar
            och att 90-talisterna föder barn är något som jag gläder mig åt.
            Det kräver att vi ser till att det finns goda resurser i svensk
            skola så att vi kan fortsätta kunskapsupphämtningen. Det förtjänar
            Sveriges barn, och det förtjänar Sveriges äldre.
          </note>
          <note>
            (Applåder)
          </note>
          <note>
            Försvarsmakten och vindkraftsutbyggnaden
          </note>
          <note type="speaker">
            Anf. 75 OLA JOHANSSON (C):
          </note>
          <note>
            Herr talman! Min fråga går till statsrådet Hultqvist och gäller
            Försvarsmakten och vindkraften.
          </note>
          <note>
            Det är glädjande för Centerpartiet att regeringen i sitt regleringsbrev
            till Försvarsmakten uppmanar till samverkan och samråd om vindkraftsetableringen
            och säger att Försvarsmakten måste börja jämföra sin inställning
            med hur andra länder gör.
          </note>
          <note>
            Exempelvis kan man fråga sig hur det kommer sig att Försvarsmakten
            tillämpar andra krav när det gäller tändning av hinderbelysning
            på master.
          </note>
          <note>
            Det är också berättigat att fråga vilken roll Försvarsmakten
            bör ha när det gäller att bidra till landets elförsörjning vid
            en avspärrning så att vi i en sådan situation blir oberoende av
            importerad el.
          </note>
          <note>
            Försvarsmakten behöver också förhålla sig till större och effektivare
            verk och till förväntningar från samhället om att kunna växa med
            bostäder och verksamheter inom vad Försvarsmakten hittills har
            kunnat peka ut som sina riksintressen.
          </note>
          <note>
            Vilka förväntningar har ministern på Försvarsmakten att tillgodose
            de krav som ställs på den om samverkan och dialog om vindkraftsutbyggnaden?
          </note>
          <note type="speaker">
            Anf. 76 Försvarsminister PETER HULTQVIST (S):
          </note>
          <note>
            Herr talman! Detta är en fråga som rör balanserna i samhället.
            Vi måste ha mer vindkraft och solenergi, det man kallar alternativ
            energi, för att på olika sätt göra oss mer oberoende. Det är en
            viktig strävan.
          </note>
          <note>
            Jag känner väl till att det kan finnas intressemotsättningar
            i samband med olika typer av etablering. Så har det varit, och
            så har skett. Men Försvarsmakten har att följa regleringar och
            beslut från myndigheterna utifrån de riktlinjer som bland annat
            riksdagen och regeringen lägger fast.
          </note>
          <note>
            Den förväntningsvärld jag har är att man så långt som möjligt
            kan samverka men att det också måste finnas hänsynstagande till
            det som kan kallas Försvarsmaktens och försvarets intressen.
          </note>
          <note>
            Försvaret är en möjlighet och tillgång för Sverige och en viktig
            del i vår samlade statliga organisation som ytterst handlar om
            att värna vår suveränitet och territoriella integritet. Det gäller
            att klara också den balansen.
          </note>
          <note>
            Förenklad föräldraskapsbekräftelse
          </note>
          <note type="speaker">
            Anf. 77 JON THORBJÖRNSON (V):
          </note>
          <note>
            Herr talman! Min fråga går till statsrådet Hallengren.
          </note>
          <note>
            Utredningen om faderskap och föräldraskap tillsattes våren 2017
            och fick i uppdrag att se över delar av föräldrabalkens regler
            om fastställande av faderskap och föräldraskap. Den har kommit
            med förslag på ändringar av presumtionsreglerna så att vi får
            större likabehandling oavsett hur en familj ser ut och nya sätt
            att erkänna föräldraskap digitalt.
          </note>
          <note>
            Det är bra med likabehandling av barn. Här finns förslag om att
            stärka det. Det är också viktigt med större likabehandling när
            det gäller olika familjekonstellationer. Förenklad föräldraskapsbekräftelse
            skulle spara både tid och pengar runt om i landets kommuner, vilket
            är välkommet i kommunerna.
          </note>
          <note>
            Men utredningen och dess förslag har fastnat på vägen. När tänker
            regeringen lägga fram konkreta lagförslag om detta?
          </note>
          <note type="speaker">
            Anf. 78 Socialminister LENA HALLENGREN (S):
          </note>
          <note>
            Herr talman! Det är klart att det är viktigt att göra allt som
            är möjligt för att underlätta föräldraskapsbekräftelse, både för
            föräldrarnas skull och för att minska administrationen.
          </note>
          <note>
            När det gäller den specifika utredningen och exakt varför den
            har fastnat tror jag att den frågan får ställas till ansvarig
            minister. Det handlar ju om föräldrabalken och frågor som rör
            den.
          </note>
          <note>
            Jag kan inte svara på varför utredningen har fastnat, men jag
            är alldeles övertygad om att frågan kommer att återkomma till
            riksdagen. Det var ju därför utredningen tillsattes.
          </note>
          <note>
            Medel till bekämpandet av HPV
          </note>
          <note type="speaker">
            Anf. 79 CECILIA ENGSTRÖM (KD):
          </note>
          <note>
            Herr talman! Min fråga går till socialminister Lena Hallengren.
          </note>
          <note>
            Cancer orsakad av humant papillomvirus hör till våra vanligaste
            och allvarligaste cancerformer som drabbar både män och kvinnor.
            Att förebygga en sådan allvarlig cancerform är otroligt viktigt
            för individen såväl som för samhället, sett både till det mänskliga
            lidandet och den kostnad den orsakar sjukvården och samhället.
          </note>
          <note>
            Vi har en unik möjlighet att utrota denna form av livmoderhalscancer.
            Det Sverige behöver göra är framför allt att införa catch-up-screening
            för de kvinnor som passerat den övre åldersgränsen och catch-up-vaccination
            för de kvinnor som inte fått vaccin.
          </note>
          <note>
            De ansvariga menar att detta skulle kosta 25 miljoner om året,
            sammanlagt 150 miljoner på sex år. Min fråga är om socialministern
            är villig att pröva frågan under vårens budgetarbete.
          </note>
          <note type="speaker">
            Anf. 80 Socialminister LENA HALLENGREN (S):
          </note>
          <note>
            Herr talman! Tack, Cecilia Engström, för en viktig fråga!
          </note>
          <note>
            Att drabbas av cancer är såklart väldigt tungt, både för den
            drabbade och för de anhöriga. Kan vi förebygga cancer är det naturligtvis
            angeläget. Det är också skälet till att det nu finns möjlighet
            att vaccineras även för pojkar. Att vi utökat vaccinationsprogrammet
            med det är positivt.
          </note>
          <note>
            Vi får se hur vi fortsätter arbetet. Det är en fråga för regionerna
            att fundera över. Det är också en fråga där regeringen lyssnar
            på våra myndigheter och de råd vi får när det handlar om att inte
            bara minska smittspridning, som vi talat om tidigare här i kammaren,
            utan också utrota sjukdomar som är möjliga att utrota med hjälp
            av vaccin. Vi får återkomma till den frågan.
          </note>
          <note>
            Svenskars situation i Storbritannien efter brexit
          </note>
          <note type="speaker">
            Anf. 81 OLLE THORELL (S):
          </note>
          <note>
            Herr talman! Runt 100 000 svenskar bor, arbetar, studerar och
            lever sina liv i Storbritannien. Runt 30 000 britter gör detsamma
            här i Sverige. Utbytet mellan våra länder har varit betydelsefullt
            sedan urminnes tider, och förhållandet mellan Sverige och Storbritannien
            fortsätter förstås att vara jätteviktigt även efter brexit.
          </note>
          <note>
            Nu har Storbritannien slutligen, efter oändliga om och men, lämnat
            EU och den så kallade övergångsperioden påbörjats. Nu när EU:s
            resterande medlemsstater, inklusive Sverige, kanske vet lite mer
            om den framtida relationen vill jag fråga statsrådet Dahlgren:
            Vad gör regeringen för att svenska medborgare som bor, lever,
            arbetar, vårdar barn, blir sjuka och så vidare i Storbritannien
            och reser fram och tillbaka mellan länderna ska fortsätta ha ett
            bra liv?
          </note>
          <note type="speaker">
            Anf. 82 Statsrådet HANS DAHLGREN (S):
          </note>
          <note>
            Herr talman! Tack, Olle Thorell, för en fråga som berör väldigt
            många människor!
          </note>
          <note>
            Jag tror att många av oss kände sig lite sorgsna i fredags kväll,
            när det konstaterades att nu har för första gången det hänt att
            ett medlemsland har lämnat vår union. Men det är inte så illa
            som det hade kunnat vara om britterna kraschat ut ur EU och vi
            fått ett oordnat utträde. Nu har vi en övergångsperiod under hela
            detta år.
          </note>
          <note>
            Som svar på frågan kan jag säga att vi har förhandlat fram med
            britterna en ordning som gör att britter som bor här i Sverige
            och svenskar som bor i Storbritannien har i princip samma villkor
            under hela detta år. Det gäller också vår handel, vårt säkerhetssamarbete
            och mycket annat som vi gör ihop med britterna.
          </note>
          <note>
            Vi ska utnyttja tiden fram till den sista december för att förhandla
            fram ett nytt avtal som reglerar den nya relationen. Där är det
            vår ambition att ha ett så djupt och så brett samarbete som möjligt
            och inte minst säkra att medborgarna, våra i Storbritannien och
            deras här, får så nära de villkor de har i dag som möjligt.
          </note>
          <note>
            Gängbrottsligheten och platser på Sis ‑ och LVU-hem
          </note>
          <note type="speaker">
            Anf. 83 RASMUS LING (MP):
          </note>
          <note>
            Herr talman! Alltför många unga begår grova brott. Inte minst
            handlar det om unga killar som inte går i skolan utan dras in
            i brottslighet. De värsta resultaten av detta är skjutningar som
            leder till dödsfall och sprängningar.
          </note>
          <note>
            I höstas presenterade regeringen ett 34-punktsprogram mot den
            grova gängbrottsligheten. Två av punkterna handlade om fler LVU-platser
            och fler Sis-platser med förbättrad kvalitet.
          </note>
          <note>
            Jag skulle därför vilja fråga socialministern hur hon ser på
            situationen med Sis ‑ och LVU-platser. Är det möjligt att höja
            kvaliteten på det sätt som är avsett och som behövs?
          </note>
          <note type="speaker">
            Anf. 84 Socialminister LENA HALLENGREN (S):
          </note>
          <note>
            Herr talman! Tack, Rasmus Ling, för frågan, och för att perspektivet
            är både höjda straff och fler poliser – allt vi kan för att bekämpa
            den gängkriminalitet vi ser – och sociala och förebyggande insatser.
          </note>
          <note>
            LVU är faktiskt också en förebyggande insats. Det är inte alltid
            så man tänker, men ambitionen är fortfarande att ge behandling
            och samtidigt arbeta på hemmaplan så att personen kan komma tillbaka
            till en vardag, en verklighet och en framtid som är mycket ljusare.
          </note>
          <note>
            Det är absolut möjligt att stärka kvaliteten. Vi behöver också
            ha fler platser på våra Sisboenden för att möjliggöra LVU-omhändertaganden.
            Allt detta arbetar vi med, och dessutom kommer inom kort, i slutet
            av mars, en återredovisning från Statskontoret och IVO, som har
            tittat på kvaliteten hos samtliga HVB- och Sishem. Detta är också
            något att ha som utgångspunkt när vi gör förbättringar.
          </note>
          <note>
            En omställning av vården
          </note>
          <note type="speaker">
            Anf. 85 IDA DROUGGE (M):
          </note>
          <note>
            Herr talman! Svensk sjukvård står inför stora utmaningar och
            behöver ställa om så att även vården närmast människor byggs ut.
            Region Stockholm är en av de regioner som har kommit längst i
            denna omställning, och det är också där köerna är som kortast.
          </note>
          <note>
            Regering och riksdag har också beslutat om nya styrande principer
            för sjukvården i Sverige. Det är nu lag på att alla regioner ska
            ta efter Stock ­ holm och ställa om. För att denna omställning
            ska lyckas poängterar reger ­ ingen själv i sin proposition att
            det är viktigt att alla aktörer strävar åt samma håll.
          </note>
          <note>
            När sedan sjukhusen i Region Stockholm gör just det som regering
            och riksdag har beslutat om kallar statsrådet Morgan Johansson
            detta för en slakt av sjukvården. Herr talman, jag undrar vad
            statsrådet Hallengren anser om detta agerande och om det är lämpligt
            med hänsyn till lagstiftningen.
          </note>
          <note type="speaker">
            Anf. 86 TALMANNEN:
          </note>
          <note>
            Frågorna ska gälla statsrådets ämbetsutövning. Frågor om vad
            andra statsråd har sagt kanske inte ryms inom detta. Däremot får
            statsrådet gärna kommentera den sjukvårdsrelaterade delen av frågan.
          </note>
          <note type="speaker">
            Anf. 87 Socialminister LENA HALLENGREN (S):
          </note>
          <note>
            Herr talman! Tack för det förtydligandet!
          </note>
          <note>
            Att alla ska ta efter Region Stockholm är nog ändå ett önsketänkande,
            tror jag, hos politikerna i regionen. Detta har inte uttalats
            av vare sig reger ­ ingen eller någon annan.
          </note>
          <note>
            Däremot är det såklart otroligt viktigt att vi hela tiden arbetar
            med att se till att vården kommer närmare människor. Jag är inte
            säker på att alla stockholmare håller med om att det är detta
            som händer i Stockholm just nu. Jag är inte säker på att man delar
            den uppfattningen när man faktiskt får vänta längst av alla på
            akuten. SÖS-akuten har haft längst väntetider under många års
            tid.
          </note>
          <note>
            Jag har stor respekt för att det är komplicerat att bedriva hälso-
            och sjukvård. Men det är också anmärkningsvärt att den region
            som har de kanske bästa förutsättningarna – den högsta tillväxten,
            den yngsta och friskaste befolkningen, den bästa infrastrukturen
            och dessutom tillgång till både grund- och specialistutbildad
            personal – inte alltid får ihop det.
          </note>
          <note>
            Jag tycker att det är en felaktig beskrivning som jag inte delar
            när man säger att den omställning som sker i Stockholm skulle
            vara beställd från nationellt håll. Det är Stockholms eget beslut.
          </note>
          <note>
            (Applåder)
          </note>
          <note>
            Rätten till specialistbehandling av PTSD
          </note>
          <note type="speaker">
            Anf. 88 PER RAMHORN (SD):
          </note>
          <note>
            Herr talman! Psykiatrin är under stark press och har varit så
            under lång tid. För en person som blir utsatt för någon form av
            trauma är det inte helt ovanligt att efteråt drabbas av posttraumatiskt
            stressyndrom. Detta är en mycket allvarlig diagnos som kan leda
            till både depression och i värsta fall självmord.
          </note>
          <note>
            I Borlänge finns en kris- och traumamottagning som är specialiserad
            på denna diagnos. Sedan 2018 har alla patienter i Dalarna som
            drabbats av posttraumatiskt stressyndrom kunnat söka sig till
            denna mottagning. Men på grund av starkt inflöde av nya patienter
            har mottagningen valt att i fortsättningen endast ta emot nyanlända
            och asylsökande. Övriga samhällsmedborgare som får denna allvarliga
            diagnos hänvisas nu i stället till den vanliga psykiatrin, där
            möjligheten att få tillgång till denna specialistkompetens är
            begränsad.
          </note>
          <note>
            Min fråga till socialministern är: Hur rimmar detta med hälso-
            och sjukvårdslagen, som säger att man ska få vård efter behov
            och inte utifrån vilken grupp man tillhör?
          </note>
          <note type="speaker">
            Anf. 89 Socialminister LENA HALLENGREN (S):
          </note>
          <note>
            Herr talman! Tack, Per Ramhorn, för frågan! Det är ändå lite
            sorgligt att Sverigedemokraterna, när de ska diskutera sjukvård,
            alltid ska ha en udd mot ensamkommande och nyanlända – att det
            ska vara där vi hittar konflikterna.
          </note>
          <note>
            Jag känner inte till hur man har resonerat i Borlänge. Jag tror
            att region ­ politiker i Dalarna får svara på hur det ser ut där.
            Men det är klart att det alltid är behoven som ska styra. Som
            jag beskrev tidigare när jag fick frågan om privata sjukvårdsförsäkringar
            är det precis detta som ska styra svensk hälso- och sjukvård,
            oavsett om det handlar om primär- eller speci ­ alistvård eller
            om specialistvård för den som lider av PTSD.
          </note>
          <note>
            (Applåder)
          </note>
          <note>
            Taiwan i WHO och coronaviruset
          </note>
          <note type="speaker">
            Anf. 90 HAMPUS HAGMAN (KD):
          </note>
          <note>
            Herr talman! I arbetet med att bekämpa coronaviruset är det naturligt
            att Världshälsoorganisationen, WHO, är en viktig plattform för
            samarbete. På regeringens hemsida står det att information från
            WHO är viktig, särskilt för den som planerar en resa. Regeringen
            och berörda myndigheter följer säkert deras information noggrant.
          </note>
          <note>
            Men tyvärr har inte alla samma möjlighet till samarbete inom
            WHO som Sverige har. Taiwan, som dessutom är en fullvärdig demokrati,
            saknar denna möjlighet. Detta riskerar att skada både dem och
            oss. Taiwan har en välutvecklad sjukvård och kan hjälpa till globalt.
          </note>
          <note>
            Jag vill rikta min fråga till Lena Hallengren: Vore det inte
            bra för arbetet mot coronaviruset om Taiwan som alla andra hade
            möjlighet att samarbeta inom WHO?
          </note>
          <note type="speaker">
            Anf. 91 Socialminister LENA HALLENGREN (S):
          </note>
          <note>
            Herr talman! Tack, Hampus Hagman, för frågan! Jag väljer att
            tolka den i ett lite vidare perspektiv och säga att det är klart
            att WHO är en otroligt betydelsefull aktör, inte minst i dessa
            sammanhang när vi verkligen får erfara att hälsohoten inte bara
            är nationella utan i allra högsta grad globala och att vi behöver
            samarbeta och hjälpas åt. Sverige bidrar till WHO både ekonomiskt
            och genom dialog. Generaldirektören för Folkhälsomyndighe ­ ten
            ska själv bege sig till länder i Afrika för att bidra med kunskap
            och erfarenhet.
          </note>
          <note>
            Det är klart att vi vill att alla ska kunna ta del av informationen.
            WHO måste verkligen arbeta med att nå ut på allra bästa sätt.
            I Sverige gör vi allt vi kan, inte för att låta var och en läsa
            vad WHO säger utan för att via våra myndigheter och UD förmedla
            den information som är relevant för Sverige.
          </note>
          <note>
            Svenskt bidrag till ny insats i Mali
          </note>
          <note type="speaker">
            Anf. 92 ALEXANDRA VÖLKER (S):
          </note>
          <note>
            Herr talman! Min fråga är riktad till försvarsminister Peter
            Hultqvist. Mali är hårt drabbat av såväl politisk splittring som
            kriminalitet och terror ­ ism. De humanitära konsekvenserna för
            befolkningen är stora.
          </note>
          <note>
            Under de senaste fem åren har Sverige bidragit till den FN-ledda
            insatsen Minusma i Mali. Sverige har tagit ett stort och brett
            ansvar och har även bidragit på olika chefsnivåer. I dagsläget
            leds också hela den militära insatsen av en svensk. Jag vet att
            försvarsministern nyligen besökte Mali och tar situationen i landet
            på stort allvar.
          </note>
          <note>
            I går bekräftade Försvarsmakten att man fått i uppdrag att planera
            för ett eventuellt svenskt bidrag i en ny franskledd insats. Min
            fråga är därför helt enkelt vad som är grunden till att regeringen
            överväger ett svenskt bidrag i den nya insatsen.
          </note>
          <note type="speaker">
            Anf. 93 Försvarsminister PETER HULTQVIST (S):
          </note>
          <note>
            Herr talman! Tack, Alexandra Völker, för frågan! Mali och området
            runt omkring är väldigt instabilt, med människosmuggling, droghantering,
            religiös extremism och terrorgrupperingar. FN-insatsen Minusma
            är oer ­ hört nödvändig för att på olika sätt behålla balansen
            i området. Till detta kommer Operation Barkhane, som Frankrike
            har ansvar för, och det plane ­ ras också för ytterligare operationer
            i området.
          </note>
          <note>
            Det är nödvändigt att bidra till att stabilisera den här delen
            av världen. Om vi inte lyckas göra detta kommer statsskicket i
            Mali naturligtvis att undermineras. Detta kan i sin tur leda till
            att kriminella och terroristiska grupperingar tar över och på
            olika sätt hotar även Europa så att vi får uppleva olika typer
            av negativa händelser i vår del av världen.
          </note>
          <note>
            En nationell hälsofrämjande strategi
          </note>
          <note type="speaker">
            Anf. 94 ULRIKA JÖRGENSEN (M):
          </note>
          <note>
            Herr talman! Jag vill ställa m in fråga till socialminister Lena
            Hallengren. Vi har tidigare i dag hört om de växande cancerköerna.
            Det krävs kraftfulla insatser här och nu för alla de patienter
            som väntar.
          </note>
          <note>
            Vi i politiken måste göra allt vi kan för att förhindra att människor
            blir sjuka. Många vet att genom hälsosamma levnadsvanor som att
            röra på sig och ha sunda matvanor och en hälsosam vikt kan vi
            minska risken för cancerdiagnoser och andra sjukdomar.
          </note>
          <note>
            Hälso- och sjukvården har en viktig roll men även samhället i
            stort. Politikens roll är att underlätta för människor att göra
            hälsosamma val. För att de hälsosamma och preventiva insatserna
            ska få effekt på samhällsnivå måste det till ett arbete över de
            organisatoriska stuprören. Här behövs det nya tag, och regeringen
            har ytterst ansvaret och behöver leverera.
          </note>
          <note>
            Jag tittar nu även på utbildningsministern. Skolan är en viktig
            part i det preventiva och hälsofrämjande strategiarbetet.
          </note>
          <note>
            Moderaterna har lagt fram riksdagens första preventions- och
            hälsofrämjande motion, där ett av förslagen är en nationell hälsofrämjande
            strategi. Min fråga till socialministern är därför: Är det inte
            dags för det nu?
          </note>
          <note type="speaker">
            Anf. 95 Socialminister LENA HALLENGREN (S):
          </note>
          <note>
            Herr talman! Tack, Ulrika Jörgensen , för frågan! Det är otroligt
            viktigt att vi gör vad vi kan för att förebygga. Det gäller att
            förebygga cancer och alla andra sjukdomar som är livsstilsrelaterade
            för att vi ska få den begränsade vård och den vårdpersonal som
            finns att räcka till.
          </note>
          <note>
            Låt mig ge exempel på det förebyggande arbetet. Vi röker väldigt
            lite i Sverige i dag. Det handlar om att människor tar till sig
            fakta och kunskap och, vågar jag påstå, framför allt om politiska
            beslut, till exempel att inte tillåta rökning i offentliga miljöer.
            Nu i somras har vi tagit ytterligare beslut om att man inte heller
            får röka på perronger eller andra utemiljöer och inte i närheten
            av krogar, för att se till att rökning avnormaliseras, så att
            unga människor inte ska möta rökning i sin omgivning.
          </note>
          <note>
            Det är ändå beklagligt att Moderaterna inte har drivit på denna
            typ av frågor. Jag tror att varenda cancerläkare skulle understryka
            att det absolut viktigaste vi kan göra för att minska insjuknandet
            i cancer är att se till att färre människor röker.
          </note>
          <note>
            Skolans roll i arbetet mot kriminalitet
          </note>
          <note type="speaker">
            Anf. 96 PIA NILSSON (S):
          </note>
          <note>
            Herr talman! Min fråga g år till Anna Ekström.
          </note>
          <note>
            Vi behöver absolut fler poliser, och det kan absolut vara befogat
            att höja straffen för en mängd brott i kampen mot den grova brottsligheten.
            Regeringens åtgärder är helt rätt. Men det räcker inte med att
            bara vara hård mot brotten; vi måste också komma åt brottens orsaker.
          </note>
          <note>
            Vi måste stoppa nyrekryteringen. Vi måste visa på alternativ
            för de ungdomar som riskerar att sugas upp av kriminella nätverk.
            Vi måste ge dessa ungdomar hopp. I det arbetet spelar skolan en
            oerhört viktig roll. Varenda unge har rätt att få lyckas i skolan
            och att få stöd, kunskaper och vägledning som ger självförtroende
            och styrka och skapar tillit.
          </note>
          <note>
            Jag vill därför fråga utbildningsminister Anna Ekström hur ministern
            ser att skolan konkret kan bidra till att motverka kriminalitet.
          </note>
          <note type="speaker">
            Anf. 97 Utbildningsminister ANNA EKSTRÖM (S):
          </note>
          <note>
            Herr talman! En fullgjord skolgång är det bästa vaccinet mot
            kriminalitet, mot utanförskap och mot att inte vara hemma i samhället.
            Vi har i Sverige ett stort problem: Vi ser att skillnaderna mellan
            skolor ökar, och vi ser en ökande skolsegregation. Trots de stigande
            kunskapsresultaten i Pisa ser vi som ett smolk i glädjebägaren
            att skillnaderna faktiskt ökar. Vi måste agera mot de konsekvenser
            som detta för med sig. Till exempel måste vi stärka samverkan
            mellan skola, socialtjänst och polis. Lärarna ska inte vara socialarbetare,
            men de ska få god hjälp att fånga upp de elever som behöver tidigt
            stöd.
          </note>
          <note>
            Men allt det vi gör för att motverka konsekvenserna av skolsegrega
            ­ tionen måste också kompletteras med att vi är tuffa mot själva
            skolsegrega ­ tionen. Här måste vi se skolan som en mötesplats,
            där barn och elever får träffas. På så sätt kan skolan faktiskt
            bli det där vaccinet som gör att varenda unge känner sig behövd
            i samhället och att man själv kan lyckas.
          </note>
          <note>
            Det nationella försvaret och internationella insatser
          </note>
          <note type="speaker">
            Anf. 98 JÖRGEN BERGLUND (M):
          </note>
          <note>
            Herr talman! Sverige överväger a tt delta i en ny Maliinsats
            med specialstyrkor. Nu vill jag understryka att varken regeringen
            eller riksda ­ gen har tagit ställning till den förfrågan som
            Frankrike har kommit med. Internationella åtaganden innebär ju
            att stora resurser för Försvars ­ makten tas i anspråk som skulle
            kunna behövas hemmavid i uppbyggnaden av vårt nationella försvar.
          </note>
          <note>
            Jag skulle vilja veta hur försvarsministern ser på framtida interna
            ­ tio ­ nella militära insatser utifrån behoven hemma kontra maximal
            effekt i insatser utomlands.
          </note>
          <note type="speaker">
            Anf. 99 Försvarsminister PETER HULTQVIST (S):
          </note>
          <note>
            Herr talman! Det är helt korrekt att riksdag och regering ännu
            inte har tagit ställning till någon ny internationell insats.
            Men det finns också ett särskilt anslag som varje år fastställs
            för internationella insatser. Om vi ska göra internationella insatser
            ska de pengarna användas. Det handlar alltså inte om några undanträngningseffekter
            för det nationella försvaret.
          </note>
          <note>
            När det gäller det nationella försvaret har den regering som
            jag företrä ­ der gjort en uppgörelse tillsammans med Centern
            och Liberalerna om 25 miljarder fram till 2025. Det ska också
            kunna vara en bra plattform för kommande diskussioner i försvarsförhandlingar.
            Det är en höjning av anslaget på ungefär 40-procentsnivå.
          </note>
          <note>
            Man kan alltså inte säga att det tränger undan den övriga verksamheten
            om vi bedriver viss internationell verksamhet som dessutom ger
            oss positiva effekter tillbaka från andra länder. Vi satsar faktiskt
            på det nationella försvaret, till skillnad mot hur det var en
            gång.
          </note>
          <note>
            Utökad utbildningsplikt
          </note>
          <note type="speaker">
            Anf. 100 JOSEFIN MALMQVIST (M):
          </note>
          <note>
            Herr talman! Utbildningsministern presenterade i veckan reformer
            för att förändra vuxenutbildningen. Det är väldigt välkommet och
            verkligen på tiden. Vi behöver nämligen en närmare koppling mellan
            vuxenutbildning och kompetensförsörjning i Sverige, men ännu mer
            behövs. Vi behöver mer kunskap för varje skattekrona. Vi behöver
            ökad kvalitetsuppföljning från Skolinspektionen. Vi behöver externa
            examinatorer, bland annat.
          </note>
          <note>
            Men det jag framför allt skulle vilja fråga utbildningsministern
            om gäller utökad utbildningsplikt. När det gäller personer som
            söker socialbidrag eller försörjningsstöd i kommunerna har kommunerna
            möjlighet att ställa krav på deltagande i till exempel arbetsmarknadsinsatser,
            men vi skulle också vilja kunna ställa krav på den som saknar
            gymnasieutbildning att fullgöra sin gymnasieutbildning som motprestation.
            Vi vet att yrkesutbildning i kombination med till exempel sfi
            fungerar väldigt väl. Därför vill jag fråga utbildningsministern:
            Är detta något som kommer att komma på plats?
          </note>
          <note type="speaker">
            Anf. 101 Utbildningsminister ANNA EKSTRÖM (S):
          </note>
          <note>
            Herr talman! En fullgjord skolgång är ett vaccin mot väldigt
            mycket olycka här i livet, men en fullgjord gymnasieutbildning,
            oavsett om den är via ungdomsgymnasiet eller via komvux, är ett
            vaccin mot arbetslöshet.
          </note>
          <note>
            Sveriges arbetsgivare skriker efter utbildad arbetskraft, och
            de som i dag är arbetslösa saknar väldigt ofta en grundläggande
            utbildning. Därför är det väldigt bra att regeringen har lagt
            fram ett stort paket för att stärka kompetensförsörjningen. Komvux
            får ett utökat uppdrag att också verka för kompetensförsörjningen.
            Vi ändrar prioriteringsordningen och kön till komvux, så att de
            som har behov av utbildningen kommer först. Det är bra för arbetsgivarna.
          </note>
          <note>
            Vi ökar också den statliga medfinansieringen, vilket är helt
            nödvändigt för att platserna ska finnas. Vi är övertygade om och
            arbetar tillsammans med Centern och Liberalerna för att den regionala
            vuxenutbildningen ska fylla en större roll i arbetet med att se
            till att alla människor som vill jobba också ska jobba.
          </note>
          <note>
            En sammanhållen hantering av totalförsvaret
          </note>
          <note type="speaker">
            Anf. 102 ALEXANDRA ANSTRELL (M):
          </note>
          <note>
            Herr talman! Jag har en fråga till försvarsministern.
          </note>
          <note>
            Vi har i Försvarsberedningens rapport Värnkraft fått läsa att
            en sammanhållen hantering av totalförsvaret skulle vara det bästa
            för Sverige, så att det alltså skulle vara bara ett departement
            i stället för dagens två som ansvarade för totalförsvarsfrågorna.
          </note>
          <note>
            Min fråga till försvarsministern är: Hur fortlöper arbetet med
            samordningen och att ha bara ett departement som ansvarar för
            totalförsvarsfrågorna?
          </note>
          <note type="speaker">
            Anf. 103 Försvarsminister PETER HULTQVIST (S):
          </note>
          <note>
            Herr talman! Försvarsdepartementet och Justitiedepartementet
            har ett gemensamt ansvar för totalförsvaret. Den del som finns
            på den civila sidan och som Försvarsdepartementet har ansvar för
            är stödet till Försvarsmakten, och sedan finns det en rent civil
            krisberedskap. Samarbetet mellan de två departementen fungerar
            på ett bra sätt.
          </note>
          <note>
            Nu pågår en process där vi håller på och förbereder en försvarsproposition
            enligt Värnkraft , som är Försvarsberedningens förslag. Samtidigt
            pågår en process på den civila sidan där myndigheterna kommer
            in med yttranden utifrån Försvarsberedningens förslag. Denna del
            kommer de in på i början av mars, och sedan ska detta sammanfattas
            så att man får en totalförsvarsproposition.
          </note>
          <note>
            När det gäller den exakta arbetsfördelningen mellan departementen
            är detta en fråga för statsministern.
          </note>
          <note>
            Taiwans delaktighet i WHO:s informationsutbyte
          </note>
          <note type="speaker">
            Anf. 104 BORIANA ÅBERG (M):
          </note>
          <note>
            Herr talman! Min fråga går till socialminister Lena Hallengren,
            som även svarar på allmänpolitiska frågor.
          </note>
          <note>
            Jag har samma fråga som min kollega Hampus Hagman och som han
            inte fick svar på, nämligen om spridningen av det nya coronaviruset
            och Taiwan.
          </note>
          <note>
            Taiwan är särskilt utsatt på grund av sitt geografiska läge men
            också för att Världshälsoorganisationen exkluderar Taiwan från
            informationsutbyte. Det är ingen hemlighet att det är Kina som
            ligger bakom Taiwans exkludering. Det är tragiskt om hänsynstagande
            till en diktatur ska väga tyngre än människors liv och hälsa.
            USA, Japan och Kanada har redan sagt att Världshälsoorganisationen
            ska ta med Taiwan.
          </note>
          <note>
            Jag undrar: Tänker regeringen agera för att Taiwan ska involveras
            i WHO:s arbete för att bekämpa coronaviruset?
          </note>
          <note type="speaker">
            Anf. 105 Socialminister LENA HALLENGREN (S):
          </note>
          <note>
            Herr talman! Jag har inget annat svar till Boriana Åberg än vad
            jag tidigare gav Hampus Hagman.
          </note>
          <note>
            När det gäller WHO:s avväganden måste det vara WHO som står för
            dem, men jag är naturligtvis angelägen om att WHO, Sverige och
            alla länder bidrar för att se till att vi kan stoppa spridningen
            av coronaviruset.
          </note>
          <note>
            Frågestunden var härmed avslutad.
          </note>
          <note>
            § 9 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2019/20:68 Förstärkt nedsättning av arbetsgivaravgifter
            för personer som arbetar med forskning eller utveckling
          </note>
          <note>
            2019/20:3485 av Ida Gabrielsson m.fl. (V)
          </note>
          <note>
            2019/20:3486 av Julia Kronlid m.fl. (SD)
          </note>
          <note>
            § 10 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 5 februari
          </note>
          <note>
            2019/20:313 Effekter av höjda skatter på transporter
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            § 11 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 5 februari
          </note>
          <note>
            2019/20:884 Slopat karensavdrag för personal inom förskolan
          </note>
          <note>
            av Michael Rubbestad (SD)
          </note>
          <note>
            till utbildningsminister Anna Ekström (S)
          </note>
          <note>
            2019/20:885 Minskande kontanthantering
          </note>
          <note>
            av Mikael Eskilandersson (SD)
          </note>
          <note>
            till statsrådet Per Bolund (MP)
          </note>
          <note>
            2019/20:886 Små bolag och framtidens elmarknad
          </note>
          <note>
            av Lotta Olsson (M)
          </note>
          <note>
            till statsrådet Anders Ygeman (S)
          </note>
          <note>
            2019/20:887 Sjuklönesystemet för småföretagare
          </note>
          <note>
            av Tobias Andersson (SD)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:888 Korrelationen mellan betyg och nationella prov
          </note>
          <note>
            av Robert Stenkvist (SD)
          </note>
          <note>
            till utbildningsminister Anna Ekström (S)
          </note>
          <note>
            2019/20:889 Coronavirusets spridning och Taiwans deltagande i
            WHO
          </note>
          <note>
            av Boriana Åberg (M)
          </note>
          <note>
            till utrikesminister Ann Linde (S)
          </note>
          <note>
            2019/20:890 Terroristlöner
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2019/20:891 Konkurrenskraftsutredningen för Sveriges åkerier
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:892 Hjärt-lungräddning i skolan
          </note>
          <note>
            av Kalle Olsson (S)
          </note>
          <note>
            till utbildningsminister Anna Ekström (S)
          </note>
          <note>
            § 12 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 5 februari
          </note>
          <note>
            2019/20:751 Missbruk av samordningsnummer
          </note>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:778 Bonus–malus
          </note>
          <note>
            av Jimmy Ståhl (SD)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:786 Barnarbete i spåren av klimatsatsningar
          </note>
          <note>
            av Josef Fransson (SD)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:793 Utvärdering och uppdatering av svensk tonnageskatt
          </note>
          <note>
            av Anders Hansson (M)
          </note>
          <note>
            till finansminister Magdalena Andersson (S)
          </note>
          <note>
            2019/20:792 Stämpelskatten inom sjöfarten
          </note>
          <note>
            av Anders Hansson (M)
          </note>
          <note>
            till finansminister Magdalena Andersson (S)
          </note>
          <note>
            2019/20:795 Utnämningen av ny generaldirektör för ISP
          </note>
          <note>
            av Kerstin Lundgren (C)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:796 Utvärdering av tonnageskatten
          </note>
          <note>
            av Hampus Hagman (KD)
          </note>
          <note>
            till finansminister Magdalena Andersson (S)
          </note>
          <note>
            2019/20:797 Den svenskflaggade handelsflottans storlek i händelse
            av kris eller krig
          </note>
          <note>
            av Hampus Hagman (KD)
          </note>
          <note>
            till försvarsminister Peter Hultqvist (S)
          </note>
          <note>
            2019/20:798 Förföljelsen av kristna
          </note>
          <note>
            av Robert Halef (KD)
          </note>
          <note>
            till utrikesminister Ann Linde (S)
          </note>
          <note>
            2019/20:799 Utförare av sjukhusvård
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:800 Köer och regionala skillnader i cancervården
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:802 Ungas beställning till samhället
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:803 Lagstiftning för att skydda Sveriges säkerhet
          </note>
          <note>
            av Jan R Andersson (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:804 Åtgärder mot ojämlikhet inom sjukförsäkringen
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:805 Ansvar för att konkurrensneutralitet ska råda
          </note>
          <note>
            av Elisabeth Björnsdotter Rahm (M)
          </note>
          <note>
            till finansminister Magdalena Andersson (S)
          </note>
          <note>
            2019/20:808 Förmånsbeskattning av privata sjukvårdsförsäkringar
          </note>
          <note>
            av Tony Haddou (V)
          </note>
          <note>
            till finansminister Magdalena Andersson (S)
          </note>
          <note>
            2019/20:809 LSS-utredningen
          </note>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            2019/20:810 Prövningskapaciteten hos Totalförsvarets rekryteringsmyndighet
          </note>
          <note>
            av Jörgen Berglund (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:813 Distribution av lågfrekventa tidningar
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            2019/20:812 Ursprungsgarantier för förnybar kraftproduktion
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            2019/20:814 Skjutningar och sprängningar
          </note>
          <note>
            av Åsa Coenraads (M)
          </note>
          <note>
            till statsrådet Mikael Damberg (S)
          </note>
          <note>
            2019/20:820 Beskattningsrätt för EU
          </note>
          <note>
            av Åsa Coenraads (M)
          </note>
          <note>
            till finansminister Magdalena Andersson (S)
          </note>
          <note>
            2019/20:816 Förhindrande av privata utförare i sjukvården
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:817 Ludvikamomsen
          </note>
          <note>
            av Tony Haddou (V)
          </note>
          <note>
            till finansminister Magdalena Andersson (S)
          </note>
          <note>
            2019/20:818 Aggressiv skatteplanering
          </note>
          <note>
            av Tony Haddou (V)
          </note>
          <note>
            till finansminister Magdalena Andersson (S)
          </note>
          <note>
            2019/20:819 Turistskatt
          </note>
          <note>
            av Ann-Charlotte Hammar Johnsson (M)
          </note>
          <note>
            till finansminister Magdalena Andersson (S)
          </note>
          <note>
            2019/20:833 Turistavgift
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:821 Apotek som ägare av vårdgivare
          </note>
          <note>
            av Lina Nordquist (L)
          </note>
          <note>
            till socialminister Lena Hallengren (S)
          </note>
          <note>
            2019/20:822 Åtgärder mot coronaviruset och en eventuell internatio
            ­ nell pandemi
          </note>
          <note>
            av Lina Nordquist (L)
          </note>
          <note>
            till socialminister Lena Hallengren (S)
          </note>
          <note>
            2019/20:831 Beredskap för coronaviruset
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2019/20:823 Inrättandet av ett nationellt säkerhetsråd
          </note>
          <note>
            av Maria Nilsson (L)
          </note>
          <note>
            till statsrådet Mikael Damberg (S)
          </note>
          <note>
            2019/20:826 Partiklar i dieselbilar
          </note>
          <note>
            av Rickard Nordin (C)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:827 Mottagande av kvotflyktingar
          </note>
          <note>
            av Ludvig Aspling (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:829 Påminnelseavgift för trängselskatt
          </note>
          <note>
            av Michael Rubbestad (SD)
          </note>
          <note>
            till finansminister Magdalena Andersson (S)
          </note>
          <note>
            2019/20:842 Uteblivna satsningar på förskolan
          </note>
          <note>
            av Michael Rubbestad (SD)
          </note>
          <note>
            till utbildningsminister Anna Ekström (S)
          </note>
          <note>
            2019/20:843 Mervärdesskatt för utövande konstnärer
          </note>
          <note>
            av Michael Rubbestad (SD)
          </note>
          <note>
            till finansminister Magdalena Andersson (S)
          </note>
          <note>
            2019/20:832 Möjligheter med arbetsintegrerande sociala företag
          </note>
          <note>
            av Åsa Eriksson (S)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:825 Fri spridning av offentlig konst
          </note>
          <note>
            av Michael Rubbestad (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:824 Försäljning av fjädrar av fågeldun
          </note>
          <note>
            av Michael Rubbestad (SD)
          </note>
          <note>
            till statsrådet Jennie Nilsson (S)
          </note>
          <note>
            2019/20:834 Fördelning mellan poliser och civilanställda
          </note>
          <note>
            av Johan Forssell (M)
          </note>
          <note>
            till statsrådet Mikael Damberg (S)
          </note>
          <note>
            2019/20:835 Varningssystem för utryckningsfordon
          </note>
          <note>
            av Mats Wiking (S)
          </note>
          <note>
            till statsrådet Anders Ygeman (S)
          </note>
          <note>
            2019/20:836 Schablonersättningen
          </note>
          <note>
            av Carina Ståhl Herrstedt (SD)
          </note>
          <note>
            till socialminister Lena Hallengren (S)
          </note>
          <note>
            2019/20:837 Personer med autism som hamnar i fattigdom
          </note>
          <note>
            av Carina Ståhl Herrstedt (SD)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:838 Diskriminering av internetbutiker
          </note>
          <note>
            av Angelica Lundberg (SD)
          </note>
          <note>
            till socialminister Lena Hallengren (S)
          </note>
          <note>
            2019/20:840 Prioritering av viltstängsel till de mest olycksdrabbade
            områdena
          </note>
          <note>
            av Gudrun Brunegård (KD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:841 Metoder för beräkning av felaktiga utbetalningar
            inom assistansersättningen
          </note>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            § 13 Kammaren åtskildes kl. 15.02.
          </note>
          <note>
            Sammanträdet leddes
          </note>
          <note>
            av förste vice talmannen från dess början till ajourneringen
            kl. 13.55 och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Svar på interpellation 2019/20:224 om stärkt äganderätt
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 KJELL JANSSON (M)
          </note>
          <note>
            Anf. 3 LARS BECKMAN (M)
          </note>
          <note>
            Anf. 4 Justitie- och migrationsminister MORGAN JOHANSSON (S)
          </note>
          <note>
            Anf. 5 KJELL JANSSON (M)
          </note>
          <note>
            Anf. 6 LARS BECKMAN (M)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            Anf. 8 KJELL JANSSON (M)
          </note>
          <note>
            Anf. 9 Justitie- och migrationsminister MORGAN JOHANSSON (S)
          </note>
          <note>
            § 4 Svar på interpellation 2019/20:231 om Sveriges nationella
            arbete mot inhemsk extremism
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 ROGER HADDAD (L)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 ROGER HADDAD (L)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            Anf. 15 ROGER HADDAD (L)
          </note>
          <note>
            Anf. 16 Justitie- och migrationsminister MORGAN JOHANSSON (S)
          </note>
          <note>
            § 5 Svar på interpellation 2019/20:235 om återvändande
          </note>
          <note>
            Anf. 17 Justitie- och migrationsminister MORGAN JOHANSSON (S)
          </note>
          <note>
            Anf. 18 ARIN KARAPET (M)
          </note>
          <note>
            Anf. 19 Justitie- och migrationsminister MORGAN JOHANSSON (S)
          </note>
          <note>
            Anf. 20 ARIN KARAPET (M)
          </note>
          <note>
            Anf. 21 Justitie- och migrationsminister MORGAN JOHANSSON (S)
          </note>
          <note>
            Anf. 22 ARIN KARAPET (M)
          </note>
          <note>
            Anf. 23 Justitie- och migrationsminister MORGAN JOHANSSON (S)
          </note>
          <note>
            § 6 Svar på interpellation 2019/20:236 om amnesti
          </note>
          <note>
            Anf. 24 Justitie- och migrationsminister MORGAN JOHANSSON (S)
          </note>
          <note>
            Anf. 25 ARIN KARAPET (M)
          </note>
          <note>
            Anf. 26 Justitie- och migrationsminister MORGAN JOHANSSON (S)
          </note>
          <note>
            Anf. 27 ARIN KARAPET (M)
          </note>
          <note>
            Anf. 28 Justitie- och migrationsminister MORGAN JOHANSSON (S)
          </note>
          <note>
            Anf. 29 ARIN KARAPET (M)
          </note>
          <note>
            Anf. 30 Justitie- och migrationsminister MORGAN JOHANSSON (S)
          </note>
          <note>
            § 7 Svar på interpellation 2019/20:251 om nyttjande av oseriös
            transportverksamhet
          </note>
          <note>
            Anf. 31 Näringsminister IBRAHIM BAYLAN (S)
          </note>
          <note>
            Anf. 32 THOMAS MORELL (SD)
          </note>
          <note>
            Anf. 33 Näringsminister IBRAHIM BAYLAN (S)
          </note>
          <note>
            Anf. 34 THOMAS MORELL (SD)
          </note>
          <note>
            Anf. 35 Näringsminister IBRAHIM BAYLAN (S)
          </note>
          <note>
            Anf. 36 THOMAS MORELL (SD)
          </note>
          <note>
            Anf. 37 Näringsminister IBRAHIM BAYLAN (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 8 Frågestund
          </note>
          <note>
            Anf. 38 TALMANNEN
          </note>
          <note>
            Köerna till cancervården
          </note>
          <note>
            Anf. 39 ULRIKA HEINDORFF (M)
          </note>
          <note>
            Anf. 40 Socialminister LENA HALLENGREN (S)
          </note>
          <note>
            Anf. 41 ULRIKA HEINDORFF (M)
          </note>
          <note>
            Anf. 42 Socialminister LENA HALLENGREN (S)
          </note>
          <note>
            Sveriges beredskap för coronaviruset
          </note>
          <note>
            Anf. 43 CLARA ARANDA (SD)
          </note>
          <note>
            Anf. 44 Socialminister LENA HALLENGREN (S)
          </note>
          <note>
            Anf. 45 CLARA ARANDA (SD)
          </note>
          <note>
            Anf. 46 Socialminister LENA HALLENGREN (S)
          </note>
          <note>
            Neuropsykiatriska diagnoser som hinder för utbildning
          </note>
          <note>
            Anf. 47 JOHANNA JÖNSSON (C)
          </note>
          <note>
            Anf. 48 Socialminister LENA HALLENGREN (S)
          </note>
          <note>
            Anf. 49 JOHANNA JÖNSSON (C)
          </note>
          <note>
            Anf. 50 Socialminister LENA HALLENGREN (S)
          </note>
          <note>
            Främjande av demokrati i Polen och Ungern
          </note>
          <note>
            Anf. 51 ANDREAS LENNKVIST MANRIQUEZ (V)
          </note>
          <note>
            Anf. 52 Statsrådet HANS DAHLGREN (S)
          </note>
          <note>
            Anf. 53 ANDREAS LENNKVIST MANRIQUEZ (V)
          </note>
          <note>
            Anf. 54 Statsrådet HANS DAHLGREN (S)
          </note>
          <note>
            Medel till personlig assistans i vårändringsbudgeten
          </note>
          <note>
            Anf. 55 PIA STEENSLAND (KD)
          </note>
          <note>
            Anf. 56 Socialminister LENA HALLENGREN (S)
          </note>
          <note>
            Anf. 57 PIA STEENSLAND (KD)
          </note>
          <note>
            Anf. 58 Socialminister LENA HALLENGREN (S)
          </note>
          <note>
            En riktad hälsosatsning för personer med intellektuella funktionshinder
          </note>
          <note>
            Anf. 59 BENGT ELIASSON (L)
          </note>
          <note>
            Anf. 60 Socialminister LENA HALLENGREN (S)
          </note>
          <note>
            Anf. 61 BENGT ELIASSON (L)
          </note>
          <note>
            Anf. 62 Socialminister LENA HALLENGREN (S)
          </note>
          <note>
            En jämlik hälso- och sjukvård
          </note>
          <note>
            Anf. 63 YASMINE BLADELIUS (S)
          </note>
          <note>
            Anf. 64 Socialminister LENA HALLENGREN (S)
          </note>
          <note>
            Anf. 65 YASMINE BLADELIUS (S)
          </note>
          <note>
            Anf. 66 Socialminister LENA HALLENGREN (S)
          </note>
          <note>
            Försvarsmaktens kartläggning av läckande PFAS
          </note>
          <note>
            Anf. 67 MARIA GARDFJELL (MP)
          </note>
          <note>
            Anf. 68 Försvarsminister PETER HULTQVIST (S)
          </note>
          <note>
            Anf. 69 MARIA GARDFJELL (MP)
          </note>
          <note>
            Anf. 70 Försvarsminister PETER HULTQVIST (S)
          </note>
          <note>
            Resurser till skolan
          </note>
          <note>
            Anf. 71 MARIE-LOUISE HÄNEL SANDSTRÖM (M)
          </note>
          <note>
            Anf. 72 Utbildningsminister ANNA EKSTRÖM (S)
          </note>
          <note>
            Regeringens migrationspolitik och nedskärningar i skolan
          </note>
          <note>
            Anf. 73 PATRICK RESLOW (SD)
          </note>
          <note>
            Anf. 74 Utbildningsminister ANNA EKSTRÖM (S)
          </note>
          <note>
            Försvarsmakten och vindkraftsutbyggnaden
          </note>
          <note>
            Anf. 75 OLA JOHANSSON (C)
          </note>
          <note>
            Anf. 76 Försvarsminister PETER HULTQVIST (S)
          </note>
          <note>
            Förenklad föräldraskapsbekräftelse
          </note>
          <note>
            Anf. 77 JON THORBJÖRNSON (V)
          </note>
          <note>
            Anf. 78 Socialminister LENA HALLENGREN (S)
          </note>
          <note>
            Medel till bekämpandet av HPV
          </note>
          <note>
            Anf. 79 CECILIA ENGSTRÖM (KD)
          </note>
          <note>
            Anf. 80 Socialminister LENA HALLENGREN (S)
          </note>
          <note>
            Svenskars situation i Storbritannien efter brexit
          </note>
          <note>
            Anf. 81 OLLE THORELL (S)
          </note>
          <note>
            Anf. 82 Statsrådet HANS DAHLGREN (S)
          </note>
          <note>
            Gängbrottsligheten och platser på Sis ‑ och LVU-hem
          </note>
          <note>
            Anf. 83 RASMUS LING (MP)
          </note>
          <note>
            Anf. 84 Socialminister LENA HALLENGREN (S)
          </note>
          <note>
            En omställning av vården
          </note>
          <note>
            Anf. 85 IDA DROUGGE (M)
          </note>
          <note>
            Anf. 86 TALMANNEN
          </note>
          <note>
            Anf. 87 Socialminister LENA HALLENGREN (S)
          </note>
          <note>
            Rätten till specialistbehandling av PTSD
          </note>
          <note>
            Anf. 88 PER RAMHORN (SD)
          </note>
          <note>
            Anf. 89 Socialminister LENA HALLENGREN (S)
          </note>
          <note>
            Taiwan i WHO och coronaviruset
          </note>
          <note>
            Anf. 90 HAMPUS HAGMAN (KD)
          </note>
          <note>
            Anf. 91 Socialminister LENA HALLENGREN (S)
          </note>
          <note>
            Svenskt bidrag till ny insats i Mali
          </note>
          <note>
            Anf. 92 ALEXANDRA VÖLKER (S)
          </note>
          <note>
            Anf. 93 Försvarsminister PETER HULTQVIST (S)
          </note>
          <note>
            En nationell hälsofrämjande strategi
          </note>
          <note>
            Anf. 94 ULRIKA JÖRGENSEN (M)
          </note>
          <note>
            Anf. 95 Socialminister LENA HALLENGREN (S)
          </note>
          <note>
            Skolans roll i arbetet mot kriminalitet
          </note>
          <note>
            Anf. 96 PIA NILSSON (S)
          </note>
          <note>
            Anf. 97 Utbildningsminister ANNA EKSTRÖM (S)
          </note>
          <note>
            Det nationella försvaret och internationella insatser
          </note>
          <note>
            Anf. 98 JÖRGEN BERGLUND (M)
          </note>
          <note>
            Anf. 99 Försvarsminister PETER HULTQVIST (S)
          </note>
          <note>
            Utökad utbildningsplikt
          </note>
          <note>
            Anf. 100 JOSEFIN MALMQVIST (M)
          </note>
          <note>
            Anf. 101 Utbildningsminister ANNA EKSTRÖM (S)
          </note>
          <note>
            En sammanhållen hantering av totalförsvaret
          </note>
          <note>
            Anf. 102 ALEXANDRA ANSTRELL (M)
          </note>
          <note>
            Anf. 103 Försvarsminister PETER HULTQVIST (S)
          </note>
          <note>
            Taiwans delaktighet i WHO:s informationsutbyte
          </note>
          <note>
            Anf. 104 BORIANA ÅBERG (M)
          </note>
          <note>
            Anf. 105 Socialminister LENA HALLENGREN (S)
          </note>
          <note>
            § 9 Bordläggning
          </note>
          <note>
            § 10 Anmälan om interpellation
          </note>
          <note>
            § 11 Anmälan om frågor för skriftliga svar
          </note>
          <note>
            § 12 Anmälan om skriftliga svar på frågor
          </note>
          <note>
            § 13 Kammaren åtskildes kl. 15.02.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
