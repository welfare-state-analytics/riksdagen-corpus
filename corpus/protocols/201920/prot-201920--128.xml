<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--128</head>
          <docDate when="2020-05-29">2020-05-29</docDate>
        </div>
      </front>
      <body>
        <div>
          <note>
            § 1 Särskild debatt om åtgärder för att hindra smittspridning
            inom äldreomsorgen
          </note>
          <note type="speaker">
            Anf. 1 Socialminister LENA HALLENGREN (S):
          </note>
          <note>
            Fru talman! Det här är en debatt i en historisk tid. Det sker
            i en tid av kris, när äldreomsorgen uppmärksammas eftersom vi
            har tvingats se hur många som har smittats av covid-19 och fler
            också har avlidit på sitt äldreboende.
          </note>
          <note>
            Den 1 februari klassade regeringen covid-19 som en allmän och
            samhällsfarlig sjukdom. Det stod tidigt klart att med hög ålder
            följde en ökad risk att allvarligt drabbas av viruset. Regeringen
            och myndigheter har närmast dagligen upprepat vikten av att personer
            över 70 år begränsar sina fysiska kontakter och håller avstånd.
            Det har varit krävande, men det är fortfarande nödvändigt.
          </note>
          <note>
            Särskilt sårbara är de som bor på landets äldreboenden, det vill
            säga de äldsta och sköraste medborgarna. De är beroende av personalens
            vård och omsorg och kan sällan själva välja att hålla avstånd.
            De måste förlita sig på att andra tar ansvar för att minska smittspridning
            i deras omgivning och i deras hem. Detta ställer stora och höga
            krav på verksamheterna. Ansvariga inom äldreomsorgen har börjat
            säkerställa att den personal som är på arbetet är symtomfri och
            att det finns rätt utrustning och fungerande rutiner. De anställda
            inom svensk äldreomsorg gör ett fantastiskt arbete i en svår tid.
          </note>
          <note>
            Förutsättningarna har sett olika ut, och verksamheter har kommit
            att drabbas olika. I Stockholms län har 883 personer avlidit i
            covid-19 på ett särskilt boende. Det kan jämföras med Region Skåne
            där motsvarande siffra är 54.
          </note>
          <note>
            Inspektionen för vård och omsorg genomför just nu en omfattande
            granskning i hela landet för att så långt det är möjligt ta reda
            på orsakerna till utvecklingen. Vi är fortfarande mitt i pandemin
            men måste hela tiden lära både av de verksamheter som fått en
            smittspridning och av dem som lyckats undvika det.
          </note>
          <note>
            Regeringen har löpande vidtagit åtgärder för att förhindra smittspridning
            inom äldreomsorgen. Att avskaffa karensavdraget och kravet på
            läkarintyg vid sjukfrånvaro har varit särskilt viktigt för anställda
            inom vård och omsorg för att ha incitament att stanna hemma vid
            minsta symtom. Socialstyrelsen har på regeringens uppdrag tagit
            fram och spridit utbildningar om hur man upprätthåller basal hygien
            och korrekt använder skyddsutrustning. Den 20 maj hade över 130
            000 personer tagit del av dessa utbildningar.
          </note>
          <note>
            För att minska smittspridning från anhöriga uppmanade Folkhälso
            ­ myndigheten den 10 mars att man skulle avstå från alla besök
            på äldrebo ­ enden. Två dagar senare riktade regeringen samma
            skarpa rekommenda ­ tion. Det ledde till att många kommuner runt
            om i landet införde lokala besöksförbud. Den 30 mars beslutade
            sedan regeringen om ett heltäckande nationellt besöksförbud.
          </note>
          <note>
            Den 16 mars fick Socialstyrelsen i uppdrag att vara nationell
            inköps ­ central för inköp och distribution av skyddsutrustning.
            Jag tror att vi alla minns dramatiken när en hel värld samtidigt
            ropade efter samma produk ­ ter. Exportrestriktioner infördes,
            och leverantörskedjor slutade att fungera. I dag är situationen
            annorlunda, och tillgången till utrustning är bättre. So ­ cialstyrelsen
            har ungefär 1 miljon visir i lager och ett stabilt inflöde av
            ett par miljoner skyddsmasker per månad. Vi vill inte hamna i
            samma brist ­ situation igen.
          </note>
          <note>
            För att öka andelen fast anställd personal med rätt kompetens
            presenterade regeringen den 12 maj ett äldreomsorgslyft. Satsningen
            som har tagits fram i dialog med SKR och Kommunal innebär fasta
            heltidsanställningar som kombineras med studier. Satsningen beräknas
            leda till 10 000 nya tillsvidareanställda undersköterskor och
            vårdbiträden.
          </note>
          <note>
            I dag kommer Folkhälsomyndigheten att presentera ett material
            om hur testningen på äldreboenden ska utvecklas. Fler ska provtas,
            och smittspårningen ska öka. Jag ser det som nödvändigt att testningen
            på äldreboenden blir mer omfattande så att vi kan stoppa utbrott
            av smitta.
          </note>
          <note>
            Avslutningsvis: Vi är mitt i pandemin och i en kris av historiska
            proportioner. Det är otroligt betydelsefullt att vi drar slutsatser
            av både det som fungerar bra och det som inte fungerar. Jag ser
            fram emot dagens debatt.
          </note>
          <note type="speaker">
            Anf. 2 CAMILLA WALTERSSON GRÖNVALL (M):
          </note>
          <note>
            Fru talman! Först vill jag rikta mitt ödmjuka och uppriktiga
            tack till alla dem som sliter inom vårdens alla olika delar. Det
            gör de alltid, men den situation som vi har just nu går på så
            många olika sätt utöver det. De kända bevingade orden ”Aldrig
            har så många haft så få att tacka för så mycket” känns här och
            nu åter högst aktuella.
          </note>
          <note>
            Fru talman! De senaste veckorna har många saker blivit tydliga.
          </note>
          <note>
            För det första: Vilka fantastiska hjältar vi har som arbetar
            inom den svenska vården. Vår personal har snabbt kunnat ställa
            om i en ny och oerhört krävande situation. Vilken proffsighet
            och kunskap men också styrka och värme de besitter!
          </note>
          <note>
            För det andra: Vi har misslyckats med att skydda våra äldre,
            de som är mest sköra och de som i dag är helt hänvisade till att
            andra skyddar dem när de själva inte längre förmår det.
          </note>
          <note>
            För det tredje: Regeringen har varit senfärdig och har haft en
            bristande kommunikationsförmåga och en otydlighet.
          </note>
          <note>
            Jag vill uttrycka min förfäran och sorg över det som nu sker
            och har skett. Så många har mist sina liv, och vi har framför
            allt inte kunnat skydda våra äldre. Detta är en tragedi.
          </note>
          <note>
            Fru talman! Den 30 januari kallade jag socialminister Lena Hallengren
            till utskottet för att hon skulle redovisa sin och regeringens
            beredskap inför en möjlig smittspridning i Sverige. Vid detta
            tillfälle liksom vid flera återkommande offentliga sammanhang
            sa socialministern att regeringens och Sveriges beredskap var
            god. Först den 30 mars beslutade regeringen att införa besöksförbud
            på våra äldreboenden. Då hade 70-plus diskuterats och konstaterats
            utgöra en riskgrupp under många veckor.
          </note>
          <note>
            Låt oss slå fast några principiellt viktiga saker.
          </note>
          <note>
            Frågan om skyddsutrustning var i krisens början en ständig källa
            till oro. Hur många dagar eller timmar skulle utrustningen räcka?
            Kommunerna glömdes bort.
          </note>
          <note>
            Detta är ingen enskild människas fel. Skulden ska aldrig läggas
            på någon enskild person eller på vår fantastiska personal och
            kommer aldrig att göra det. Detta ansvar faller tungt på regeringen,
            för det är regeringen som leder landet, i synnerhet i kris. Sett
            i backspegeln vill jag därför rikta en fråga till socialministern.
            Vad anser socialministern att man borde ha gjort annorlunda?
          </note>
          <note type="speaker">
            Anf. 3 ANN-CHRISTINE FROM UTTERSTEDT (SD):
          </note>
          <note>
            Fru talman! I månader har vi nu levt i greppet av en pandemi
            som allvarligt hotar människors överlevnad, särskilt äldre men
            även andra sårbara grupper. Spanien drabbades så hårt att personal
            till slut flydde äldreboenden när det tvingades kliva över döda
            kroppar i korridorerna. Detta skräckexempel borde i ett tidigt
            skede ha lett till ett kraftfullt agerande från regeringen.
          </note>
          <note>
            Men smittan fick snabbt fäste på äldreboenden, och de som skulle
            värnas mest är de som har drabbats hårdast. Det som inte fick
            hända hände. För detta ska regeringen hållas ansvarig.
          </note>
          <note>
            Äldreomsorgen är för oss högt prioriterad. Vi väljer att agera
            när vår befolkning nu drabbats av den allvarligaste katastrofen
            inom vård och omsorg i modern tid. Mer än 4 000 människor har
            hittills avlidit – 4 000 människor som sörjs av sina nära och
            kära, 4 000 människor vars varma hand inte kan hållas mer.
          </note>
          <note>
            Denna viktiga debatt har därför initierats av Sverigedemokraterna.
            Sverigedemokraterna begär därför också att en coronakommission
            tillsätts omgående. Vi har krävt fullgod skyddsutrustning för
            personalen inom äldreomsorgen, men larmrapporterna om avsaknaden
            av skyddsutrustning och rädslan att bli smittad för personal,
            närstående och de äldre själva har fortsatt. Socialministerns
            uttalande om att kommuner fått den skyddsutrustning de behövt
            stämmer alltså inte. För detta ska regeringen hållas ansvarig.
          </note>
          <note>
            Sverigedemokraterna har också krävt en ökad beredskap vid kriser.
            Nationens beredskap har länge varit undermålig. Socialministerns
            uttalan ­ de om att Sveriges beredskap är god stämmer alltså inte
            heller. För detta ska regeringen hållas ansvarig.
          </note>
          <note>
            Sverige sticker ut i antalet dödsfall i jämförelse inte bara
            med våra nordiska grannländer utan faktiskt med hela världen.
            Nu kommer dessutom larm om att smittan återigen ökar i vårt land.
            Regeringen har ännu inte ens lyckats öka antalet tester.
          </note>
          <note>
            Fru talman! Regeringen är Sveriges befolkning svaret skyldig.
            Varför valde regeringen en pandemistrategi som tar livet av så
            många människor?
          </note>
          <note type="speaker">
            Anf. 4 SOFIA NILSSON (C):
          </note>
          <note>
            Fru talman! Som tydligt framgått i tidigare anföranden står vi
            inför en stor utmaning med coronasmitta i äldreomsorgen. Varje
            dödsfall är en tragedi, och varje dödsfall som sker men som hade
            kunnat förebyggas är ett stort misslyckande. Att vi nu ser tusentals
            sådana tragedier skär i hjärtat. Att höra och läsa om personer
            som blivit smittade på grund av bristande rutiner och otillräcklig
            beredskap gör mig uppriktigt sagt förbannad.
          </note>
          <note>
            Det kommer en dag att både sörja och vara arg, men den dagen
            är inte i dag, inte mitt i brinnande kris. Nu måste vi fokusera,
            lära oss av dem som misslyckats och inspireras av dem som lyckats,
            allt för att förhindra en fortsatt smitta. Det är viktigt att
            komma ihåg att det finns kommuner och äldreboenden som helt lyckats
            undvika smitta. Det är viktigt att förstå att kampen mot en pandemi
            förs mot en osynlig fiende och med vårdpersonalen i första ledet.
            Det är viktigt att respektera att denna kamp förs mitt i många
            tusen äldres liv i deras egna hem och bostäder. Det är även otroligt
            viktigt att komma ihåg att kampen inte är över; vi står inför
            en sommar och troligtvis en höst som kommer att innebära hårt
            slit för dem som jobbar i vården. De riskerar att slita hårt för
            dem som bor på våra äldreboenden.
          </note>
          <note>
            Fru talman! Vissa företrädare kommer att försöka få det att framstå
            som att lösningarna på att förhindra smitta i äldreomsorgen är
            enkla. Av en händelse råkar lösningarna dessutom bestå av just
            de politiska förslag som dessa partier redan tidigare drivit.
            Denna återvinningspolitik, där man försöker anpassa nya problem
            till gamla lösningar, är inte värdig i en så här seriös kris.
            I stället är det viktigt att vi utgår från vad vi hittills lärt
            oss under krisen. Då blir det tydligt att vi behöver en politik
            som på kort sikt får vårdpersonalen att orka igenom de kommande
            månaderna. Det blir också tydligt att vi behöver hitta sätt att
            låta de äldre träffa anhöriga och nära och kära utan att orsaka
            nya smittvägar.
          </note>
          <note>
            Coronakrisen visar också att vi på längre sikt på riktigt måste
            ta ett helhetsgrepp kring äldres hälsa. Vi i Centerpartiet vill
            se ett äldrehälsovårdsprogram och en äldrelag som gör det enklare
            att både skapa god hälsa med förebyggande insatser och samordna
            de många olika vårdinsatser våra äldre får. Vi vill också se satsningar
            för att få fler personer att söka sig till vårdyrket. Nu är det
            viktigt att vi kan jobba tillsammans för att fortsätta kampen
            mot covid-19, för den är långt ifrån över.
          </note>
          <note type="speaker">
            Anf. 5 KARIN RÅGSJÖ (V):
          </note>
          <note>
            Fru talman! Mina tankar går till de avlidna, till anhöriga och
            till personalen, som gör ett extremt bra arbete i en tuff situation
            inom äldreomsorgen. Drygt 90 procent av alla som har dött i covid-19
            i Sverige har varit över 70 år så här långt. 49 procent av dem
            bodde på äldreboenden, och 25 procent hade hemtjänst. Stockholm
            är superdrabbat.
          </note>
          <note>
            Fru talman! Borde vi ha förstått att äldreomsorgen, som varit
            på svältkur så länge, skulle bli en dödsfälla för så många äldre?
            Jag tycker nog det. Av dem som bodde på särskilt boende 2017 var
            78 procent 80 år eller äldre. Ett år efter flytt till särskilt
            boende har 41 procent av männen avlidit. Det här var före covid-19.
            Många på äldreboendena är dementa och har exempelvis alzheimer.
            Det är dem vi ska tala om i dag: de äldsta, de multisjuka – Eva,
            Britta, Gerhard och Kalle, de som byggde landet. De har väldigt
            liten motståndskraft och är lätta offer för ett farligt virus
            i en äldreomsorg som inte varit rustad utan nedrustad.
          </note>
          <note>
            En person med insatser enbart från hemtjänsten möter i genomsnitt
            15 olika personer under 14 dagar. Siffrorna är från 2019. Så har
            verkligheten sett ut länge. Andelen anställda som följde korrekta
            hygienrutiner var 55 procent 2018. Det är uselt. Det här är en
            arbetsgivarfråga. Ni fattar med vilka ingångsvärden vi gick in
            i covid-19-krisen.
          </note>
          <note>
            I uppgörelsen i januariavtalet finns det inte så många ord om
            äldrepolitik, men det är frågor som Vänstern lyft fram, med satsningar
            på exempelvis personal på äldreboenden. Det är först nu när covid-19
            kommit in i äldreomsorgen som det har blivit en satsning. Plötsligt
            ropar alla partier på fasta anställningar. Det känns bra för oss
            i Vänsterpartiet. I Stockholms kommun är 40 procent timanställda.
            I övriga landet är det 10 procent. Sju av tio undersköterskor
            i äldreomsorgen, fru talman, upplever att bemanningen är otillräcklig
            varje vecka – detta före covid-19-krisen.
          </note>
          <note>
            Fru talman! Personalens handlingsutrymme och möjlighet att få
            stöd i arbetet av kollegor och chefer har minskat betydligt. Personalen
            upplever sitt arbete som betydligt tuffare psykiskt och fysiskt,
            enligt en mätning som har gjorts från 2005 till 2015. Vi är sämst
            i klassen i jämförelse med ett antal nordiska länder. Vi har även
            en äldreomsorg som i vissa kommuner bygger på vinst i välfärd.
            Det är just därför det är 40 procent timanställda i Stockholm,
            de privata vårdbolagens mecka. Så möter vi inte en pandemi.
          </note>
          <note>
            Det här är bakgrunden till att så många äldre äldre har avlidit
            av covid-19. Det är ingen tillfällighet, men vi kan så mycket
            bättre.
          </note>
          <note type="speaker">
            Anf. 6 ACKO ANKARBERG JOHANSSON (KD):
          </note>
          <note>
            Fru talman! Det är en glädje att få leva år efter år. Att få
            åldras är en förmån. Alternativet är sämre. Men livet ska präglas
            av livskvalitet hela livet, livskvalitet även då jag blivit rik
            på år.
          </note>
          <note>
            Därför har vi sedan många år tillbaka en gemensamt finansierad
            äldreomsorg. Den ska hjälpa mig när jag inte klarar mig själv.
            Det handlar om sociala behov och medicinska behov. Vi har byggt
            ut äldreomsorgen alltsedan långvården avvecklades. Mycket har
            blivit bättre. Men vi har tappat hälso- och sjukvårdsinsatserna.
            De behöver ha en större plats i äldreomsorgen än de har i dag.
            Det behövs fler sjuksköterskor och fast läkarkontakt med geriatrisk
            kompetens.
          </note>
          <note>
            Undersköterskorna är basen i äldreomsorgen. Det kommer nu att
            bli en skyddad yrkestitel. Med den behöver det också följa rätt
            till kontinuerlig fortbildning av god kvalitet. Vi kristdemokrater
            menar att de stora brister vi nu ser i äldreomsorgen under pandemin
            hade kunnat vara färre om vi haft mer hälso- och sjukvårdsinsatser
            och en kompetenssäkrad bas med undersköterskor med fast tjänst
            och undersköterskor som fått tillräckligt med skyddsutrustning.
            Hälften av dem över 70 år som dött till följd av covid-19 bodde
            på ett äldreboende. Det är en stor andel, och det manar till eftertanke
            och handling.
          </note>
          <note>
            Fru talman! Det behöver förstås sägas att de flesta äldreboenden
            inte fått in covid-19. Dessutom har kommuner och omsorgsföretag
            gjort ett stort arbete för att klara de påfrestningar som pandemin
            medför.
          </note>
          <note>
            De brister vi ser i äldreomsorgen i dag under pandemin påverkar
            hur vi ska klara det framåt. Men de kom inte bara när pandemin
            uppstod. De fanns långt tidigare. Vi ser också effekterna av det
            i dag.
          </note>
          <note>
            Kristdemokraterna har i flera motioner lämnat förslag på hur
            vi kan komma till rätta med bristen på medicinska insatser, förbättra
            personalens arbetsvillkor och ge bättre förutsättningar för kommunerna
            genom både riktade och generella statsbidrag.
          </note>
          <note>
            Vi gläds över det äldreomsorgslyft som nu kommer till stånd.
            Men vi är redo att diskutera fler förslag och genomföra fler förslag.
            Vi uppmanar varje kommun att säkerställa att medarbetarna har
            den skyddsutrustning som behövs.
          </note>
          <note>
            Ingen medarbetare ska behöva vara orolig över om det finns tillräckligt
            med skyddsutrustning på jobbet. Ingen äldre som bor på ett särskilt
            boende eller får hemtjänst ska vara orolig över den vård man får.
          </note>
          <note type="speaker">
            Anf. 7 LINA NORDQUIST (L):
          </note>
          <note>
            Fru talman! Covid-19 har slagit hårt mot allas vardag men extra
            hårt och skoningslöst mot de människor som är över 70 år. Det
            är därför som jag står här i dag och inte min kollega Barbro Westerholm.
          </note>
          <note>
            Fru talman! Den 28 januari ställde jag en skriftlig fråga till
            statsrådet Hallengren där jag frågade om Sveriges beredskap inför
            en eventuell pandemi. Fyra månader senare rapporterar nu landets
            smittskyddsläkare om att kommunerna i början kan ha glömts bort.
            Om det är så kan det ha varit ett dödligt misstag.
          </note>
          <note>
            Jag förutsätter att detta kommer att följas upp noggrant, precis
            som alla våra insatser i denna pandemi måste följas upp. Vi måste
            lära oss av allt vi gjorde rätt men också allt vi kan ha gjort
            fel.
          </note>
          <note>
            Fru talman! Akut här och nu vill jag att äldreomsorgen lär av
            de boenden och den hemtjänst som klarat detta väl. Det gäller
            att man ser till att de anställda får all den kunskap, all den
            tid, vartenda test, all den skyddsmateriel och allt det stöd som
            de behöver för att ta våra allra sköraste genom detta.
          </note>
          <note>
            Fru talman! Men vi har också grundläggande brister i äldres rättigheter
            och i medarbetarnas situation i äldreomsorgen. Det finns många
            exempel på fantastisk äldreomsorg i Sverige. Så är det. Men på
            andra håll har de anställda alldeles för få kollegor, för lite
            kunskap, fortbildning, löneutveckling, ledning och tid.
          </note>
          <note>
            Där kan äldreomsorgen ha blivit en handgranat där ett okänt virus
            drog ut sprinten. Man visste inte, och man hann inte. Man försökte
            sitt allra bästa, men det räckte inte. Det var bristande förutsättningar.
          </note>
          <note>
            Rapporter pekar sedan länge på höga sjukskrivningstal i äldreomsorgen,
            låg bemanning med stor andel timanställda, bristande följsamhet
            till hygienrutiner och bristande hantering av arbetskläder. Smittade
            årsrika på äldreboenden har inte flyttats till en annan plats
            där de kan få bästa möjliga omsorg utan att andra riskerar att
            också smittats.
          </note>
          <note>
            Fru talman! Det behövs en synvända, ett totalt perspektivskifte
            på vad äldreomsorg egentligen ska vara och vad den betyder. Jag
            är glad över att vi liberaler har enats med regeringen om ökade
            resurser, fast omsorgskon ­ takt i hemtjänsten och nyligen ett
            omsorgslyft. Men det får bara vara början. Det behövs ett envist,
            nationellt arbete för fler sjuksköterskor, fler fast anställda
            och undersköterskor, gott ledarskap och löneutveckling.
          </note>
          <note>
            Varje beslutsfattare måste ställa sig frågan: Vad skulle jag
            behöva i deras situation?
          </note>
          <note type="speaker">
            Anf. 8 Socialminister LENA HALLENGREN (S):
          </note>
          <note>
            Fru talman! Som jag sa i mitt inledande inlägg står vi fortfarande
            mitt i pandemin. Vi får inte förledas att tro att krisen är över,
            allra minst för de äldre. Vi ska kontinuerligt lära av det som
            har hänt för att minska riskerna att få en ökad smittspridning
            i fler delar av äldreomsorgen.
          </note>
          <note>
            Den 16 april gav regeringen Inspektionen för vård och omsorg
            ett särskilt uppdrag med anledning av covid-19. Myndigheten genomför
            nu en fördjupad tillsyn av den vård och behandling som ges vid
            landets samtliga äldreboenden.
          </note>
          <note>
            I tillsynen ingår att granska om de äldre får vård och behandling
            utifrån individuella behov och om det vid boendena finns förutsättningar
            att ge medicinsk vård och behandling till dem som inte bedöms
            ha behov av sjukhusvård.
          </note>
          <note>
            Jag har inte fullständiga data från alla landets regioner, men
            det har sjukhusvårdats minst 12 000 personer för covid-19. Över
            5 000 av dem har varit över 70 år. Omkring 1 800, en av sju sjukhusvårdade
            patienter, har varit över 85 år.
          </note>
          <note>
            Det är alltså inte så att äldre personer inte har vårdats på
            sjukhus för covid-19. Men skulle det vara så att man inte har
            fått den vård man behöver ska det naturligtvis granskas.
          </note>
          <note>
            Uppdraget till IVO har lämnats med anledning av covid-19. Men
            slutsatserna kommer att vara viktiga även i arbetet med att generellt
            stärka svensk äldreomsorg.
          </note>
          <note>
            Allt fler blir allt äldre. De som behöver äldreomsorg behöver
            samtidigt allt oftare mer vård. Det ställer nya krav på verksamheten
            och de anställda. Den tekniska utvecklingen har stor potential
            men används fortfarande inte i tillräckligt stor utsträckning.
          </note>
          <note>
            Regeringen har påbörjat arbetet att långsiktigt stärka svensk
            äldreomsorg. Det handlar bland annat om regeringens välfärdkommission
            och den stora utredningen om välfärdstekniken som regeringen nyss
            tog emot. Det handlar om att följa upp de nya kraven på arbetskläder.
            Men det handlar också om Barbro Westerholms viktiga utredning
            om fast omsorgskontakt inom hemtjänsten.
          </note>
          <note>
            Det handlar om Görans Johnssons samordningsuppdrag vad gäller
            kompetensförsörjning utifrån ledarskap, arbetsmiljö och arbetsvillkor.
            Det handlar om att reglera yrket undersköterska. Det är en helt
            avgörande komponent för att få en äldreomsorg som har den kompetens
            som krävs.
          </note>
          <note>
            Det handlar naturligtvis också om det äldreomsorgslyft som jag
            nämn ­ de i min inledning och som flera har återupprepat. Om vi
            ska kunna förändra kvaliteten i svensk äldreomsorg är det nödvändigt
            att börja med personalens villkor. Den ska ha rätt förutsättningar
            att arbeta.
          </note>
          <note>
            Det gäller naturligtvis materiel och rutiner. Men det gäller
            också en grundläggande vårdutbildning. Med tanke på dagens inlägg
            i debatten låter det som att det finns ett stort intresse både
            för dessa förslag och för många andra framöver.
          </note>
          <note type="speaker">
            Anf. 9 CAMILLA WALTERSSON GRÖNVALL (M) replik:
          </note>
          <note>
            Fru talman! De vi har förlorat kan vi inte få igen. Men de misstag
            som har gjorts ska vi undvika att göra igen. Bland annat därför
            vill vi moderater se en coronakommission på plats så snart som
            möjligt.
          </note>
          <note>
            Bland annat Norge inför det, och vi vill se en liknande modell
            i Sverige. Vi behöver utan dröjsmål börja utvärdera och granska
            hur, vad och varför saker skett.
          </note>
          <note>
            I dag får vi också besked att Sverigedemokraterna vill ha en
            corona ­ kommission. Det innebär, tillsammans med de övriga partier
            som sagt sig stödja en kommission, att vi har en majoritet. Hittills
            har regeringen stretat emot.
          </note>
          <note>
            Även jag var förvånad att det var redan den 13 januari som jag
            bad att vi skulle kalla ministern till utskottet. Fortsätter regeringen
            att streta emot? Minnet är kort. Vi behöver detta utan dröjsmål.
          </note>
          <note type="speaker">
            Anf. 10 Socialminister LENA HALLENGREN (S) replik:
          </note>
          <note>
            Fru talman! Jag hade uppfattat dagens debatt som att vi skulle
            diskutera åtgärder för att förhindra de effekter som vi nu ser
            i svensk äldreomsorg. Camilla Waltersson Grönvall kommer kanhända
            att ägna sina fortsätta inlägg åt det och kanske också sin nästa
            replik.
          </note>
          <note>
            Jag vill gärna påminna om att vi fortsatt är i en pandemi. Vi
            har myndigheter som är oerhört tyngda av ett väldigt intensivt
            arbete. Det var påbörjat redan i slutet av januari, och det har
            fortsatt med oförminskad eller, rättare sagt, med ökad hastighet
            sedan dess.
          </note>
          <note>
            Vi har fått skjuta på rapporteringskrav till samtliga kommuner
            och re ­ gioner på många olika sätt för att verksamheterna just
            nu inte mäktar med annat än att hantera pandemin.
          </note>
          <note>
            Jag tror att det vore klokt att reflektera över vilken typ av
            underlag och grävande i verksamheter som vi precis just nu ska
            ägna oss åt. Det råder ingen tvekan om att den här situationen,
            pandemin, kommer att utvärderas på längden och tvären. Men jag
            tror också att det är klokt att vi vet vad vi ska utvärdera och
            att vi har statistik som kan vara jämförbar med både andra länder
            och, naturligtvis, inom Sverige.
          </note>
          <note type="speaker">
            Anf. 11 CAMILLA WALTERSSON GRÖNVALL (M) replik:
          </note>
          <note>
            Fru talman! Jag uppfattar det som ett nej. Anledningen till att
            vi behöver en coronakommission är en av anledningarna till att
            vi står här just nu, för det finns många anledningar. Vi behöver
            snarast sätta igång ett arbete för att titta på vad som har gjorts
            fel för att det inte ska ske igen.
          </note>
          <note>
            Jag har tidigare tagit upp att det är regeringens ansvar att
            leda ett land i kris, och där befinner vi oss nu. Jag ställer
            den fråga som jag ställde under mitt första anförande mot bakgrund
            av det vi talar om: Hur ser socialminis ­ tern på vilket ansvar
            regeringen har, och vad skulle man ändra på i hur man har agerat
            hittills?
          </note>
          <note type="speaker">
            Anf. 12 Socialminister LENA HALLENGREN (S) replik:
          </note>
          <note>
            Fru talman! I just den här kammaren och i Sveriges riksdag behöver
            man kanske inte ägna så mycket tid åt resonera kring att 290 kommuner
            är ansvariga för svensk äldreomsorg. Jag vill understryka att
            ansvaret för det som har hänt definitivt är delat, men vi har
            olika roller.
          </note>
          <note>
            Jag tror, precis som Camilla Waltersson Grönvall själv sa, att
            man inte bara kan peka ut en enskild individ eller en enskild
            verksamhetschef. Det är absolut inte min ambition. Men jag vill
            understryka att det är ett väldigt omfattande arbete att utvärdera
            vad som har hänt i svensk äldreomsorg.
          </note>
          <note type="speaker">
            Anf. 13 ANN-CHRISTINE FROM UTTERSTEDT (SD) replik:
          </note>
          <note>
            Fru talman och socialministern! Vi har stått i de här talarstolarna
            och haft replikskiften ett antal gånger under pandemin, och jag
            vill fortsätta att fråga om den spridning som har skett på äldreboendena.
          </note>
          <note>
            Jag vill helt enkelt kort och koncist fråga socialministern:
            Varför har kraven på skyddsutrustning för omsorgspersonalen varit
            så otydliga?
          </note>
          <note type="speaker">
            Anf. 14 Socialminister LENA HALLENGREN (S) replik:
          </note>
          <note>
            Fru talman! Det är som Ann-Christine From Utterstedt säger: Vi
            har vid ett antal tillfällen under pandemin haft möjlighet att
            föra den här typen av diskussioner trots att vi har haft en väldigt
            liten riksdag. Jag har uppskattat det, för jag tror att det är
            viktigt att man diskuterar i stunden – när vi alla minns allvaret.
          </note>
          <note>
            Vi hade en situation när det gäller skyddsmateriel som var väldigt
            ansträngd. Det betyder inte att det inte fanns några som helst
            ambitioner att se till att man hade rätt utrustning vid rätt tid.
            Däremot är det, som From Utterstedt känner till, inte regeringens
            ansvar att tala om vilken utrustning som krävs vid vilket tillfälle.
            Det är dels Folkhälsomyndigheten, som har kunskap om viruset och
            virusets spridning, dels Arbetsmiljöverket, som är den myndighet
            som ger riktlinjer.
          </note>
          <note>
            Jag tror att vi kommer att återkomma i utvärderingen av krisen
            till just frågan om vem som ansvarar för vad. Vi har 290 kommuner
            och 21 regio ­ ner. Vem har ansvar för vad, och hur underlättar
            vi för en tydlighet i detta?
          </note>
          <note>
            Socialstyrelsens uppdrag att vara nationell inköpscentral kom
            till just för att undvika en situation där man hade en brist.
          </note>
          <note type="speaker">
            Anf. 15 ANN-CHRISTINE FROM UTTERSTEDT (SD) replik:
          </note>
          <note>
            Fru talman! Det är alldeles tydligt att ett ansvarsutkrävande
            behövs. Det kommer att visa en hel del brister; det är jag helt
            övertygad om.
          </note>
          <note>
            En annan fråga jag har gäller antalet utbildningsplatser man
            har tillfört från regeringens sida. Det handlar egentligen inte
            om det behov som finns, utan det är utifrån vad man just nu mäktar
            med. Vad är socialministerns bedömning av hur många platser som
            egentligen skulle behövas?
          </note>
          <note type="speaker">
            Anf. 16 Socialminister LENA HALLENGREN (S) replik:
          </note>
          <note>
            Fru talman! Nu kanske jag missförstod frågan, för jag vet inte
            riktigt vilka utbildningsplatser som From Utterstedt syftar på.
          </note>
          <note>
            Men om vi talar om Äldreomsorgslyftet, som möjliggör 10 000 utbildningsplatser
            och ger en möjlighet att arbeta i verksamheten och samtidigt utbilda
            sig till vårdbiträde eller undersköterska, är det helt enkelt
            en be ­ dömning av vad SKR och Kommunal anser att man klarar av
            just nu. Jag ser det som en början på mycket mer.
          </note>
          <note type="speaker">
            Anf. 17 SOFIA NILSSON (C) replik:
          </note>
          <note>
            Fru talman! Under dagens debatt har ett antal viktiga brister
            och misslyckanden i äldreomsorgens hantering lyfts fram.
          </note>
          <note>
            Något som återkommer gång på gång och som vi har hört om framför
            allt under de senaste veckorna är testning av personal. Smittvägen
            in får inte ske via personalen.
          </note>
          <note>
            Därför undrar jag hur ministern ser på frågan om just testning
            av personal. Hur ska detta komma igång?
          </note>
          <note type="speaker">
            Anf. 18 Socialminister LENA HALLENGREN (S) replik:
          </note>
          <note>
            Fru talman! Jag vill ta tillfället i akt att säga tack till Sofia
            Nilsson. Hon ingår ju i Centerpartiet, som har varit med och lagt
            fram så många förslag under denna väldigt ansträngande tid. Jag
            utgår från att dessa förslag kommer att fortsätta läggas fram.
          </note>
          <note>
            När det handlar om testningen är det precis som jag sa i mitt
            anförande: I dag kommer Folkhälsomyndigheten att presentera utökade
            riktlinjer för hur man ska testa på äldreboenden. Det har varit
            efterlängtat, och jag vet att det finns goda exempel. Det handlar
            om äldreboenden och kommuner där man har haft riktlinjer och en
            bättre strategi för att testa. Jag ser framför mig att detta kommer
            att kunna få en bättre spridning.
          </note>
          <note type="speaker">
            Anf. 19 SOFIA NILSSON (C) replik:
          </note>
          <note>
            Fru talman! Det är det här som har återkommit i debatten gång
            på gång: Det är något som är på gång, och det är något som ska
            komma.
          </note>
          <note>
            Men varje dödsfall som skulle kunna undvikas och förebyggas är
            verkligen ett stort misslyckande. Att personal bär med sig smitta
            in är enligt mig ett stort misslyckande.
          </note>
          <note>
            Jag vill ändå understryka detta, jag vill få en förklaring och
            jag vill veta hur ministern ser på vilka åtgärder som behöver
            vidtas för att vi ska få igång testningen. Det kan inte bara fortsätta
            att vara en pappersprodukt och något som vi säger.
          </note>
          <note type="speaker">
            Anf. 20 Socialminister LENA HALLENGREN (S) replik:
          </note>
          <note>
            Fru talman! Att personal med symtom inte ska arbeta har varit
            en väldigt skarp rekommendation och tydligt från allra första
            början. Därför finns också åtgärder för att man enkelt ska kunna
            vara hemma.
          </note>
          <note>
            När det handlar om testningen är det återigen så att just personal
            inom vård och omsorg och brukare i vård och omsorg och gruppbostäder
            är de som ska testas i allra första hand. I dag kommer Folkhälsomyndigheten
            med riktlinjer för kommuner och äldreboenden för hur man ska testa.
          </note>
          <note type="speaker">
            Anf. 21 KARIN RÅGSJÖ (V) replik:
          </note>
          <note>
            Fru talman! Kommer regeringen att satsa på att stärka äldreomsorgen
            med personal och utbildningsinsatser, vilket är en förutsättning
            för en värdig äldreomsorg även efter covid-19?
          </note>
          <note>
            Det handlar om att uppgradera dem som arbetar inom äldreomsorgen
            och att ge dem bra löner, bra scheman, bra arbetsvillkor och bra
            kompetensutveckling. Det ger en säker äldreomsorg.
          </note>
          <note>
            Kommer regeringen att fortsätta att satsa på de fasta tjänsterna,
            på mer personal och på mer utbildning långsiktigt? Är det, fru
            talman, någonting som ligger i regeringens intentioner efter covid-19?
          </note>
          <note type="speaker">
            Anf. 22 Socialminister LENA HALLENGREN (S) replik:
          </note>
          <note>
            Fru talman! Detta är ett arbete som redan har påbörjats. Det
            är inte så att inga åtgärder vidtogs före pandemin, men det är
            helt uppenbart att vi behöver göra så mycket mer.
          </note>
          <note>
            Jag menar att det äldreomsorgslyft som har tagits fram och som
            Sveriges Kommuner och Regioner nu ska se till att sätta i sjön,
            där 10 000 fler inte bara får en möjlighet att få en anställning
            utan också en utbildning, hänger ihop med detta. Det handlar om
            att få en fast anställning med trygga villkor och att få möjlighet
            att göra sitt jobb med rätt utbildning i botten. Att vara vårdbiträde
            eller undersköterska och arbeta med de allra sköraste är inget
            enkelt arbete, utan det krävs kompetens för detta.
          </note>
          <note>
            Resurser har tillskjutits såväl nu som under förra mandatperioden,
            i gott samarbete med bland andra Vänsterpartiet. Men detta är
            resurser som måste fortsätta att öka. Nu har kommuner och regioner
            så här långt fått ett tillskott på nästan 29 miljarder, och jag
            tror inte att det sista ordet är sagt än.
          </note>
          <note type="speaker">
            Anf. 23 KARIN RÅGSJÖ (V) replik:
          </note>
          <note>
            Fru talman! Kommer regeringen att dra lärdom av att de privata
            aktörerna i äldreomsorgen i stor utsträckning kan kopplas till
            just besparingar på löner, bemanning och arbetsmiljö?
          </note>
          <note>
            De kommunalanställda tjänar mer, har fler arbetskamrater och
            så vidare. I Stockholm, som är privatiseringens mecka, har tre
            gånger så många avlidit på äldreboenden jämfört med förra året.
            Det visar att någonting har gått snett i alla fall här.
          </note>
          <note>
            Fru talman! Vad kommer regeringen att göra för att minska välfärdsbolagens
            vinstmaximering?
          </note>
          <note type="speaker">
            Anf. 24 Socialminister LENA HALLENGREN (S) replik:
          </note>
          <note>
            Fru talman! Det är naturligtvis en intressant debatt att följa
            också i Stockholm. Kommunen är ju huvudman för äldreomsorgen i
            Stockholm likaväl som man är ansvarig för äldreomsorgen i Kalmar,
            i Luleå och på alla andra ställen i Sverige.
          </note>
          <note>
            Regeringen ska naturligtvis bidra. Vi ska fortsätta med det som
            är strukturellt, nämligen att se till att skydda undersköterskor,
            ge dem en skyddad yrkestitel och se över vilka förutsättningar
            som kan finnas för att de ska få en bättre utbildning och ha rätt
            förutsättningar. Resurstillskotten kommer att vara betydelsefulla,
            även om resurserna kommer att vara knappa.
          </note>
          <note type="speaker">
            Anf. 25 ACKO ANKARBERG JOHANSSON (KD) replik:
          </note>
          <note>
            Fru talman! Kristdemokraterna framförde tidigt till regeringen
            att regeringen måste skapa sig verktyg så att man nationellt kan
            ta ansvar om inte 21 regioner och 290 kommuner räcker till. Regeringen
            fattade också beslut om att Socialstyrelsen skulle vara inköpscentral
            och kunna samordna. Det startade väl för hälso- och sjukvården
            i regional regi, men äldre ­ omsorgen kom ju ett par veckor efter.
            När beskedet kom att Socialstyrelsen skulle ansvara också för
            äldreomsorgen dröjde det närmare fyra veckor innan det var igång.
          </note>
          <note>
            Vad var det som gick fel, och vems är ansvaret?
          </note>
          <note type="speaker">
            Anf. 26 Socialminister LENA HALLENGREN (S) replik:
          </note>
          <note>
            Fru talman! Jag vill tacka Acko Ankarberg för ett väldigt intressant
            inlägg och för väldigt konstruktivt samarbete under den här pandemin.
            Jag vill också med all respekt säga att det är mycket som behöver
            utvärderas. Hur många veckor gick det mellan det ena och det andra
            beslutet? Jag hoppas att det finns en viss förståelse för att
            jag inte bara kan stå och svara på det på en minut.
          </note>
          <note>
            Jag vill dock understryka att vi ju känner till svårigheten med
            att ha 290 kommuner. Vi tycker att det finns många fördelar med
            att ha kommunalt självstyre, men svårigheten är att kommunerna
            inte på samma sätt som regionerna är vana att ge lägesbilder,
            att stämma av sina lager och att veta vilken skyddsutrustning
            man behöver. Det handlar helt enkelt om en väldig svårighet att
            få kommunerna att riktigt förstå frågan, förstå uppdraget och
            veta vad man behövde.
          </note>
          <note>
            Återigen – det här kommer jag väl att få säga många gånger –
            hoppas jag att vi kan vara överens om att när man tittar i backspegeln
            är det en sak. För kommunerna var det dock väldigt svårt att se
            hur deras behov egentligen såg ut, och kan man inte uttrycka behoven
            blir det väldigt svårt för Socialstyrelsen som nationell myndighet
            att göra en egen bedömning av hur behoven ser ut.
          </note>
          <note type="speaker">
            Anf. 27 ACKO ANKARBERG JOHANSSON (KD) replik:
          </note>
          <note>
            Fru talman! Jag tror att det ligger mycket i att man inte visste
            hur det var. Men arbetsmiljölagen säger ändå att arbetsgivarna
            har ansvar för sina medarbetare och för att de har tillräckligt
            skydd. När sedan en så stor del av omsorgen bedrivs av kommunerna,
            när det offentliga har ett ansvar, måste ju ändå regeringen finnas
            där och ta det yttersta ansvaret. Det dröjde, menar jag, förmodligen
            väldigt många veckor för mycket innan vi var på plats, och det
            har vi fått skörda i dag.
          </note>
          <note type="speaker">
            Anf. 28 Socialminister LENA HALLENGREN (S) replik:
          </note>
          <note>
            Fru talman! Det är precis så: Arbetsgivaren har det yttersta
            ansvaret för att medarbetarna har förutsättningar att göra det
            jobb som krävs. När det sedan gäller övergången till att också
            kommunerna har det ansvaret och vad som händer när de inte klarar
            av det vill jag inte riktigt hålla med om att det då automatiskt
            är regeringens ansvar. Däremot behöver vi samarbe ­ ta och samordna
            under den här krisen.
          </note>
          <note>
            Den brist på skyddsmateriel vi hade var monumental. Det var ett
            enormt hårt arbete som bedrevs. Det handlade inte om att neka
            kommuner, utan det handlade om att kommuner inte riktigt såg hur
            behoven såg ut.
          </note>
          <note type="speaker">
            Anf. 29 LINA NORDQUIST (L) replik:
          </note>
          <note>
            Fru talman! Många kloka frågor är redan ställda, men jag vill
            ändå se lite framåt. Vare sig vi vill det eller inte kommer det
            att komma fler smittor. När det gäller krig och krigsfara tänker
            jag mig att det finns en färdig beredskap. Där finns till och
            med förfogandelagen redo att sätta igång. Kan statsrådet och regeringen
            överväga att skapa motsvarande beredskap och kanske till och med
            lagstiftningsberedskap för framtida pandemier?
          </note>
          <note type="speaker">
            Anf. 30 Socialminister LENA HALLENGREN (S) replik:
          </note>
          <note>
            Fru talman! Inte nog med att det kommer fler smittor, vi har
            ju en smitta i samhället som definitivt inte har lämnat oss utan
            som vi måste fortsätta att ha fullt fokus på. Jag vill verkligen
            avråda från att vi alla går in i någon typ av känsla att vi ska
            utvärdera, att vi är förbi detta och nu ska tänka på kommande
            kriser. Jag säger inte att det var detta Lina Nordquist menade,
            men jag tycker att vi har en sådan allmän känsla i samhället.
            Det är skönt att man inte känner samma rädsla och oro, men jag
            vill verkligen varna för att det sprids en känsla av att vi ska
            gå vidare i en annan fas än att bekämpa det här viruset.
          </note>
          <note>
            Det är klart att vi behöver utvärdera och lära. Så är det. Jag
            tror inte att någon, även om man hade fått gissa väldigt länge,
            kunde ha förutsett att det skulle kunna bli så här med en pandemi:
            Hela världen stänger ned, man håller på skyddsmateriel, 30 procent
            av personalen är sjukskrivna och så vidare.
          </note>
          <note>
            Vi behöver naturligtvis lära av detta. Vi behöver rusta. Beredskapen
            i hälso- och sjukvården, som inte minst socialutskottet kommer
            att få diskutera framöver, är i full gång att utredas.
          </note>
          <note type="speaker">
            Anf. 31 LINA NORDQUIST (L) replik:
          </note>
          <note>
            Fru talman! Tack, statsrådet, för svaret! Nej, precis som statsrådet
            antydde menar jag inte att vi nu ska lämna detta och börja fundera
            över en framtida okänd smitta. Vi står mitt i krigsdimman, så
            att säga. Men samtidigt anser jag att det är vårt ansvar som beslutsfattare
            att kunna hålla flera bollar i luften samtidigt. Vi måste kunna
            arbeta, skotta kol, göra de bästa möjliga analyserna och fatta
            beslut här och nu. Men vi måste samtidigt också ta vara på detta
            och tänka: Om vi hade haft en bättre beredskap, exempelvis de
            läkemedelslager som Liberalerna vill ha eller andra former av
            beredskap, hade det då varit ett annat läge i dag?
          </note>
          <note type="speaker">
            Anf. 32 Socialminister LENA HALLENGREN (S) replik:
          </note>
          <note>
            Fru talman! Jag lovar: Vi har väldigt många bollar i luften.
            Alla de bollarna syns kanske inte utåt, men jag lovar att vi har
            det.
          </note>
          <note>
            Det är klart att om vi hade haft skyddsmateriel i lager för tolv
            månader hade det räckt i tolv månader. Nu fanns inte de lagren,
            trots att det var ett gemensamt ansvar. Jag kan säga ”gemensamt”
            – det var inte regeringens ansvar. Vi har tillsammans bestämt
            att vi ska ha en krisberedskap där den som är ansvarig i fredstid
            också är ansvarig i en kris, som kommuner och regioner.
          </note>
          <note type="speaker">
            Anf. 33 CAMILLA WALTERSSON GRÖNVALL (M):
          </note>
          <note>
            Fru talman! Som jag sa i mitt replikskifte med socialministern
            kan vi inte få igen dem vi har förlorat. Vi ska dock göra allt
            vi kan för att inte misstag ska upprepas. Det bekymrar mig att
            socialministern i sitt svar gällande en coronakommission inte
            förstår att en oerhört väsentlig del av en sådan kommissions arbete
            naturligtvis kommer att vara att titta på vad som har hänt i äldreomsorgen.
          </note>
          <note>
            Vi moderater vill nu på flera sätt stärka äldrevården och äldreomsorgen.
            Vi har drivit på regeringen i flera omgångar för att stärka upp
            med mer pengar och större resurser till våra regioner och kommuner.
            Såväl statsminister Löfven som socialministern har, bland annat
            denna vecka, intygat att alla kostnader gällande covid-19 ska
            täckas av staten. Det innebär att ingen kommun behöver vara orolig
            för att pengarna ska tryta när man köper in skyddsutrustning.
            Enligt uppgift är det nu i lagerstatus ingen kritisk tillgång
            på skyddsutrustning.
          </note>
          <note>
            Fru talman! Vi föreslår också bland annat att speciella covid-19-team
            införs där det finns skäl, särskilda enheter som endast vårdar
            covid-19-patienter och som hanterar dem åtskilt för att maximalt
            minska risken för smittspridning. Vi föreslår också en uppföljning
            av användandet av skyddsutrustning.
          </note>
          <note>
            Återkommer gör frågan om testning. Att testa är att veta. Vi
            måste veta, både när det gäller patienter och när det gäller personal.
            De senaste dagarnas informationshaveri från regeringens sida gällande
            tester har inte gjort saken klarare.
          </note>
          <note>
            Cirka 3 400 människor över 70 år har dött i covid-19 i Sverige,
            ungefär hälften på äldreboenden och därtill 25 procent personer
            som haft hemtjänst. Det är inte personalens fel utan tyder på
            att vi har strukturella problem.
          </note>
          <note>
            Mot bakgrund av detta frågar jag återigen socialministern vilket
            ansvar regeringen anser sig ha.
          </note>
          <note type="speaker">
            Anf. 34 KARIN RÅGSJÖ (V) replik:
          </note>
          <note>
            Fru talman! När vi gick in i den här pandemin trodde jag att
            vi hade regionala pandemilager – i Stockholm, i Västra Götaland,
            i Skåne och i alla andra regioner. Det står nedskrivet väldigt
            tydligt att man ska ha det. Det var ingen fri lek. Nu visar det
            sig som sagt att vi inte hade det. Det har drabbat specifikt äldreomsorgen.
          </note>
          <note>
            Fru talman! Moderaterna sitter ändå med i styret i de regionerna.
            Har Moderaterna något svar på det?
          </note>
          <note type="speaker">
            Anf. 35 CAMILLA WALTERSSON GRÖNVALL (M) replik:
          </note>
          <note>
            Fru talman! Jag och Karin Rågsjö känner en gemensam oro när det
            gäller hur äldreboendena har drabbats av smittan. Men jag blir
            lite förvånad över att Karin Rågsjö ställer den frågan till mig.
            I en sådan här svår situation och mot den bakgrund och kunskap
            vi har är det ytterst sett socialministern som frågan behöver
            riktas till.
          </note>
          <note type="speaker">
            Anf. 36 KARIN RÅGSJÖ (V) replik:
          </note>
          <note>
            Fru talman! Att det inte finns skyddsutrustning och pandemilager
            i de stora regionerna är extremt ansvarslöst.
          </note>
          <note>
            Fru talman! Jag går till en annan fråga. Vänstern vill uppgradera
            dem som arbetar inom äldreomsorgen med bra löner, bra scheman,
            bra arbetsvillkor och så vidare. Nu börjar också Moderaterna tala
            om det. Är Moderaterna nu villiga att slåss för en välfärd att
            lita på, på bekostnad av exempelvis skattesänkningar, RUT-bidrag
            och lite annat?
          </note>
          <note type="speaker">
            Anf. 37 CAMILLA WALTERSSON GRÖNVALL (M) replik:
          </note>
          <note>
            Fru talman! Vi moderater har alltid värnat om välfärden. Vi har
            alltid värnat om en äldreomsorg med hög kvalitet. Till skillnad
            från Karin Rågsjö ser vi hur viktigt det är att det finns valfrihet
            och mångfald i omsorgen och att det höjer kvaliteten. Den vill
            vi fortsätta värna.
          </note>
          <note>
            Vi kan dock lova Karin Rågsjö liksom övriga att vi kommer att
            fortsätta fokusera på och lägga fram fler förslag för att stärka
            äldreomsorgen och vården.
          </note>
          <note type="speaker">
            Anf. 38 ANN-CHRISTINE FROM UTTERSTEDT (SD):
          </note>
          <note>
            Fru talman! Regeringens hantering av pandemin och spridningen
            av den kan i det närmaste liknas vid en ättestupa. Att man i åratal
            och på alla nivåer har valt att systematiskt spara in på välfärden
            och nedprioritera både dem som arbetar inom äldreomsorgen och
            dem som brukar den blir smärtsamt tydligt i denna kris. Det är
            felprioriteringar som hittills har kostat över 4 000 svenskar
            livet.
          </note>
          <note>
            Sverigedemokraterna har länge uppmärksammat problematiken och
            drivit frågor som att införa språkkrav för personal, att göra
            undersköterskeyrket mer attraktivt och att öka kompetensen. Att
            arbeta inom äldreomsorgen ska aldrig ses som ett enkelt arbete
            genom vilket man kan slussas in på en stängd arbetsmarknad.
          </note>
          <note>
            När ädelreformen infördes tappades viktig medicinsk kompetens.
            Många kommuner har inte klarat av att bedriva en tillfredsställande
            vård ‑ och omsorgsverksamhet.
          </note>
          <note>
            Framtidens och nutidens äldreomsorg ska vara trygg och omhändertagande
            för våra äldre, som måste kunna lita på verksamhetens kvalitet.
            Det är dags att prioritera om och satsa på dem som behöver samhällets
            omsorg och på dem som tillhandahåller den.
          </note>
          <note>
            Fru talman! Våra äldre får aldrig mer väljas bort så skoningslöst.
            I pandemin kom kommunerna på undantag då allt fokus initialt lades
            på sjukvården i och med den stora bristen på skyddsutrustning.
          </note>
          <note>
            SD kräver att sanningen om döden på äldreboenden utreds, inte
            minst i händelse av att en andra våg breder ut sig eller inför
            andra kriser.
          </note>
          <note type="speaker">
            Anf. 39 KARIN RÅGSJÖ (V) replik:
          </note>
          <note>
            Fru talman! I Sölvesborg, Sverigedemokraternas skyltfönster,
            hade kommunalanställda rätt till heltid. Nu har Sverigedemokraterna
            sett till att man på vissa äldreboenden i stället har fått gå
            ned till tjänster på 75 procent. Det handlar om en del i ett pussel
            för att ha en vettig äldreomsorg.
          </note>
          <note>
            Det finns någonting som heter walk the talk. Det innebär att
            den politik som vi för här i riksdagen ska avspegla sig i de kommuner
            där vi styr. Vad säger Sverigedemokraterna om detta?
          </note>
          <note type="speaker">
            Anf. 40 ANN-CHRISTINE FROM UTTERSTEDT (SD) replik:
          </note>
          <note>
            Fru talman! Det är spännande att ledamoten Karin Rågsjö återigen
            här i kammaren i Sveriges riksdag lyfter upp Sölvesborg. Jag är
            tacksam för att hon gör det. Sölvesborg har tagit ett stort ansvar
            under pandemin. Man har tidigt gått in med åtgärder, vilket skulle
            ha gjorts i hela riket, för att klara av pandemin på bästa sätt.
          </note>
          <note type="speaker">
            Anf. 41 KARIN RÅGSJÖ (V) replik:
          </note>
          <note>
            Fru talman! Min fråga handlade om varför man sänker tjänsterna
            till att vara på 75 procent. Men vi lämnar det.
          </note>
          <note>
            Sverigedemokraterna har i alla sammanhang ställt sig på välfärdsbolagens
            sida, även när det har visat sig att privat äldreomsorg och vinst
            i äldreomsorgen i stor utsträckning kan kopplas till just besparingar
            på löner, bemanning, arbetsmiljö och så vidare – det som vi kan
            se konsekvenserna av i dag. Det drabbar de äldre ganska hårt.
          </note>
          <note>
            Fru talman! Har Sverigedemokraterna ett svar på hur deras syn
            på privat äldreomsorg ser ut?
          </note>
          <note type="speaker">
            Anf. 42 ANN-CHRISTINE FROM UTTERSTEDT (SD) replik:
          </note>
          <note>
            Fru talman! Jag är tacksam över att även Vänsterpartiet nu lägger
            krut på och driver frågor om äldreomsorgen och andra viktiga frågor
            i Sveriges riksdag. Jag kan meddela att Sverigedemokraterna alltid
            har stått på välfärdens och de äldres sida. Allt annat är lögn.
          </note>
          <note type="speaker">
            Anf. 43 SOFIA NILSSON (C):
          </note>
          <note>
            Fru talman! Den här krisen har lärt oss mycket om hur Sverige
            står sig under en pandemi. Men den har också satt fingret på vilka
            sårbarheter och risker vår äldreomsorg har dragits med i decennier.
            Jag är inte här för att peka finger. Men jag tänker peka på ett
            par lärdomar och insikter som vi behöver ta med oss, både i den
            fortsatta kampen mot covid-19 och efter krisens slut.
          </note>
          <note>
            I början av veckan kunde vi läsa i tidningarna att det totala
            antalet avlidna i äldreomsorgen under denna vår med corona inte
            är mycket större än det antal som avlider under en vanlig influensasäsong.
            Det borde leda oss till en insikt, inte om att coronapandemin
            har varit mild utan om att vi alltför länge och alltför lättvindigt
            har accepterat sjukdom och dödlighet i vår äldreomsorg.
          </note>
          <note>
            En annan viktig lärdom är att vår äldreomsorg behöver präglas
            av kunskap. På boenden där personalen har erfarenhet, grundutbildning
            och rutin på att följa basala hygienrutiner och riktlinjer har
            det varit svårare för corona att få fäste.
          </note>
          <note>
            Jag skulle vilja utmana alla som lyssnar i dag att fundera över
            vilka insikter och lärdomar denna kris har gett er och reflektera
            över hur ni kan använda dem för att verka för en bättre äldreomsorg
            i framtiden. En sak som jag tänker ta med mig är hur otroligt
            viktigt helhetsgreppet om äldres hälsa är. Ju längre man lever
            ett friskt och hälsosamt liv, desto bättre står man emot sjukdom
            och ohälsa.
          </note>
          <note>
            En annan sak jag tänker ta med mig är att vi definitivt måste
            rusta oss inför framtiden. Vi står inför en gigantisk utmaning
            där vi behöver få många fler att söka sig till arbeten inom vård
            och omsorg. Inför hösten är antalet sökande till olika vårdutbildningar
            glädjande nog rekordstort. Detta intresse måste vi ta vara på.
          </note>
          <note>
            Det sista jag tänker ta med mig är allt bra som faktiskt görs:
          </note>
          <note>
             att äldreboenden jobbar med digitala besök
          </note>
          <note>
             att man snabbutbildar personal i smittskydd och basala hygienrutiner
          </note>
          <note>
             att majoriteten av Sveriges äldreomsorg inte har skyggat inför
            corona ­ krisen utan har klivit upp och tagit fajten.
          </note>
          <note type="speaker">
            Anf. 44 KARIN RÅGSJÖ (V):
          </note>
          <note>
            Fru talman! Vad ska vi göra på kort sikt? Varje anställd som
            möter covid-19-patienter inom äldreomsorgen ska ha det skydd som
            krävs för att inte föra infektionen vidare eller själv bli smittad.
            Vi måste också minska antalet anställda som besöker varje äldre
            i hemtjänsten. Det handlar om personalen.
          </note>
          <note>
            Vi måste skapa särskilda covidteam som ansvarar för alla äldre
            med misstänkt eller bekräftad smitta.
          </note>
          <note>
            Vi måste ge det offentliga rätt att ta kontroll över privata
            aktörers verksamhet. Kommunen bör ha ett samordningsansvar.
          </note>
          <note>
            Vi måste också ha regelbundna covid-19-tester av dem som arbetar
            inom äldreomsorgen.
          </note>
          <note>
            Låt MAS, de medicinskt ansvariga sjuksköterskorna, bli inspektörer
            som har kontakt med smittskyddsläkarna.
          </note>
          <note>
            Åtskilj de infekterade från dem som inte är infekterade.
          </note>
          <note>
            Det måste göras individuella bedömningar för vilken vård som
            ska ges för covid-19: syrgas, mediciner och så vidare. Palliativ
            vård innebär att två läkare ska bedöma situationen. Och det ska
            göras på plats, tillsammans med den sjuke och anhörig.
          </note>
          <note>
            Vad ska vi göra på lång sikt? Skattesänkningar kommer vi inte
            att ha råd med. Värna välfärden och ta bort vinsterna i välfärden.
            Tillsvidaretjänster ska vara det normala.
          </note>
          <note>
            Uppgradera dem som arbetar inom äldreomsorgen. Se till att de
            har bra löner, bra scheman, bra arbetsvillkor och bra kompetensutveckling.
            Vård- och omsorgsutbildningar ska garantera samma kompetens i
            hela landet. Inför skyddad yrkestitel för undersköterskor. Satsa
            på nyanställningar inom äldreomsorgen.
          </note>
          <note>
            Det behövs mer sjukvårdskompetens inom äldreomsorgen, fru talman,
            och mer av kommunal sjukvård. De multisjuka måste få adekvat vård.
          </note>
          <note>
            Låt oss möta nästa pandemi med en värdig äldreomsorg, byggd på
            att vi ger personalen förutsättningar att jobba.
          </note>
          <note type="speaker">
            Anf. 45 CAMILLA WALTERSSON GRÖNVALL (M) replik:
          </note>
          <note>
            Fru talman! Jag vill börja med att tacka Karin Rågsjö för ofta
            konstruktivt samarbete i socialutskottet. Jag ser många veckor
            och månader bakom mig när vi gemensamt har ställt frågor och kämpat,
            inte minst när det gäller diskussionerna om äldreomsorgen.
          </note>
          <note>
            Men min fråga är till att börja med, fru talman: Delar Karin
            Rågsjö uppfattningen att regeringen alltid har det första och
            sista övergripande ansvaret när det gäller dessa frågor?
          </note>
          <note type="speaker">
            Anf. 46 KARIN RÅGSJÖ (V) replik:
          </note>
          <note>
            Fru talman! Visst, Camilla Waltersson Grönvall, är det så att
            regering ­ en har det yttersta ansvaret. Men exempelvis när det
            gäller pandemilager är det ganska anmärkningsvärt att det inte
            fanns regionala sådana i Stockholm, Västra Götaland eller Skåne.
            Det borde ha funnits, och då hade vi haft en helt annan situation
            på äldreboendena. Det är ett regionalt ansvar att ha dessa pandemilager;
            det är inte regeringen som har det.
          </note>
          <note type="speaker">
            Anf. 47 CAMILLA WALTERSSON GRÖNVALL (M) replik:
          </note>
          <note>
            Fru talman! Tack, Karin Rågsjö, för svaret! När det gäller vår
            äldreomsorg och kvaliteten i den ser vi moderater det som oerhört
            viktigt att vi har en konkurrens och en mångfald – att det finns
            en valfrihet för våra gamla. I den situation som nu råder skulle
            jag vilja fråga Karin Rågsjö hur hon ser på vikten av att vi har
            en valfrihet i detta.
          </note>
          <note type="speaker">
            Anf. 48 KARIN RÅGSJÖ (V) replik:
          </note>
          <note>
            Fru talman! Valfriheten ska vara för den äldre, inte sant? Och
            vad ska konkurrensen bygga på? Nu har vi sett en vinstutdelning
            i de stora bolagen. Vad bygger de vinsterna på? Jo, man har pressat
            ned bemanning och så vidare – det kan man se i hundratals tabeller.
            Detta har också Kommunal specifikt lyft. Det är klart att jag
            undrar hur man exempelvis i en kommun som Stockholm, med 100 utförare,
            ska samordna i denna typ av kris. Det blir lite meckigt.
          </note>
          <note type="speaker">
            Anf. 49 SOFIA NILSSON (C) replik:
          </note>
          <note>
            Fru talman! När jag lyssnar på ledamoten Rågsjö här i dag blir
            jag varken positivt eller negativt överraskad. Faktum är att jag
            inte blir överraskad alls. Många av förslagen är nämligen samma
            gamla vänsterförslag, med mer av allt till alla och nej till privata
            välfärdsföretag.
          </note>
          <note>
            En av de absolut största utmaningar vi står inför är, precis
            som ledamoten Rågsjö säger, att få fler att vilja jobba inom äldreomsorgen.
            När ni samtidigt vill försvåra för eller allra helst förbjuda
            privata välfärdsföretag och därmed kapa bort möjligheten att välja
            arbetsgivare, hur ser då ledamoten Rågsjö att er politik skulle
            förbättra så att fler vill arbeta?
          </note>
          <note type="speaker">
            Anf. 50 KARIN RÅGSJÖ (V) replik:
          </note>
          <note>
            Fru talman! Om man får en fast anställning, en bra lön, kompetensutveckling
            och möjligheter att växa i sin yrkesroll blir det allra bäst.
            Det vore jättebra om samtliga privata aktörer jobbade för detta,
            men vi kan på ett antal ställen runt om i Sverige se att det inte
            är så. Jag vill ha en äldreomsorg som värnar de äldre, inte aktiebolagen.
          </note>
          <note type="speaker">
            Anf. 51 SOFIA NILSSON (C) replik:
          </note>
          <note>
            Fru talman! Jag tycker att det är ganska oseriöst av Vänsterpartiet
            att genast angripa de privata utförarna på detta sätt, speciellt
            när innehållet i det som framförs faktiskt inte stämmer. Vi kan
            se att både löner och förhållanden är precis lika bra i det privata.
            Många gånger har kvaliteten där toppat listan. Under denna pandemi
            har de privata till och med gått före, med både hälsokontroller
            och besöksförbud.
          </note>
          <note>
            Återigen: Hur anser ledamoten Rågsjö att retoriken ska höja statusen
            för vårdyrket?
          </note>
          <note type="speaker">
            Anf. 52 KARIN RÅGSJÖ (V) replik:
          </note>
          <note>
            Fru talman! Om man tittar på en kommun som Stockholm, med väldigt
            många privata utförare, ser man exempelvis att det är tre gånger
            så många döda på äldreboendena där jämfört med förra året. Det
            kan man fundera på. I Stockholm är 40 procent timanställda. I
            resten av landet är siffran 10 procent.
          </note>
          <note>
            Sedan beror det på vilket material man tittar på. Om man tittar
            på Almegas material är allt toppen. Tittar man på Socialhögskolans
            material ser det inte likadant ut.
          </note>
          <note type="speaker">
            Anf. 53 ACKO ANKARBERG JOHANSSON (KD):
          </note>
          <note>
            Fru talman! Problemen kan sammanfattas så här:
          </note>
          <note>
             brist på skyddsutrustning
          </note>
          <note>
             för lite hälso- och sjukvård i äldreomsorgen
          </note>
          <note>
             för många som har timanställning och tvingas gå mellan enheter
            med risk för att ta med sig smitta
          </note>
          <note>
             för många som saknar kunskap om basal vårdhygien därför att
            de inte har undersköterskekompetens eller har fått tillgång till
            en god fortbildning.
          </note>
          <note>
            Pandemin är inte över. Den kommer att pågå under lång tid framöver.
          </note>
          <note>
            Regeringen har lovat att kommunerna och regionerna ska ersättas
            för de kostnader för vård och omsorg som följer av covid-19. Så
            vi kristdemokrater undrar: Vad väntar vi på egentligen?
          </note>
          <note>
            Gör riskbedömningar på arbetsplatserna, och se till att den skyddsutrustning
            som behövs finns på plats för varje medarbetare. Även om vi ännu
            inte kan bygga upp några lager klarar vi behoven, mycket tack
            vare att många svenska företag har ställt om och nu är med och
            bidrar med skyddsutrustning och många andra saker.
          </note>
          <note>
            Se till att testningen verkligen byggs ut. Det är avgörande att
            den anställde kan testa om det rör sig om en mindre förkylning
            eller covid-19. Det är avgörande att varje person som har sin
            bostad i ett äldreboende eller får hemtjänst och har symtom kan
            testa sig så att personalen kan vidta åtgärder i form av kohortvård,
            där man skiljer på dem som är covidsjuka och dem som inte är det
            för att minska smittrisken, och att personalen får den skyddsutrustning
            som behövs.
          </note>
          <note>
            Fastanställ redan nu dem som är timvikarier och arbetar inom
            äldreomsorgen så att de framåt hösten kan påbörja den utbildning
            som ingår i Äldreomsorgslyftet.
          </note>
          <note>
            Detta kan varje kommun göra i närtid. Se till att ni har den
            skyddsutrustning som behövs. Se till att testningen kommer igång
            för både personal och boende. Och se till att ni fastanställer
            personal, för det kommer att göra att kvaliteten förbättras och
            vi kan se en bättre äldreomsorg redan nu i sommar.
          </note>
          <note type="speaker">
            Anf. 54 KARIN RÅGSJÖ (V) replik:
          </note>
          <note>
            Fru talman! Stockholms kommun är ju enormt drabbad. Siffror visar
            att smittan tog sig in på 75 procent av äldreboendena i Stockholms
            stad; det är katastrofens epicentrum, kan man säga. I Stockholms
            kommun är 40 procent timanställda inom äldreomsorgen. I övriga
            landet är siffran 10 procent. I Stockholm är Kristdemokraterna
            ansvariga för äldreomsorgen.
          </note>
          <note>
            Fru talman! Tror Kristdemokraterna att vi har något att lära
            från Stockholms kommun vad gäller fasta tjänster?
          </note>
          <note type="speaker">
            Anf. 55 ACKO ANKARBERG JOHANSSON (KD) replik:
          </note>
          <note>
            Fru talman! Varje del av äldreomsorgen behöver fler fasta medarbetare.
            Det är inte bra att ha en stor andel timvikarier. De får inte
            del av fortbildning, de är inte med i kvalitetsutvecklingen och
            de får inte heller chans att sjukskriva sig på samma sätt eftersom
            de inte har en anställning i botten. De får en ganska svår arbetssituation.
            Vi har allt att vinna på att få fler fast anställda i äldreomsorgen
            och i all offentlig verksamhet, om vi ska ha en god kvalitet.
          </note>
          <note type="speaker">
            Anf. 56 KARIN RÅGSJÖ (V) replik:
          </note>
          <note>
            Fru talman! Tack för svaret, Acko Ankarberg Johansson! Här är
            vi helt eniga.
          </note>
          <note>
            Det är alltid bra med löner, kollektivavtalsenliga villkor, krav
            på arbetskläder och lokaler med dusch. Det kan låta fullständigt
            normalt att man har detta på en arbetsplats inom äldreomsorgen,
            men när dessa regler infördes i just Stockholm minskade faktiskt
            antalet bolag från 147 till 98. Det var några som inte ville vara
            med längre. Då gick dina partikamrater ut och var väldigt sura
            för det.
          </note>
          <note>
            Vilken priolista vill ni i KD skicka till era partikamrater i
            Stockholm och övriga landet?
          </note>
          <note type="speaker">
            Anf. 57 ACKO ANKARBERG JOHANSSON (KD) replik:
          </note>
          <note>
            Fru talman! Kristdemokraterna prioriterar äldreomsorgen. Det
            var därför vi sa nej till avskaffandet av värnskatten. Vi tyckte
            inte att det var rimligt att de som har de allra högsta inkomsterna
            skulle få skattesänkning. Det var till äldreomsorgen och sjukvården
            som pengarna skulle gå.
          </note>
          <note>
            Hade våra förslag fått genomslag hade också samtliga kommuner
            och regioner haft en bättre situation. De hade haft väsentligt
            mer pengar och hade kunnat göra bättre insatser. Det är detta
            det handlar om: Det måste få hänga ihop. Vår politik måste få
            genomslag nationellt, så att man kan göra det kommunalt och regionalt.
          </note>
          <note>
            Jag ser fram emot en bättre regering.
          </note>
          <note type="speaker">
            Anf. 58 LINA NORDQUIST (L):
          </note>
          <note>
            Fru talman! Naturligtvis är testning o ch skyddsmateriel oerhört
            viktiga för att man ska kunna klara att förhindra smittspridning,
            men samtidigt behövs det mycket mer, precis som det behövs mycket
            mer än bara ett säkerhetsbälte för trygg trafik.
          </note>
          <note>
            Bara var femte person över 70 som dött i denna pandemi bodde
            hemma utan stöd. Det säger mycket om var vi har våra risker och
            var vi tillsammans måste arbeta för att göra något för att stärka
            vårt land.
          </note>
          <note>
            I genomsnitt möter en hemtjänsttagare åtta olika personal i veckan,
            och det är inte ovanligt att fem av dessa inte har en undersköterskeutbildning.
            Det är inte bra. Sårbara människor vårdar andra sårbara människor.
          </note>
          <note>
            Vi måste stärka kunskapen hos dem som är årsrika människors stöd
            och skyddsnät. Vi måste öka fortbildningen och satsa på löneutveckling
            och ledarskap i äldreomsorgen. Det är också oerhört viktigt att
            vi bevarar de anställdas möjlighet att byta arbetsgivare, så att
            de kan fortsätta att trivas på jobbet under många år och att vi
            också bevarar äldre människors rätt att själva styra sin vardag.
            Det är inte staten som ska leva våra liv för att vi har kommit
            över en viss åldersgräns.
          </note>
          <note>
            Fru talman! SPF Seniorerna utgav för en tid sedan en bok med
            titeln Vågar jag bli gam mal ? I dag är det inte självklart att
            svaret på den frågan är ja. Men det måste bli självklart. Äldreomsorg,
            hemtjänst och boenden måste bli platser där kunnig och omtänksam
            personal trivs och vill stanna kvar och belönas för detta, för
            vi måste alla kunna se fram emot att bli äldre.
          </note>
          <note type="speaker">
            Anf. 59 Socialminister LENA HALLENGREN (S):
          </note>
          <note>
            Fru talman! Tack för möjligheten att prata äldreomsorg mitt i
            en pandemi som ställer stora krav på oss alla – en tung och svår
            tid! Inte minst är det tungt och svårt för dem som bor på ett
            äldreboende och längtar efter att få besök.
          </note>
          <note>
            Jag fick nyligen ett brev från Annika Roman, förvaltningschef
            i Örebro kommun. Hon var bekymrad över en ensidig bild av äldreomsorgen
            i covidtider. Hon beskrev hur de i kommunen har förberett sig
            genom att säkra upp så mycket de kan för att hindra smittspridning
            i sina verksamheter och säkra stödet till de äldre.
          </note>
          <note>
            Hon uppmanade mig att lyfta fram också verksamheter som bedrivs
            utanför Stockholm. Hon bad mig att lyfta fram alla lojala och
            kompetenta medarbetare och chefer som har lagt så mycket energi
            och kraft på att hindra smittspridning.
          </note>
          <note>
            Jag vill avsluta dagens debatt med att tacka alla er. Ni är många.
            Ni är mestadels kvinnor. Ni gör var j e dag ett fantastiskt arbete
            för att Sveriges äldre ska få en god omvårdnad de sista åren i
            livet.
          </note>
          <note>
            Den särskilda debatten var härmed avslutad.
          </note>
          <note>
            § 2 Avsägelse
          </note>
          <note>
            Förste vice talmannen meddelade att Peter Persson (S) avsagt
            sig uppdraget som ledamot av riksdagen från och med den 1 september
            .
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen och överlämnats till finansutskottet
            :
          </note>
          <note>
            RiR 2020:14 Riktade statsbidrag för socioekonomiskt utsatta områden
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2019/20:3621–3623, 3626 och 3627 till utbildningsutskottet
          </note>
          <note>
            2019/20:3619 till finansutskottet
          </note>
          <note>
            § 5 Svar på interpellation 2019/20:397 om fiskestopp på Skånekusten
          </note>
          <note type="speaker">
            Anf. 60 Statsrådet JENNIE NILSSON (S):
          </note>
          <note>
            Fru talman! Magnus Oscarsson har frågat mig om jag har tagit
            något initiativ till en analys för att utvärdera huruvida fiskestoppet
            oproportio ­ nerligt drabbat det berörda kustnära fisket, vilka
            initiativ jag tänker ta för att mildra effekterna av fiskestoppet
            för den berörda regionen samt hur jag inom ramen för jordbruks-
            och fiskerådet kommer att arbeta för att lek ­ stängningsperioder
            inte ska drabba regionen på samma sätt under 2021.
          </note>
          <note>
            Antagandet av rådets förordning nr 2019/1838 av den 30 oktober
            2019 om fastställande för 2020 av fiskemöjligheter för vissa fiskebestånd
            och grupper av fiskebestånd i Östersjön föregicks av förhandlingar
            vid j ordbruks- och fiskerådet den 14 – 15 oktober 2019. Vid rådsmötet
            verkade jag, i linje med den ståndpunkt jag fått stöd för i riksdagen,
            för hållbara kvotnivåer, vilke t i allt väsentligt uppnåddes.
          </note>
          <note>
            Jag verkade också för att lekstoppe t för att skydda torsk inte
            opropor ­ tionerligt skulle drabba det kustnära fisket , vilket
            det dock inte fanns till ­ räckligt stöd för. Ståndpunkten grundades
            på en analys av effekterna för det berörda svenska kustnära fisket.
            En motsvarande analys kommer att göras inför diskussionen och
            beslutet om fiskemöjligheterna för 2021. En analys av hur lekfiskestoppet
            för innevarande år har drabbat det berörda fisket är det dock
            för tidigt att göra redan nu, givet att det ligger framför oss
            i tid.
          </note>
          <note>
            Jag följer utvecklingen av det svenska yrkesfisket, särskilt
            det småskaliga och kustnära fisket . En grundförutsättning för
            fiskets bedrivande är att det finns långsiktigt hållbara bestånd.
            De åtgärder som infördes för 2020 beror på den östliga torskens
            dåliga beståndssituation. I sammanhanget är även myndigheternas
            samordning och helhetsperspektiv viktigt. Vi för också dialog
            om huruvida något behöver göras för att mildra de negativa effekterna
            av den antagna förordningen för berörda yrkesfiskare, beredningsföretag
            och kustsamhällen. I detta sammanhang har inkomna förslag och
            inspel varit värdefulla.
          </note>
          <note>
            En ökad konkurrenskraft och lönsamhet i svenskt yrkesfiske kräver
            ett helhetsperspektiv. Utöver att fastställa fiskemöjligheter
            på långsiktigt hållbara nivåer krävs riktade åtgärder gentemot
            många av de miljöutmaningar som finns , i synnerhet övergödningsproblematiken
            . Regeringen har därför satsat ytterligare 240 miljoner kronor
            årligen för havs- och miljöarbetet 2020 – 2022.
          </note>
          <note>
            Regeringen är väl medveten om att många yrkesfiskare är engagerade
            i att bidra till en bättre miljö i våra hav och har särskilt möjliggjort
            att Ha vs- och vattenmyndigheten kan lämna bidra g under 2020
            för att underlätta yrkesfiskets delaktighet i projekt och åtgärder
            som avser att förbättra fiskbestånd en s status och livsmiljö.
            För att stärka yrkesfiskets konkurrenskraft har regeringe n genom
            livsmedelsstrategin förstärkt finansiering en till åtgärder inom
            ramen för havs- och fiskeriprogrammet för att möjliggöra investeringar
            som främjar företagsutveckling inom yrkesfisket.
          </note>
          <note>
            I det mer långsiktiga perspektivet pågår arbetet med en strategi
            för framtidens fiske och arbetet med att utforma det kommande
            operativa programmet för Europeiska havs- och fiskerifonden 2021
            – 2027. Programmet kommer att vara ett av de viktigaste finansiella
            verktygen för att hantera fiskerinäringens framtida utveckling.
          </note>
          <note>
            R ådets förordning nr 2019/1838 av den 30 oktober 2019 om fastställande
            för 2020 av fiskemöjligheter i Östersjön är en ettårig förordning
            för 2020. Inför förhandlingarna i rådet om motsvarande förordning
            för 2021 kommer regeringen utöver att ta del av myndigheternas
            analyser och att genomföra samråd med intressenter också att samråda
            med riksdagen. Hur Sverige inom ramen för jordbruks- och fiskerådet
            ska arbeta för att kommande reglering inte ska drabba det kustnära
            fisket i regionen på samma sätt under 2021 kommer således att
            vara föremål för avstämningen med riksdagen inför jordbruks- och
            fiskerådet i oktober 2020. För regeringen är det viktigt att man
            ska kunna bo och verka på landsbygden och i kustsamhällen i hela
            Sverige.
          </note>
          <note type="speaker">
            Anf. 61 MAGNUS OSCARSSON (KD):
          </note>
          <note>
            Fru talman! Tack, landsbygdsministern, för svaret!
          </note>
          <note>
            Från den 1 maj i år och fyra månader framåt beläggs den skånska
            sydkusten upp till Öland med stopp för sillfiske. Fiskestoppet
            kritiseras starkt för att det inte träffar det lekområde som avses.
            Den bifångst av torsk som sillfiskarna tar upp kan mätas i promille
            relativt den stora totala mängden fisk som fångas.
          </note>
          <note>
            Utöver den bristande träffsäkerheten måste det också konstateras
            att ett stort antal arbetstillfällen berörs, dels direkt för de
            fiskare som i dag är sysselsatta med fisket, dels inom kringliggande
            beredningsindustri.
          </note>
          <note>
            Sillfiskestoppet lägger en död hand över skärgården, som redan
            är hårt prövad i coronatider. Det handlar inte enbart om de fiskebåtar
            som inte kan fiska. Till dem som drabbas hör också de beredningsföretag
            som hanterar fångsten samt restauranger och återförsäljare. Det
            är inte lätt för beredningsföretagen att överleva ett uteblivet
            intäktsår. Inte heller är det lätt att återuppliva verksamheten
            i framtiden. Den traditionella sillmackan som normalt brukar säljas
            i hamnarna uteblir.
          </note>
          <note>
            Landsbygdsministern säger i sitt svar att ”i detta sammanhang
            har inkomna förslag och inspel varit värdefulla ”.
          </note>
          <note>
            I januari i år lade kommunerna Karlskrona, Simrishamn och Sölves
            ­ borg i samarbete med fiskerinäringen fram en skrivelse med föreslag
            till ministern om en rad åtgärder för att mildra effekterna av
            stoppet och öka kunskapen i frågeställningarna. Man lägger till
            exempel fram förslag på försöksfiske, videokameraövervakning och
            utökade kontroller kring förekomsten av bifångster i regionen
            för att kunna presentera ett bredare kunskapsunderlag till förhandlingarna
            inför 2021, där de minimala bifångsterna verifieras.
          </note>
          <note>
            En direkt fråga till landsbygdsministern är om hon har tagit
            till sig detta förslag som har kommit in.
          </note>
          <note type="speaker">
            Anf. 62 Statsrådet JENNIE NILSSON (S):
          </note>
          <note>
            Fru talman! Tack, Magnus Oscarsson, för att du lyfter en väldigt
            viktig fråga!
          </note>
          <note>
            Situationen för våra fiskare är, precis som Magnus Oscarsson
            säger i sitt anförande, väldigt ansträngd, detta av många olika
            skäl. Dels har vi situationen för många av våra bistånd som innebär
            att man har fått kvotsänkningar, dels har vi nu en coronasituation
            som innebär att stora grupper som normalt sett har sin främsta
            leverans till hotell och restauranger helt och hållet har tappat
            sin marknad.
          </note>
          <note>
            Situationen är alltså svår, och det är väldigt viktigt att vi
            säkerställer en konstruktiv dialog och diskussion om de bästa
            sätten att hjälpa den här näringen, både politiskt och tillsammans
            med branschen och berörda aktörer.
          </note>
          <note>
            Jag har givetvis tagit del av det brev som frågan explicit handlar
            om. Jag har också svarat på brevet, och vi konstaterar att vi
            ser väldigt seriöst på alla inspel som görs på det här området.
            Brevet har distribuerats vidare till Havs- och vattenmyndigheten
            , som är den myndighet i Sverige som har befogenheterna och mandatet
            att agera på det här området inom ramen för det som är beslutat
            i den gemensamma fiskeripolitiken på EU-nivå.
          </note>
          <note>
            Till detta kan vi konstatera att politiken självklart har ett
            ansvar. Vi har jobbat väldigt hårt under hela förra året genom
            att försöka ha både dialogen och väl förankrade beslut som ska
            hantera den mångfald och bredd av problem som detta handlar om.
            Vi sköt till 240 miljoner kronor i budgeten för det här året för
            att stärka miljöarbetet; det är kanske den största orsaken till
            att bestånden ser ut som de gör.
          </note>
          <note>
            Minst lika viktigt att nämna i debatten är att vi gjorde en regleringsförändring
            som innebar att yrkesfisket nu skulle kunna vara delaktig t just
            i arbetet med miljöförebyggande åtgärder. Som ett resultat av
            det kan jag exempelvis nämna att för några veckor sedan gjordes
            en riktad utlysning till fisket att kunna vara med och samla plast
            och spöknät i havet. Detta är givetvis viktigt för att stärka
            miljön, men det är också viktigt för att fisket får en alternativ
            inkomst i den väldigt svåra tid som vi nu befinner oss i.
          </note>
          <note>
            Till detta har vi levererat förslag på att hantera en annan utmaning
            som vi tror påverkar beståndet, nämligen förekomsten av säl, som
            är väldigt stor. Under hela förra året jobbade vi med att säkerställa
            och få på plats licensjakt på säl, och det införs nu.
          </note>
          <note>
            Vi har också noterat de förändringar som EU har gjort inom ramen
            för havs- och fiskeriprogrammet. Man har nu öppnat möjligheter
            för ett snabb ­ spår att göra programändringar, vilket innebär
            att Sverige skulle kunna införa ett stillaliggandestöd. Det är
            en fråga som vi nu bereder så fort vi kan. Här handlar det om
            att hitta svensk medfinansiering till förslaget och att kunna
            implementera det på ett bra sätt så snabbt som möjligt.
          </note>
          <note>
            Till det är det min bild att vi behöver jobba med helhetsgrepp
            både i det korta och i det långa perspektivet. Det kommer att
            behövas en strategi för de blå näringarna som omfattar bredden
            av de blå näringarna, alltså yrkesfisket, beredningsindustrin
            och kustsamhällena. Jag pratade om hotell och restaurang och Magnus
            Oscarsson pratade om sillmackan – ja, det är viktigt för många
            kommuner att man kan bygga sin besöksnäring på det som är grunden
            till varför den har uppstått. Vi har tillsammans ett viktigt ansvar
            att göra allt vad vi kan för att säkerställa detta framgent.
          </note>
          <note type="speaker">
            Anf. 63 MAGNUS OSCARSSON (KD):
          </note>
          <note>
            Fru talman! Tack, ministern, för svaret!
          </note>
          <note>
            Jag tycker att det känns bra och angeläget att ministern ändå
            tar upp att detta är bekymmersamt. Det är också bra att ministern
            tar upp säljakt och så vidare, men problemet kvarstår: Det är
            ju sillstoppet som är väldigt bekymmersamt.
          </note>
          <note>
            Jag vill komma tillbaka till att de kustnära fiskarnas båtar
            står helt stilla längs den svenska kusten sedan den 1 maj, helt
            utan några som helst besked om ersättning. Jennie Nilsson tar
            upp det lite, men de har inte fått några besked om detta och vet
            inte hur framtiden ser ut.
          </note>
          <note>
            Hur ska kommande generationer fiskare kunna motiveras att satsa
            på ett yrke när de får se sina föräldrars livsverk monteras ned
            bit för bit? Först var det ålen, sedan laxen, sedan torsken –
            och nu kommer till och med sillen, vars bestånd inte ens är hotat.
          </note>
          <note>
            Är det då så att det inte fiskas över huvud taget? Jo, för samtidigt
            nonchaleras fiskestoppet på andra håll i Östersjön. Tyvärr ser
            dessa fiskare som nu har sina båtar i hamn att det kommer fiskebåtar
            från annat håll – stora polska trålare som fiskar upp sill efter
            sill efter sill! Detta sker dagligen medan det svenska fiskesamhället
            dör – fiskare, beredningscentraler, restauranger, besöksnäringar,
            ja, kort sagt hela samhällen. Ska beredningsindustrin kanske köpa
            sin råvara från polska fiskare i sommar? Det är en väldigt bra
            fråga, tycker jag.
          </note>
          <note>
            Jag vill fråga ministern och verkligen ha ett besked: Vilka konkreta
            besked om framtiden har ministern att ge de småskaliga, kustnära
            och lokala sillfiskare som sedan en dryg månad tillbaka har fått
            näringsförbud, trots att de med kirurgisk precision undviker att
            ta upp torsk? Det handlar om några få promilles bifångst samtidigt
            som polska trålare dammsuger Östersjön på fisk.
          </note>
          <note>
            Kommer det svenska småskaliga kustnära fisket att få ersättning?
            Kommer ministern att ta upp den polska fiskeaktiviteten med sina
            polska kollegor i ministerrådet? Familjeförsörjare och skattebetalare
            – människor – väntar på besked.
          </note>
          <note type="speaker">
            Anf. 64 Statsrådet JENNIE NILSSON (S):
          </note>
          <note>
            Fru talman! Jag tror att Magnus Oscarsson och jag är överens
            om mycket i frågan. Vi delar båda oron över situationen och ambitionen
            att leverera så bra förslag som möjligt på området.
          </note>
          <note>
            Vi delar också bilden av att den utformning som sillfiskestoppet
            fick för perioden var olycklig och oproportionerlig. Vi väntar
            just nu på att Ices ska komma med sina rekommendationer för nästa
            år.
          </note>
          <note>
            Sverige har investerat tungt i att få vetenskapligt grundade
            rekommendationer om kvoterna. Det är något som inte var självklart
            för många länder, bland annat länder som Magnus Oscarsson berörde
            i sitt anförande. För mig är det viktigt att bevara den grunden.
            Det har ändå varit en svensk framgång med en större samsyn om
            att beslut måste fattas baserade på vetenskapligt grundade råd.
            Det är ändå ett bättre utgångsläge för en liten fiskenation som
            Sverige, och det behöver vi hålla fast vid – och nu väntar vi
            på dessa rekommendationer.
          </note>
          <note>
            När vi får rekommendationerna kommer vi på samma sätt som vi
            gjor ­ de för detta år att analysera vad Ices säger och det som
            blir kommissio ­ nens förslag. Vi kommer att driva frågor i enlighet
            med rekommendation ­ erna och analyserna efter att vi har förankrat
            dem i Sveriges riksdag inför nästa år.
          </note>
          <note>
            Med detta sagt kan jag konstatera att även jag har fått rapporterna
            om att det finns andra länder som har fiskefartyg i dessa vatten
            och som fiskar sill. Det är i sådana fall ett brott gentemot den
            överenskommelse som länderna har ingått inom ramen för Baltfish
            och Europasamarbetet. Det är lekstängningsstopp just nu. Framför
            allt våra myndigheter och kommis ­ sionen tittar på detta, mäter
            och analyserar vad som är sant och inte sant i de uppgifter som
            kommer in. Om vi får bekräftat att det fiskas i dessa vat ­ ten
            är jag beredd att inte bara lyfta upp frågan i kommissionen vid
            nästa möte i juni, utan jag är också beredd att ta direktkontakt
            med berörda mi ­ nisterkollegor i de länder som medvetet låter
            sina fiskeflottor bryta mot ett stopp. Det är helt oacceptabelt,
            kan jag konstatera i sammanhanget.
          </note>
          <note>
            Jag tror fortfarande att vi måste klara av att jobba med alla
            de verktyg som finns. Givet både den situation som råder för fiskarna
            och den corona ­ situation som särskilt anstränger branscherna
            ska vi leverera politik som underlättar vardagen för företagen.
            Jag redovisade tidigare för insatser rik ­ tade mot just fisket,
            och det är lite unikt. Det är den bransch där det finns ett tydligt
            fokus att hitta branschspecifika lösningar.
          </note>
          <note>
            Annars har man inom politiken, i stort samförstånd så här långt,
            valt att göra breda riktade insatser som ska träffa hela näringen.
            De åtgärder som har vidtagits med möjlighet till korttidspermittering,
            omställningsstöd, lånegarantier och så vidare för hela det svenska
            näringslivet är också öppna och möjliga för fisket att ta del
            av – i den mån de träffar dem. Men eftersom de inte alltid träffar
            fullt ut jobbar vi också specifikt med de riktade åtgärderna.
            Min ambition är att komma tillbaka så snart det är möjligt. Vi
            snabbereder frågan att leverera på den sista delen, det vill säga
            ett stillaliggandestöd. Till skillnad från många andra länder
            måste vi göra en programändring, vilket är skälet till att det
            tar längre tid att få till det i Sverige än för de länder som
            redan hade system för detta.
          </note>
          <note>
            Fördelen är att Sverige har kvar pengar i det kuvertet. En del
            länder som redan har utnyttjat stödet, och utnyttjar det kontinuerligt,
            har haft lite pengar att tillgå på det kontot. Det är plus och
            minus. Frågan brådskar, och vi jobbar med högsta möjliga fart.
          </note>
          <note type="speaker">
            Anf. 65 MAGNUS OSCARSSON (KD):
          </note>
          <note>
            Fru talman! Jag tackar ministern för svaret.
          </note>
          <note>
            Jag kan bara konstatera att det finns bevis för att det finns
            polska trålare som fiskar. Jag har i min dator bilder på stora
            trålare som dammsuger. Där det förut var kustnära mindre båtar
            från Sverige är det i dag stora trålare från Polen.
          </note>
          <note>
            Jag gläder mig över att ministern kommer att ta upp frågan. Jag
            ser mycket allvarligt på frågan. Båtarna är i dag uppställda.
            Våra duktiga fisk ­ are i dessa kommuner har inte varit ute och
            fiskat. Däremot ser de att vatt ­ nen dammsugs, och det är allvarligt.
          </note>
          <note>
            Vi har antagit en livsmedelsstrategi, som ministern är delaktig
            i, och vi kan glädja oss åt att den finns. Men vi måste konstatera
            att ett beslut om sillfiskestopp motverkar livsmedelsstrategin
            till fullo. Vi vet också att sillen inte är hotad, utan tvärtom
            finns det gott om sill. Därför behöver vi verkligen en förändring
            av sillstoppet.
          </note>
          <note>
            Jag har en avslutande fråga till ministern. Hur ser regeringen
            på att ge Havs- och vattenmyndigheten i uppdrag att införa ett
            flexiblare kvot ­ system, så att de kustnära båtarna inte behöver
            stå stilla med närings ­ förbud? Det vore viktigt att få ett klargörande
            från ministern om hur hon ser på detta.
          </note>
          <note>
            Jag tackar för debatten.
          </note>
          <note type="speaker">
            Anf. 66 Statsrådet JENNIE NILSSON (S):
          </note>
          <note>
            Fru talman! Mitt slutanförande är dessvärre bara två minuter
            – om jag ska ge ett uttömmande svar på den sista frågan.
          </note>
          <note>
            Men jag kan konstatera att sillstoppet är en del i att säkerställa
            att det finns livskraftiga fiskbestånd på lång sikt. Jag tror
            att vi alla, inklusive näringen, har ett gemensamt intresse av
            att det sker.
          </note>
          <note>
            Utformningen av sillfiskestoppet tyckte vi inte var lämplig inför
            det här året, utan vi tyckte att det utformades på ett olyckligt
            sätt. Det är viktigt att de förslag och åtgärder som vidtas i
            syfte att uppnå det övergripande målet utformas på ett sådant
            sätt att de är effektiva, ändamålsenliga och proportionerliga.
            Det är en linje som vi kommer att fortsätta att ha.
          </note>
          <note>
            Också i fråga om kvotsystemen kan jag konstatera att de lämpar
            sig dåligt för lekmän och politiker att utforma eller tycka alltför
            mycket om. De bör så långt det är möjligt baseras på fakta och
            vetenskap, och inom ramen för internationell kompetens beslutar
            vi totalvolymerna själva. Det är HaV som utformar exakt hur de
            svenska kvoterna fördelar sig på de olika bestånden och på vilket
            sätt mellan de olika kategorierna.
          </note>
          <note>
            HaV ger tillstånd på tio år i normalfallet. Det senaste beslutet
            fattades inför detta år. Det beslut som fattades mot bakgrund
            av tidigare beslut innebar att kvoterna korrigerades till det
            kustnära fiskets fördel – om man ska uttrycka sig på det sättet.
          </note>
          <note>
            Det är viktigt att vi fortsätter att bevaka frågorna. Vi ska
            ha en fiskeflotta och ett fiske som fungerar för både det storskaliga
            industrifisket och det kustnära fisket samt alla de segment som
            i sin tur är beroende av att fisket fungerar. Jag hoppas att vi
            tillsammans kan jobba vidare för att vara konstruktiva i frågan.
          </note>
          <note>
            Interpellationsdebatten var härmed avslutad.
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition er
          </note>
          <note>
            2019/20:164 Inriktningen för en nära och tillgänglig vård – en
            primärvårdsreform
          </note>
          <note>
            2019/20:168 En moderniserad radio- och tv-lag
          </note>
          <note>
            2019/20:169 Utvidgad förundersökningsrätt för Tullverket
          </note>
          <note>
            Skrivelse
          </note>
          <note>
            2019/20:130 Redovisning av AP-fondernas verksamhet t.o.m. 2019
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 28 maj
          </note>
          <note>
            2019/20:1434 Utlandsmyndigheternas information om covid-19
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2019/20:1435 Ökade riktade finansiella tillskott till regionala
            flygplatser
          </note>
          <note>
            av Björn Söder (SD)
          </note>
          <note>
            till infrastrukturminister Tomas Eneroth (S)
          </note>
          <note>
            § 8 Kammaren åtskildes kl. 10.38.
          </note>
          <note>
            Sammanträdet leddes av förste vice talmannen .
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om åtgärder för att hindra smittspridning
            inom äldreomsorgen
          </note>
          <note>
            Anf. 1 Socialminister LENA HALLENGREN (S)
          </note>
          <note>
            Anf. 2 CAMILLA WALTERSSON GRÖNVALL (M)
          </note>
          <note>
            Anf. 3 ANN-CHRISTINE FROM UTTERSTEDT (SD)
          </note>
          <note>
            Anf. 4 SOFIA NILSSON (C)
          </note>
          <note>
            Anf. 5 KARIN RÅGSJÖ (V)
          </note>
          <note>
            Anf. 6 ACKO ANKARBERG JOHANSSON (KD)
          </note>
          <note>
            Anf. 7 LINA NORDQUIST (L)
          </note>
          <note>
            Anf. 8 Socialminister LENA HALLENGREN (S)
          </note>
          <note>
            Anf. 9 CAMILLA WALTERSSON GRÖNVALL (M) replik
          </note>
          <note>
            Anf. 10 Socialminister LENA HALLENGREN (S) replik
          </note>
          <note>
            Anf. 11 CAMILLA WALTERSSON GRÖNVALL (M) replik
          </note>
          <note>
            Anf. 12 Socialminister LENA HALLENGREN (S) replik
          </note>
          <note>
            Anf. 13 ANN-CHRISTINE FROM UTTERSTEDT (SD) replik
          </note>
          <note>
            Anf. 14 Socialminister LENA HALLENGREN (S) replik
          </note>
          <note>
            Anf. 15 ANN-CHRISTINE FROM UTTERSTEDT (SD) replik
          </note>
          <note>
            Anf. 16 Socialminister LENA HALLENGREN (S) replik
          </note>
          <note>
            Anf. 17 SOFIA NILSSON (C) replik
          </note>
          <note>
            Anf. 18 Socialminister LENA HALLENGREN (S) replik
          </note>
          <note>
            Anf. 19 SOFIA NILSSON (C) replik
          </note>
          <note>
            Anf. 20 Socialminister LENA HALLENGREN (S) replik
          </note>
          <note>
            Anf. 21 KARIN RÅGSJÖ (V) replik
          </note>
          <note>
            Anf. 22 Socialminister LENA HALLENGREN (S) replik
          </note>
          <note>
            Anf. 23 KARIN RÅGSJÖ (V) replik
          </note>
          <note>
            Anf. 24 Socialminister LENA HALLENGREN (S) replik
          </note>
          <note>
            Anf. 25 ACKO ANKARBERG JOHANSSON (KD) replik
          </note>
          <note>
            Anf. 26 Socialminister LENA HALLENGREN (S) replik
          </note>
          <note>
            Anf. 27 ACKO ANKARBERG JOHANSSON (KD) replik
          </note>
          <note>
            Anf. 28 Socialminister LENA HALLENGREN (S) replik
          </note>
          <note>
            Anf. 29 LINA NORDQUIST (L) replik
          </note>
          <note>
            Anf. 30 Socialminister LENA HALLENGREN (S) replik
          </note>
          <note>
            Anf. 31 LINA NORDQUIST (L) replik
          </note>
          <note>
            Anf. 32 Socialminister LENA HALLENGREN (S) replik
          </note>
          <note>
            Anf. 33 CAMILLA WALTERSSON GRÖNVALL (M)
          </note>
          <note>
            Anf. 34 KARIN RÅGSJÖ (V) replik
          </note>
          <note>
            Anf. 35 CAMILLA WALTERSSON GRÖNVALL (M) replik
          </note>
          <note>
            Anf. 36 KARIN RÅGSJÖ (V) replik
          </note>
          <note>
            Anf. 37 CAMILLA WALTERSSON GRÖNVALL (M) replik
          </note>
          <note>
            Anf. 38 ANN-CHRISTINE FROM UTTERSTEDT (SD)
          </note>
          <note>
            Anf. 39 KARIN RÅGSJÖ (V) replik
          </note>
          <note>
            Anf. 40 ANN-CHRISTINE FROM UTTERSTEDT (SD) replik
          </note>
          <note>
            Anf. 41 KARIN RÅGSJÖ (V) replik
          </note>
          <note>
            Anf. 42 ANN-CHRISTINE FROM UTTERSTEDT (SD) replik
          </note>
          <note>
            Anf. 43 SOFIA NILSSON (C)
          </note>
          <note>
            Anf. 44 KARIN RÅGSJÖ (V)
          </note>
          <note>
            Anf. 45 CAMILLA WALTERSSON GRÖNVALL (M) replik
          </note>
          <note>
            Anf. 46 KARIN RÅGSJÖ (V) replik
          </note>
          <note>
            Anf. 47 CAMILLA WALTERSSON GRÖNVALL (M) replik
          </note>
          <note>
            Anf. 48 KARIN RÅGSJÖ (V) replik
          </note>
          <note>
            Anf. 49 SOFIA NILSSON (C) replik
          </note>
          <note>
            Anf. 50 KARIN RÅGSJÖ (V) replik
          </note>
          <note>
            Anf. 51 SOFIA NILSSON (C) replik
          </note>
          <note>
            Anf. 52 KARIN RÅGSJÖ (V) replik
          </note>
          <note>
            Anf. 53 ACKO ANKARBERG JOHANSSON (KD)
          </note>
          <note>
            Anf. 54 KARIN RÅGSJÖ (V) replik
          </note>
          <note>
            Anf. 55 ACKO ANKARBERG JOHANSSON (KD) replik
          </note>
          <note>
            Anf. 56 KARIN RÅGSJÖ (V) replik
          </note>
          <note>
            Anf. 57 ACKO ANKARBERG JOHANSSON (KD) replik
          </note>
          <note>
            Anf. 58 LINA NORDQUIST (L)
          </note>
          <note>
            Anf. 59 Socialminister LENA HALLENGREN (S)
          </note>
          <note>
            § 2 Avsägelse
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellation 2019/20:397 om fiskestopp på Skånekusten
          </note>
          <note>
            Anf. 60 Statsrådet JENNIE NILSSON (S)
          </note>
          <note>
            Anf. 61 MAGNUS OSCARSSON (KD)
          </note>
          <note>
            Anf. 62 Statsrådet JENNIE NILSSON (S)
          </note>
          <note>
            Anf. 63 MAGNUS OSCARSSON (KD)
          </note>
          <note>
            Anf. 64 Statsrådet JENNIE NILSSON (S)
          </note>
          <note>
            Anf. 65 MAGNUS OSCARSSON (KD)
          </note>
          <note>
            Anf. 66 Statsrådet JENNIE NILSSON (S)
          </note>
          <note>
            § 6 Bordläggning
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Kammaren åtskildes kl. 10.38.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
