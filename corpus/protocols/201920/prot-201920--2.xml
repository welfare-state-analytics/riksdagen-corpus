<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--2</head>
          <docDate when="2019-09-10 00:00:00">2019-09-10 00:00:00</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note>
            Program för öppnandet har fogats som bilaga till detta protokoll.
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät förklarar riksmötet öppnat .
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ära de ledamöter ! För 30 år sedan stod jag här
            i riksdagens plenisal för att förklara riksmötet 1989/90 öppnat.
            Det var den 3 oktober, och vi visste ännu inte vad som skulle
            ske bara en dryg månad senare. Berlinmurens fall i november 1989
            blev kulmen på en utveckling som förändrade Europa och världen
            i grunden. Det var en tid av avspänning mellan supermakterna och
            av närmare europeiskt samarbete.
          </note>
          <note>
            På den svenska politiska agendan stod vid denna tid bland annat
            försvarets inriktning och omfattning, Sveriges framtida energiförsörjning
            och miljöproblem såsom markförsurning, drivhuseffekten och påverkan
            på ozonlagret. I dag, tre årtionden senare, har utvecklingen i
            många avseenden gått framåt. Men på andra områden har utmaningarna
            snarare vuxit.
          </note>
          <note>
            Herr talman! Ärade ledamöter! Riksdagsprotokollen berättar om
            vår tid för kommande generationer – om våra ideal och värderingar
            och om våra utmaningar och vår förmåga att möta dem.
          </note>
          <note>
            För 100 år sedan fattade Sveriges riksdag en rad avgörande beslut
            som tillsammans ledde fram till lika och allmän rösträtt. Jubileet
            påminner oss om vikten av att tänka och agera långsiktigt för
            vårt lands bästa.
          </note>
          <note>
            Sveriges framtid formas inte enbart i denna kammare utan lika
            mycket av utvecklingen i vår omvärld. Men de beslut som fattas
            här inne påverkar ändå alla i vårt land, inte sällan generationer
            framöver. De är trådar i den väv som utgör vår framtid.
          </note>
          <note>
            Hur skapar vi trygghet, säkerhet och gemenskap för alla som lever
            här? Hur säkerställer vi att Sverige ligger i framkant när det
            gäller forskning och utveckling? Hur bygger vi en hållbar framtid
            för kommande genera ­ tioner? Det är stora och svåra frågor som
            medborgarna har gett er förtroen ­ det att hantera. Jag önskar
            er, valda ombud för Sveriges folk, kraft, mod och visdom i ert
            viktiga arbete.
          </note>
          <note>
            Härmed förklarar jag 2019/20 års riksmöte öppnat.
          </note>
          <note>
            (Applåder)
          </note>
          <note type="speaker">
            Anf. 3 TALMANNEN:
          </note>
          <note>
            Jag hemställer att statsministern avger sin regeringsförklaring.
          </note>
          <note type="speaker">
            Anf. 4 Statsminister STEFAN LÖFVEN (S):
          </note>
          <note>
            Ers majestäter! Ers kungliga högheter! Herr talman! Ärade ledamöter
            av Sveriges riksdag! Kära åhörare!
          </note>
          <note>
            Sverige är vår plats på jorden. Generationerna före oss har byggt
            ett av världens rikaste och mest rättvisa länder. Vår uppgift
            är att rusta landet starkare för att klara omställningen till
            en ny tid. Vi ska lämna ett mer hållbart, tryggt och jämlikt land
            vidare till våra barn.
          </note>
          <note>
            Vårt land, präglat av vacker natur, öppenhet och en hårt arbetande
            befolkning, har enorma möjligheter. Men bara tillsammans kan vi
            göra det mesta av den potential som finns i Sverige. De problem
            vi har möter vi tillsammans och inte var och en för sig. Den globala
            uppvärmningen, köerna i sjukvården, den våldsamma brottsligheten,
            ojämlikheten i skolan och ett mer delat samhälle är gemensamma
            problem. Vi kan och ska lösa dem tillsammans.
          </note>
          <note>
            Runt om i världen växer politiska krafter som står för intolerans,
            slutenhet och enkla svar på svåra samhällsproblem. Sverige har
            valt en annan väg. Vi står upp för de värderingar som har byggt
            Sverige starkt: gemenskap, jämlikhet, öppenhet och jämställdhet
            mellan kvinnor och män.
          </note>
          <note>
            I en osäker omvärld ska vår utrikespolitik värna vårt lands trygghet.
            Sveriges säkerhetspolitiska linje ligger fast. Stabiliteten och
            säkerheten i norra Europa gynnas av vår militära alliansfrihet.
            Genom dialog och sam ­ arbete inom ramen för Europeiska unionen,
            bilateralt och genom interna ­ tionella organisationer bidrar
            Sverige till gemensam säkerhet.
          </note>
          <note>
            Vårt lands försvarsförmåga fortsätter att stärkas. Under 2020
            läggs en försvarspolitisk proposition med Försvarsberedningens
            betänkanden som grund. Ett brett stöd finns nu för finansieringen.
          </note>
          <note>
            Den transatlantiska länken värnas, och våra försvarssamarbeten
            fördjupas, inte minst runt Östersjön. Det ska gå snabbare att
            ge och ta emot operativt stöd inom det finsk-svenska samarbetet
            .
          </note>
          <note>
            Säkerheten i Sveriges närområde har försämrats. Rysslands illegala
            annektering av Krim och intervention i Ukraina är tydliga brott
            mot interna ­ tionell rätt och den europeiska säkerhetsordningen.
            Vi står upp för EU:s sanktioner samtidigt som vi har kontakter
            och dialog med Ryssland och det ryska samhället.
          </note>
          <note>
            Sverige möter nya former av hot och utmaningar. Genomförandet
            av den nationella säkerhetsstrategin fortsätter. Nästa år inrättas
            ett nationellt cybersäkerhetscenter.
          </note>
          <note>
            Medlemskapet i Europeiska unionen är ett fundament för Sverige
            och en självklar del i vårt nationella europeiska och globala
            arbete. Nu inleds en ny lagstiftningsperiod i EU. Sverige arbetar
            för en handlingskraftig uni ­ on, för ett medborgarnas EU som
            stöder skapandet av fler jobb med rättvi ­ sa villkor, ett EU
            som bidrar till säkerheten och är ledande i miljö ‑ och klimatarbetet.
            Vi kommer att arbeta för att upprätthålla respekten för unio ­
            nens värderingar.
          </note>
          <note>
            Ökade risker för ett fullskaligt handelskrig understryker behovet
            av att Sverige är en röst för fri, hållbar och rättvis handel.
            Världshandeln ska bygga på ordning och regler, inte på den starkes
            rätt.
          </note>
          <note>
            Sverige ska fortsätta verka för att Storbritanniens utträde ur
            EU sker på ett ordnat sätt. Det finns beredskap för att hantera
            ett avtalslöst utträde. Ett brittiskt utträde ställer ökade krav
            på ett aktivt och offensivt svenskt agerande i EU.
          </note>
          <note>
            Kampen mot terrorismen är global. Den ska bedrivas här hemma
            och i nära samarbete med andra länder i Europa och i världen.
            Kampen ska föras inom ramen för rättsstatens principer. En översyn
            görs av den straffrättsliga lagstiftningen för att bekämpa terrorism.
            Det ska bli straffbart att ha samröre med terroristorganisationer.
          </note>
          <note>
            Vi ser att kriminella och terrorister försöker hitta nya sätt
            att slussa pengar för att understödja sin verksamhet. Detta ska
            mötas genom fortsatta skärpningar av lagstiftningen.
          </note>
          <note>
            I samarbete med andra medlemsstater arbetar Sverige för ett gemensamt
            asylsystem i EU där medlemsstaterna solidariskt delar på ansvaret
            för människor på flykt. Den svenska migrationspolitiken ska vara
            rättssäker, effektiv och human. Politiken måste vara brett förankrad.
            En parlamentarisk kommitté har fått regeringens uppdrag att lämna
            förslag om en långsiktigt hållbar migrationspolitik. Asylrätten
            ska värnas.
          </note>
          <note>
            Att alternativt skyddsbehövande och flyktingar får samma rätt
            att i Sverige återförenas med barn, partner eller föräldrar är
            en humanitär reform som dessutom bidrar till integrationen. Det
            ska bli möjligt för Migrationsverket att åter snabbt kunna hantera
            asylansökningar från personer från så kallade säkra ursprungsländer.
            En oberoende granskning av metoden för medicinska åldersbedömningar
            ska genomföras.
          </note>
          <note>
            En framgångsrik kamp mot krig, terrorism och global uppvärmning
            krävs för att färre ska tvingas på flykt.
          </note>
          <note>
            Vår generation är den första som kan utrota fattigdom i världen
            och den sista som kan stoppa den globala uppvärmningen. Sverige
            ska gå i bräschen för Agenda 2030.
          </note>
          <note>
            Demokratifokuset i biståndet stärks.
          </note>
          <note>
            Sverige främjar sexuell och reproduktiv hälsa och rättigheter
            globalt och därigenom tillgången till säkra aborter. Det är ett
            uttryck för vår feministiska utrikespolitik.
          </note>
          <note>
            Sverige står fast vid de höga ambitionerna för klimatfinansieringen.
            Och regeringens arbete med Global Deal, för rättvisa villkor på
            arbetsmarknaden, fortsätter.
          </note>
          <note>
            Herr talman! Så här sjunger Mikael Wiehe:
          </note>
          <note>
            Från Ales stenar till norra Lappland från Bohus klippor till
            Gotlands raukar Landet, det tillhör dig och mig
          </note>
          <note>
            Vi ska hålla ihop vårt land, och det ska finnas förutsättningar
            att leva ett gott liv i hela Sverige. En större omfördelning utifrån
            de olika förutsättningar som finns i vårt land måste komma på
            plats redan från årsskiftet. Oavsett om man bor i Vellinge eller
            Vilhelmina ska man ha samma rätt till hemtjänst; avstånden i kommunen
            ska inte avgöra.
          </note>
          <note>
            Som en del av den gröna skatteväxlingen får 850 000 personer,
            främst i Norrland och nordvästra Svealand, en skattenedsättning
            som kompensa ­ tion för långa avstånd och för att underlätta att
            bo i dessa delar av landet.
          </note>
          <note>
            För att fortsätta motverka nedläggning av lanthandlar förstärks
            det särskilda driftsstödet till dagligvarubutiker.
          </note>
          <note>
            Servicekontor, där flera statliga myndigheter erbjuder medborgarna
            tjänster, är ett effektivt sätt för staten att vara närvarande
            på fler platser. Nya servicekontor ska därför öppnas. Redan nu
            kan jag berätta att bland andra följande orter får servicekontor:
            Storuman, Torsby, Vansbro och Åsele.
          </note>
          <note>
            Det svenska näringslivets ambitiösa klimatåtaganden imponerar.
            Folkligt engagemang, innovativa företag och tuffa klimatkrav leder
            till resultat. Ny miljöteknik och nya innovationer ger oss bättre
            möjligheter att exportera produkter och tjänster som världen efterfrågar.
            Så skapas nya jobb.
          </note>
          <note>
            Dagligvaruhandeln, gruv- och mineralbranschen och cementindustrin
            är exempel på branscher som har tagit fram färdplaner för att
            bli fossilfria. En spännande och världsunik utveckling av koldioxidfri
            stålproduktion pågår nu i Luleå.
          </note>
          <note>
            Sveriges råvaruresurser ska nyttjas mer effektivt och hållbart.
            Prövningsprocesser och regelverk behöver ses över så att hänsyn
            tas till både samhällsnytta och lokal miljöpåverkan när ett projekt
            prövas.
          </note>
          <note>
            Arbetet med det nationella innovationsrådet fortsätter. Regeringen
            lanserar fyra strategiska samverkansprogram för mandatperioden
            och påbörjar arbetet med en ny forskningsproposition.
          </note>
          <note>
            Genom enklare regler kan fler runt om i landet ta chansen att
            starta företag. Kravet på aktiekapital sänks.
          </note>
          <note>
            Svensk natur, svensk mat och svenska besöksmål tillhör vårt lands
            stora tillgångar. Det går bra för svensk turism. Sedan millennieskiftet
            har sysselsättningen inom besöksnäringen ökat med drygt 40 000
            personer. En nationell strategi ska stärka besöksnäringen som
            en viktig jobb- och tillväxtmotor i hela landet.
          </note>
          <note>
            Svenska bönder producerar varor i världsklass. Genom fortsatta
            satsningar på livsmedelsstrategin och ett kraftfullt bondepaket
            stärks det svenska jordbrukets konkurrenskraft.
          </note>
          <note>
            Genom att pollinera växter fyller bin en viktig roll. Nu hotas
            den. Det krävs åtgärder för att förbättra binas livsmiljö. Ett
            hållbart och växande skogsbruk bidrar till jobb, tillväxt och
            klimatnytta. Med levande skogar och mångskiftande natur kan den
            biologiska mångfalden öka.
          </note>
          <note>
            Arbetet med det nationella skogsprogrammet fortsätter , och regeringen
            arbetar för att stärka äganderätten och hållbarheten i de svenska
            skogarna. Den skog som staten äger ska förvaltas på ett hållbart
            sätt. Villkoren för de gröna näringarna står högt på regeringens
            dagordning.
          </note>
          <note>
            En fungerande bostadsmarknad är en förutsättning både för människors
            trygghet och för en dynamisk arbetsmarknad. Under förra året färdigställdes
            det största antalet lägenheter sedan 1973. Samtidigt rapporterar
            240 kommuner att de har ett underskott av bostäder. Regeringen
            avser att samla alla aktörer på bostadsmarknaden kring det gemensamma
            intresset att trygga en fortsatt hög byggtakt.
          </note>
          <note>
            Investeringsstödet koncentreras och effektiviseras samt riktas
            mot studentbostäder och hyresrätter med rimliga hyror i hela landet.
            Vi förenklar byggreglerna och ser över hyressystemet. Krav på
            klimatdeklarationer och mer byggande i trä bidrar till samhällets
            omställning.
          </note>
          <note>
            Strandskyddet görs om i grunden. En ökad differentiering ska
            ta hänsyn till att tillgången till sjöar och stränder varierar
            i landet, liksom befolkningstäthet och exploateringstryck.
          </note>
          <note>
            Den beslutade nationella planen för infrastruktur med investeringar
            på 700 miljarder i vägar och järnvägar i hela landet ska fullföljas.
            Regeringen förbättrar vägunderhållet och gör nu den största järnvägssatsningen
            i modern tid. Nya stambanor för höghastighetståg ska byggas. Det
            ska bli enklare att boka utlandsresan med tåg , och man ska kunna
            ta nattåget till flera europeiska städer. Utsläppen från flyget
            ska minska.
          </note>
          <note>
            Att bygga ut den digitala infrastrukturen är en viktig del i
            arbetet för att hela landet ska växa och för att samhällsservice
            ska komma hela folket till del.
          </note>
          <note>
            Energiöverenskommelsen utgör grunden för att Sverige även i framtiden
            ska ha ett robust energisystem och el till rimliga priser. Kapaciteten
            att överföra el ska förbättras för att möta växande behov.
          </note>
          <note>
            De förnybara energikällornas betydelse växer nu snabbt. Vindkraften
            bidrar med en allt högre andel av energitillgången. Det pågår
            också en solcellsrevolution i Sverige. Stödet till solceller har
            gjort det enklare och billigare för husägare runt om i landet
            att producera sin egen el.
          </note>
          <note>
            Allt fler elbilar rullar nu på svenska vägar. Laddinfrastrukturen
            ska byggas ut för att underlätta elektrifieringen av fordonsflottan.
          </note>
          <note>
            Herr talman! En person som fyllt 100 år har under sin livstid
            i Sverige sett demokratin slå rot, industrisamhället utvecklas,
            jämställdheten förbättra kvinnors förutsättningar och omställningen
            till ett kunskapssamhälle förändra landet. Nu står vi återigen
            inför stora omställningar.
          </note>
          <note>
            Juli månad i år var den varmaste som uppmätts. Greta Thunberg
            har blivit en hel generations röst när hon kräver att vi lyssnar
            på forskningen och vidtar åtgärder. Den globala uppvärmningen
            hotar att i grunden förändra förutsättningarna för mänskligt liv
            på jorden. Vi behöver anpassa oss till de förändringar som redan
            sker. Om två veckor står dessa frågor i fokus vid FN:s klimattoppmöte
            i New York.
          </note>
          <note>
            Samtidigt ska Sverige skapa och utveckla jobb och välfärd i en
            tuff global konkurrens och i snabb teknikutveckling. Ingen ska
            lämnas efter i det nya samhällsbygget.
          </note>
          <note>
            Vårt land ska bli världens första fossilfria välfärdsland. Det
            kommer att påverka alla delar av samhället och genomsyra politiken.
            En klimathandlingsplan ska beslutas.
          </note>
          <note>
            En kraftfull grön skatteväxling har påbörjats och kommer att
            öka de kommande åren. Nu kommer också en svensk statlig grön obligation.
          </note>
          <note>
            Senast år 2045 ska Sverige inte längre ha några nettoutsläpp
            av växthusgaser. Det kommer att kräva stora tekniksprång. Industriklivet
            innebär ett stöd till företag hela vägen från forsknings- och
            innovationsprojekt till demonstrationsanläggningar och fullskalig
            produktion.
          </note>
          <note>
            Vi ska klara omställningen , och vi ska göra det på samma sätt
            som förr: tillsammans.
          </note>
          <note>
            Våra barn ska växa upp i en vardag fri från gifter. Regeringen
            driver på för ett globalt kemikalieavtal, strängare regler i EU
            och nödvändiga regleringar på hemmaplan.
          </note>
          <note>
            Regeringen ska vidta ytterligare åtgärder för att minska plastanvändningen.
            Spridningen av mikroplaster ska bekämpas. Fler engångsplaster
            ska bort.
          </note>
          <note>
            I år har stora delar av torskfisket i Östersjön för första gången
            fått stoppas akut. Regeringen lyssnar till forskarna och ska verka
            för att torsken ska kunna återhämta sig. Vi ska överlämna hav
            med växande bestånd av fisk till våra barn. Havsbottnarna ska
            skyddas och övergödningen upphöra.
          </note>
          <note>
            Herr talman! Den internationella konjunkturen mattas nu av, och
            det påverkar ekonomin här hemma. På arbetsmarknaden ser vi en
            fortsatt hög sysselsättningsgrad men också rekryteringsproblem,
            inte minst i välfärden.
          </note>
          <note>
            Statsskuldens andel är på samma nivå som 1977. En låg skuld ger
            oss en styrka om konjunkturen försvagas ytterligare, en styrka
            som många länder saknar.
          </note>
          <note>
            Regeringen vill använda reformutrymmet för att få fler i arbete,
            fler poliser, en starkare välfärd, bättre ekonomi för pensionärer
            och en kraftfull klimatomställning.
          </note>
          <note>
            Från årsskiftet avskaffas värnskatten.
          </note>
          <note>
            En bankskatt ska införas för att finansiera satsningar på försvaret.
          </note>
          <note>
            Arbetet mot skattefusk och skatteundandragande fortsätter oförtrutet.
            När skatteflykten är gränsöverskridande måste också arbetet mot
            den vara det.
          </note>
          <note>
            Pensionärerna har i genomsnitt fått 1 600 kronor mer i plånboken
            per månad jämfört med 2014. Nu fortsätter förstärkningen av pensionärernas
            ekonomi. Nästa år kommer garantipensionen och taket i bostadstillägget
            för pensionärer att höjas. Utfasningen av den orättfärdiga pensionärsskatten
            fortsätter.
          </note>
          <note>
            Herr talman! Att rusta befolkningen med kunskaper är avgörande
            för att vi ska klara omställningen av samhället. Sverige har haft
            ett av de mest högpresterande och jämlika skolsystemen i världen.
            Dit ska vi nå igen. I dag jobbar 31 000 fler i skolan än för fem
            år sedan, barngrupperna i förskolan har inte varit så små sedan
            1992 och lärarlönerna har stigit. Vi har lagt grunden för bättre
            kunskapsresultat.
          </note>
          <note>
            Det finns inga genvägar för att höja kunskaperna i den svenska
            skolan. Det måste vara fokus på kunskap och studiero i varje klassrum.
            Möjlighe ­ ten att få stöd i mindre undervisningsgrupper ska ses
            över, och högpresterande elever ska ges bättre möjligheter att
            nå längre i sitt lärande. Pojkars skolresultat fordrar särskild
            uppmärksamhet.
          </note>
          <note>
            En nationell plan för trygghet och studiero i skolan ska tas
            fram och ett mobilförbud på lektionstid ska införas. För de skolor
            som önskar införs en möjlighet att ge betyg från årskurs 4.
          </note>
          <note>
            Skolan ska vara en mötesplats för elever med olika bakgrund.
            Reger ­ ingen tar de första stegen mot ett etableringsstopp för
            fristående grund ‑ och gymnasieskolor med konfessionell inriktning.
          </note>
          <note>
            Nyckeln till en stark kunskapsskola är fler kunniga och kompetenta
            lärare och fler anställda som kan avlasta lärarna. Insatser krävs
            för att möta lärarbristen. Möjligheterna att studera till lärare
            parallellt med arbete i skolan förbättras. Fler högskoleutbildade
            ska kunna växla karriär och bli lärare. Det statliga stödet för
            att anställa lärarassistenter förstärks.
          </note>
          <note>
            Regeringen ska förbättra lärarutbildningen, och attraktiviteten
            i läraryrket ska höjas. Förslag från Skolkommissionen genomförs.
            Regeringen inleder arbetet med att inrätta ett professionsprogram
            för lärare och skolledare. För att öka likvärdigheten förstärks
            det statliga stödet till de skolor som har de tuffaste förutsättningarna.
          </note>
          <note>
            Det krävs fortsatta åtgärder för att förbättra skolans förmåga
            att möta elever med neuropsykiatriska funktionsnedsättningar.
          </note>
          <note>
            Samtidigt som det finns fler än 100 000 lediga jobb i Sverige
            är 350 000 människor arbetslösa. För att få bukt med kompetensbristen
            måste utbildningen i större utsträckning utformas efter samhällets
            behov. Kunskapslyftet fortsätter och beräknas under 2020 omfatta
            93 000 statligt finansierade utbildningsplatser i hela landet.
            Den kommunala vuxenutbildningen utvecklas till en bas för den
            nationella och regionala kompetensförsörjningen.
          </note>
          <note>
            Regeringen satsar på kompetensutveckling och vidareutbildning
            för människor mitt i arbetslivet. Yrkeshögskolan byggs ut, och
            steg tas för att underlätta rörligheten mellan yrkeshögskola och
            högskola. Kompetensutveckling genom korta yrkeshögskolekurser
            ska underlättas. Insatser ska göras för att stärka och utveckla
            distansutbildningen. Att stärka tillgången till utbildningsplatser
            runt om i landet gör det lättare att studera vidare och bo i hela
            vårt land.
          </note>
          <note>
            För att företag ska kunna rekrytera krävs en väl fungerande arbetsmarknad.
            En effektiv förmedling av arbete gynnar både dem som söker arbete
            och arbetsgivare som behöver anställa. För att bättre bidra till
            detta ska Arbetsförmedlingen reformeras i grunden. Som ett viktigt
            komplement ska ett nytt system utvecklas, där fristående aktörer
            matchar och rustar arbetssökande för de lediga jobben.
          </note>
          <note>
            Oavsett bostadsort ska en arbetssökande som behöver stöd för
            att hitta ett jobb kunna få det. Arbetsförmedlingen ska kunna
            ge service medan reformarbetet pågår. På lokal och regional nivå
            finns stor potential för ett effektivt arbete. Samverkan mellan
            Arbetsförmedlingen, kommuner och arbetsgivare resulterar redan
            i lokala jobbspår i olika delar av Sverige. För att undvika onödiga
            uppsägningar när företag drabbas av tillfälliga svårigheter förstärks
            det statliga stödet för korttidsarbete.
          </note>
          <note>
            Det går allt snabbare för människor som är nya i Sverige att
            hitta ett arbete. Ett intensivår med språkintensiva och yrkesnära
            insatser införs för nyanlända som bedöms ha förutsättningar att
            komma i arbete inom ett år. Samhällsorienteringen för nyanlända
            ska förstärkas, och mer fokus ska läggas på frågor om jämställdhet
            och mänskliga rättigheter.
          </note>
          <note>
            Stödet till asylsökande som väljer sitt eget boende ska förändras
            för att minska problemen i områden med socioekonomiska utmaningar.
            Framväxten av ett parallellsamhälle motverkas genom effektiv samverkan
            mellan myndigheter och genom poliskontroller och åtgärder mot
            människosmuggling.
          </note>
          <note>
            Arbetslivet ska inte medföra att kvinnor och män slås ut i förtid
            på grund av stress, mobbning eller arbetsuppgifter som skadar
            eller sliter ned kroppen. En nollvision ska gälla för dödsfall
            i arbetet. Arbetsmiljöverket ska föreslå åtgärder för att uppnå
            denna. Fler arbetsmiljöinspektörer anställs. Parterna på arbetsmarknaden
            har ett stort ansvar för att minska arbetsrelaterad ohälsa. Regeringen
            kommer noga att följa arbetet som parterna åtagit sig för friskare
            arbetsplatser.
          </note>
          <note>
            Joakim Bergs textrader ur Kentlåten Elite fångar en känsla som
            många delar:
          </note>
          <note>
            Min släkt är full av hjältar decennier av slit brustna hjärtan,
            trötta leder deras stolthet bar mig hit
          </note>
          <note>
            Genom decennier av slit har kvinnor och män byggt vårt lands
            styrka. Sverige är fullt av hjältar. Det är människor som varje
            dag bidrar till ett starkare samhälle genom föräldraskap, studier,
            lönearbete, företagande och ideellt engagemang.
          </note>
          <note>
            Herr talman! En generell välfärd med skola, omsorg och vård av
            hög kvalitet åt alla är den viktigaste omfördelande kraften i
            vårt samhälle. Regeringen tillsätter en välfärdskommission där
            staten, Sveriges Kommuner och Landsting och arbetstagarnas organisationer
            tillsammans ska ta sig an de problem som vi ser i svensk välfärd.
            En allt större andel äldre ställer välfärden inför nya utmaningar.
          </note>
          <note>
            Att vårda och ge omsorg är en av samhällets viktigaste uppgifter.
            En fast omsorgskontakt i äldreomsorgen ökar kontinuiteten och
            tryggheten. De anställda i välfärden behöver få en bättre arbetsmiljö,
            och deras status behöver höjas. Undersköterskor ska få en skyddad
            yrkestitel och bättre arbetsvillkor.
          </note>
          <note>
            Antalet ofrivilliga deltider i välfärden minskar. Arbetet fortsätter
            för att heltid ska vara en rättighet. Välfärdstekniken ska underlätta
            arbetsmiljön och höja kvaliteten, inte öka stressen. Funktionshinderspolitiken
            och lagen om stöd och service till vissa funktionshindrade ska
            utvecklas. Personlig assistans ska präglas av hög kvalitet och
            rättssäkerhet. Rätt till assistans för andning och sondmatning
            ska säkerställas. Alla som har rätt till stöd ska få det.
          </note>
          <note>
            Sverige ska ha en sjukförsäkring som är trygg, rättssäker och
            begriplig och som åtnjuter högt förtroende hos befolkningen. Samverkan
            mellan myndigheterna måste bli bättre, och regelverket måste vara
            utformat så att alla får det stöd och den ersättning som de har
            rätt till.
          </note>
          <note>
            Sverige ska ha en sjukvård i världsklass, och den ska finnas
            där för alla. Därför tar regeringen krafttag för en tryggare,
            mer tillgänglig och mer jämlik hälso- och sjukvård. Vi ska vara
            stolta över den höga kvaliteten i svensk sjukvård. Varje dag räddar
            vårdpersonalen livet på akut och svårt sjuka patienter. Samtidigt
            behöver inte minst primärvården utvecklas vidare. Den har unika
            förutsättningar att se hela vårdbehovet och främja en god hälsa.
            Regeringen kommer att rusta den nära vården. För att förbättra
            kontinuiteten i sjukvården ska rätten till fast läkarkontakt säkras.
            Patientkontrakt ska ge både patienten och sjukvården en överblick
            över alla inplanerade vårdbesök.
          </note>
          <note>
            Den psykiska ohälsan är ett av vår tids stora samhällsproblem.
            Tidiga insatser är viktiga för att minska lidandet och förhindra
            att lindriga problem blir allvarliga. För att göra det enklare
            att få hjälp förbereds en ny vårdform för lättare psykisk ohälsa.
            Köerna i barn- och ungdomspsykiatrin ska minska. Elevhälsan ska
            värnas.
          </note>
          <note>
            Herr talman! Larmet kom till polisen klockan 9.58 en måndagsförmiddag.
            Kvinnan på Ribersborg var 31 år gammal. Hon sköts till döds på
            öppen gata när hon var ute med sitt lilla barn. Den bottenlösa
            tragedin lämnar ingen i vårt land oberörd.
          </note>
          <note>
            Den våldsamma brottsligheten skapar ett enormt lidande i samhället.
            Pojkar lockas in i en kriminell karriär som slutar antingen med
            döden eller med ett långt fängelsestraff. Anhöriga till brottsoffer
            drabbas hårt. Det våld som gängkriminella utövar är ett hot mot
            människors säkerhet, mot känslan av trygghet i samhället och i
            förlängningen mot rättssamhället och demokratin. Den hänsynslöshet
            som visas offren är avskyvärd. Att möta detta hot tillhör statens
            kärnuppgifter.
          </note>
          <note>
            Kampen mot den grova brottsligheten är långsiktig och kommer
            att innefatta både framgångar och bakslag. Men målet är glasklart:
            Vi ska tvinga tillbaka våldet.
          </note>
          <note>
            Staten kan få bort grovt kriminella från gatan, men för att långsiktigt
            stoppa tillflödet av unga män till gängbrottsligheten fordras
            hela samhäl ­ lets insatser. Inte minst polisen framhåller detta.
            Skolan, socialtjänsten, lokalt näringsliv och våra folkrörelser
            har viktiga roller att spela.
          </note>
          <note>
            Kommunerna är centrala i arbetet med att förebygga brott. Arbete
            påbörjas för att ge kommunerna ett lagstadgat ansvar för detta.
            Regeringen gör det enklare att besluta om kamerabevakning och
            underlättar polisens tillgång till digitala bevis och krypterad
            kommunikation för att kartlägga och avslöja brottslig verksamhet.
          </note>
          <note>
            Försöksprojektet med snabbare lagföring för vissa enklare brott
            förlängs och utvidgas till fler delar av landet. Polisen behöver
            få bättre möjligheter att verka i gränsnära områden för att bekämpa
            den gränsöverskridande brottsligheten. Möjligheten till kamerabevakning
            med automatisk igenkänning av fordonstyper och registreringsskyltar
            ska övervägas.
          </note>
          <note>
            Polisen får i uppdrag att stärka sitt arbete med att bekämpa
            den illegala handeln med narkotika, som finansierar mycket av
            gängvåldet. Brottsförebyggande rådet får i uppdrag att studera
            narkotikamarknaden i Sverige för ett uppdaterat kunskapsläge.
            Var och en som köper narkotika måste vara medveten om att pengarna
            från knarket stöder kriminella gäng och bidrar till deras brottslighet.
          </note>
          <note>
            Våldet från högerextrema och andra ideologiskt motiverade gärningsmän
            måste tas på största allvar.
          </note>
          <note>
            Våldtäkter och andra sexualbrott ska bekämpas. Regeringen kommer
            att föreslå fortsatt skärpta lagar på detta område.
          </note>
          <note>
            Det är en styrka att vi har en bred politisk enighet om att fortsätta
            stärka rättsstatens förmåga. Regeringen tar nu täten för att samla
            politiska beslutsfattare och andra intressenter för att fortsätta
            stärka samhället i kampen mot den grova kriminaliteten.
          </note>
          <note>
            Herr talman! Under mandatperioden firar Sverige 100 år som demokrati.
            Demokratin som vi ärvde av tidigare generationer ska vara än starkare
            när vi lämnar den vidare.
          </note>
          <note>
            Ett starkt public service i kombination med kommersiella medier
            ger en mångfald av oberoende medier i hela landet.
          </note>
          <note>
            Förtroendevalda och journalister måste få ett starkare straffrättsligt
            skydd mot hot och hat för att kunna fullgöra sina för demokratin
            avgörande uppgifter.
          </note>
          <note>
            En oberoende institution till skydd för mänskliga rättigheter
            ska inrättas.
          </note>
          <note>
            Alla barn har rätt att växa i nyfikenhet och kreativitet. Kulturskolan
            ska finnas i hela landet. Att människor bidrar med tid och arbete
            i idrottsrörelsen och civilsamhället är centralt för ungas möjlighet
            att kunna engagera sig.
          </note>
          <note>
            Om 112 dagar blir barnkonventionen svensk lag. Alla barn ska
            kunna komma till tals och ha en möjlighet att hävda sina rättigheter.
          </note>
          <note>
            Lagstiftningen kring föräldraskap ses över för att göras mer
            könsneu ­ tral. Det är en del i regeringens arbete med att stärka
            hbtq-personers rättig ­ heter.
          </note>
          <note>
            Rasismen har ingen plats i Sverige, och arbetet med den nationella
            planen mot rasism fortsätter. Sveriges nationella minoriteter
            och urfolket samer ska värnas.
          </note>
          <note>
            Hatet mot judar finns i vår historia, i högerextrema grupper,
            i delar av vänstern och i islamistiska miljöer. Vi ser antisemitism
            hos vuxna och barn som flytt till Sverige från länder där judehat
            präglar skolundervisning och statlig propaganda.
          </note>
          <note>
            Kampen mot antisemitism och för hågkomsten av Förintelsen är
            ämnen vid den internationella konferens som regeringen står värd
            för i Malmö nästa år.
          </note>
          <note>
            I Sverige accepterar vi inte barnäktenskap eller förtryck. Brott
            som begås med så kallat hedersmotiv ska få strängare straff, och
            ett särskilt barnäktenskapsbrott införs. Arbetet med att införa
            ett särskilt hedersbrott fortsätter.
          </note>
          <note>
            Barn och ungdomar ska i högre grad kunna få stöd och hjälp från
            socialtjänsten utan vårdnadshavares samtycke eller vetskap.
          </note>
          <note>
            Herr talman! Ett drygt halvår har gått sedan regeringen kunde
            tillträda efter en sakpolitisk överenskommelse om budget och flera
            politikområden mellan Socialdemokraterna, Miljöpartiet de gröna,
            Centerpartiet och Liberalerna. Tillsammans tar vi ansvar för att
            ta till vara landets möjligheter och lösa vår tids samhällsproblem.
          </note>
          <note>
            Svensk politik är inne i en tid av intensivt reformarbete.
          </note>
          <note>
            En tid att tillsammans rusta Sverige starkare.
          </note>
          <note>
            Herr talman! Till sist vill jag anmäla förändringar i regeringens
            sammansättning. Jag har i dag beslutat om följande ändringar.
            Ylva Johansson och Margot Wallström har entledigats som statsråd.
            Ann Linde har förordnats som chef för Utrikesdepartementet. Statsråd
            i Utrikesdepartementet är också Anna Hallberg. Statsråd och chef
            för Arbetsmarknadsdepartementet är Eva Nordmark.
          </note>
          <note>
            (Applåder)
          </note>
          <note>
            § 2 Ceremonin avslutades kl. 14.58.
          </note>
        </div>
      </body>
    </text>
  </TEI>
</teiCorpus>
