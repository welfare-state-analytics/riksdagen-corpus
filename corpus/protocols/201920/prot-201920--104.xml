<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--104</head>
          <docDate when="2020-04-14 00:00:00">2020-04-14 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 19, 20 och 24 mars justerades.
          </note>
          <note>
            § 2 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialförsäkringsutskottets betänkande
          </note>
          <note>
            2019/20:SfU17 Socialförsäkringsfrågor
          </note>
          <note>
            Justitieutskottets betänkanden
          </note>
          <note>
            2019/20:JuU17 Reglering av vapenmagasin
          </note>
          <note>
            2019/20:JuU28 Kriminalvårdsfrågor
          </note>
          <note>
            Socialförsäkringsutskottets betänkanden
          </note>
          <note>
            2019/20:SfU18 Ekonomisk familjepolitik
          </note>
          <note>
            2019/20:SfU19 Pensioner
          </note>
          <note>
            § 3 Svar på interpellation 2019/20:372 om Sveriges feministiska
            utrikespolitik
          </note>
          <note type="speaker">
            Anf. 1 Utrikesminister ANN LINDE (S):
          </note>
          <note>
            Fru talman! Amineh Kakabaveh har frågat mig om Sverige i FN och
            andra internationella organ avser att driva en kraftfull politik
            för kvinnors och barns rättigheter och förmå de länder som inte
            respekterar dessa rättigheter att vidta konkreta åtgärder i sin
            nationella lagstiftning så att den stämmer överens med internationell
            lag när det gäller kvinnors och barns rättigheter.
          </note>
          <note>
            Kakabaveh har även frågat mig om Sverige kommer att verka för
            att det i FN bildas en kommitté eller kommission med juridisk
            kompetens och kompetens när det gäller mänskliga rättigheter som
            kartlägger de länder vars nationella lagstiftning strider mot
            barns och kvinnors rättigheter.
          </note>
          <note>
            Vidare har Kakabaveh frågat vilka kraftfulla insatser Sverige
            avser att göra när det gäller att försvara hundratals miljoner
            flickors och kvinnors elementära rättigheter.
          </note>
          <note>
            Kvinnors och flickors rättigheter står under hårt tryck globalt.
            Marginalisering av kvinnor och flickor ökar dessutom ofta när
            utmaningar tillkommer, som när humanitära kriser slår till eller
            när det demokratiska utrymmet krymper. Sverige fortsätter därför
            hela tiden att växla upp den feministiska utrikespolitiken.
          </note>
          <note>
            Sverige verkar för jämställdhet och för alla kvinnors och flickors
            fulla åtnjutande av mänskliga rättigheter i alla sammanhang och
            forum. Centralt är att framhålla individen som rättighetsbärare,
            att motverka diskriminerande lagstiftning och beteenden samt att
            nå dem som är hårdast drabbade av ojämställdhet.
          </note>
          <note>
            Vi använder årets jubileer för det globala jämställdhetsarbetet
            för att driva rättighetsagendan ytterligare. Arbetet görs nationellt,
            bilateralt, re ­ gionalt och globalt, genom ambassader och i samarbete
            och alliansbyggan ­ de med länder, internationella organisationer,
            kvinnorättsaktörer och andra partner.
          </note>
          <note>
            Utvecklingssamarbetet är ett centralt verktyg, inklusive strategin
            för global jämställdhet och kvinnors och flickors rättigheter.
            Sveriges aktiva engagemang i FN är centralt. Detsamma gäller EU,
            där vi verkar för att ytterligare stärka unionens globala jämställdhetsroll.
          </note>
          <note>
            En viktig del i FN-systemet för MR är konventionskommittéerna,
            som består av oberoende experter och som följer upp, granskar
            och ger rekommendationer till statsparterna om genomförandet av
            deras åtaganden enligt olika FN-konventioner om mänskliga rättigheter.
          </note>
          <note>
            Det finns konventionskommittéer för alla FN:s kärnkonventioner,
            däribland konventionen för avskaffande av alla former av diskriminering
            av kvinnor, som kallas Cedaw, och barnkonventionen. Enskilda kan
            framföra individuella klagomål om MR-kränkningar till kommittéerna.
            Det är av största vikt att konventionskommittéernas integritet
            och oberoende värnas.
          </note>
          <note>
            Ett av de instrument som FN:s råd för mänskliga rättigheter har
            till sitt förfogande är den universella granskningsmekanismen
            Universal Periodic Review, inom vilken MR-situationen i alla FN:s
            medlemsstater granskas. Alla medlemsstater har möjlighet att delta
            när andra länder granskas. Mekanismen tillåter MR-rådet att belysa
            situationen för mänskliga rättigheter i länder som har sökt undvika
            annan granskning.
          </note>
          <note>
            Sverige deltar aktivt i UPR och ger rekommendationer till länder,
            ofta rörande kvinnors och flickors rättigheter. Detta gäller såväl
            likasinnade länder som länder som uppvisar betydande brister i
            fråga om MR.
          </note>
          <note>
            Mekanismerna bidrar till en kartläggning av vilka brister olika
            länder uppvisar när det gäller efterlevnaden av MR och utför i
            stor utsträckning den typ av arbete som Kakabaveh efterfrågar.
            Regeringen avser därför inte att verka för tillsättande av ytterligare
            mekanismer för detta utan avser i stället att arbeta för att stärka
            befintliga strukturer för allas åtnjutande av MR överallt i världen.
          </note>
          <note>
            Den feministiska utrikespolitiken innebär att vi systematiskt
            försöker att bryta strukturell diskriminering. Hit hör vårt aktiva
            arbete mot alla typer av diskriminerande lagstiftning.
          </note>
          <note>
            Vi fortsätter att försvara och driva alla kvinnors och flickors
            fulla åtnjutande av sexuell och reproduktiv hälsa och rättigheter.
            Arbetet innefattar att påverka normer i samarbete med strategiskt
            placerade aktörer. Särskilt fokus läggs på att bekämpa barn- och
            tvångsäktenskap.
          </note>
          <note>
            Sverige arbetar brett mot könsrelaterat våld mot kvinnor och
            flickor, bland annat genom att fokusera på grundorsaker, förebyggande,
            ansvarsutkrävande samt pojkar och mäns roll.
          </note>
          <note>
            Vi verkar för jämställdhetsperspektivet i förebyggande insatser
            mot konflikt, radikalisering och våldsbejakande extremism, liksom
            i humanitära insatser.
          </note>
          <note>
            Sveriges aktuella arbete fokuserar också på att betona jämställdhetsperspektivet
            i hanteringen av covid-19. Kvinnor dominerar vård och omsorg i
            världen men saknar själva ofta trygghet eftersom de har sämre
            löner, osäkrare jobb och sämre försäkringsskydd än män. De löper
            dessutom större risk att utsättas för våld i hemmet, vilket ökar
            i kris.
          </note>
          <note>
            Vi driver nu dessa frågor på alla nivåer och i relation till
            länder och organisationer genom vårt stöd till FN-systemet, genom
            arbete i styrelser och banker samt genom Sidas breda arbete och
            stöd till kvinnorättsorganisationer.
          </note>
          <note>
            Regeringen har tidigare redogjort för arbetet med den feministiska
            utrikespolitiken, bland annat i skrivelsen 2019/20:17. Politiken
            behövs och ger resultat. Allt fler länder följer efter, och internationella
            organisationer och institut visar stort intresse. Så länge global
            ojämställdhet och trycket mot kvinnors och flickors rättigheter
            består fortsätter vi att driva en feministisk utrikespolitik med
            full kraft över hela världen.
          </note>
          <note>
            Anf. 2 AMINEH KAKABAVEH (-):
          </note>
          <note>
            Fru talman! Tack, utrikesministern, för en ambitiös redogörelse
            av de insatser som Sverige gör för jämställdhetsarbete ute i världen.
            Jag betvivlar absolut inte Sveriges och utrikesministerns ambition
            att på olika nivåer och genom olika mekanismer bedriva arbete
            för kvinnors rättigheter i FN och EU och via bistånd och våra
            ambassadörer ute i världen.
          </note>
          <note>
            Men jag frågade i min interpellation om en kommission som skulle
            kartlägga länder som till exempel sitter i FN – många av dem är
            FN-stater som själva har skrivit under FN:s deklaration. De bryter
            mot FN:s deklaration om mänskliga rättigheter. Jag vet att några
            länder, till exempel Sudan, Iran, Sydsudan och Somalia, inte har
            skrivit under Cedaw, men många andra länder har gjort det. Saudiarabien
            sitter till och med – eller har suttit – i FN:s råd för mänskliga
            rättigheter och har varit ett av de länder som suttit som sammankallande.
          </note>
          <note>
            Det är förfärligt att det i dessa länder också förekommer könsapartheid
            i lagstiftningen. Enligt Unicef handlar det om 12 miljoner barnäktenskap
            varje år, och antalet kommer att öka – mörkertalet är stort. Barn
            under 18 år gifts bort. Det finns 650 miljoner kvinnor under 18
            år som har gifts bort.
          </note>
          <note>
            I Pakistan, Afghanistan, Jemen och många andra länder finns många
            fall där 8-, 9- och 13-åringar har förblött och dött under den
            så kallade bröllopsnatten, men jag väljer att kalla det våldtäktsnatten.
          </note>
          <note>
            De här länderna ska bestraffas. Det måste finnas någon straffmeka
            ­ nism. Tyvärr har det inte räckt med vare sig Cedaw eller andra
            mekanismer som man har för att granska om medlemsländernas lagstiftningar
            följer de internationella rekommendationerna när det gäller mänskliga
            rättigheter, hbtq, kvinnors rättigheter och rätten till abort.
            I och för sig är till och med USA ett av de länder som inte skrivit
            under Cedaw, till exempel, så det är inte bara Saudiarabien. Tyvärr
            är det i dag många repressiva män och stater som står i vägen
            för fred och säkerhet och kvinnors och barns rättigheter.
          </note>
          <note>
            Jag menar att länder som Sverige, som är ett feministiskt land,
            och andra likasinnade, demokratiska länder borde våga säga: Det
            här är inte rätt. Det här har vi försökt, men det måste finnas
            andra mekanismer för att utreda. Könsapartheidregimer ska inte
            sitta på samma villkor i organisatio ­ ner i det internationella
            samfundet.
          </note>
          <note>
            Unicef beräknar att det kommer att bli nästan 500 miljoner barnäktenskap
            – för att inte tala om de hundramiljontals flickor som könsstympas
            i många av de här länderna. Man blir så upprörd över att detta
            sker.
          </note>
          <note type="speaker">
            Anf. 3 Utrikesminister ANN LINDE (S):
          </note>
          <note>
            Fru talman! Jag delar fullständigt Amineh Kakabavehs upprördhet
            över det som sker. Däremot delar jag inte synen att de länder
            som bryter mot jämställdhet, som tillåter barnäktenskap och så
            vidare inte skulle sitta med i till exempel FN:s MR-råd, för det
            är just där som man har både en periodisk kontroll över vad som
            sker och dessutom tar upp det direkt i hela världssamfundet. Det
            är det som till exempel gör att det, trots att Saudi ­ arabien
            fortfarande begår förbrytelser mot mänskliga rättigheter, har
            skett en väldigt stor förändring till det positiva när det gäller
            jämställdhet. Många av de kvinnor som jag träffade när jag för
            en månad sedan besökte Saudiarabien kallade det för en revolution.
            Det har inte skrivits så mycket om det i Sverige, men det är faktiskt
            det som har skett. Sedan pågår det ändå väldigt mycket brott mot
            mänskliga rättigheter som vi måste fortsätta att fördöma.
          </note>
          <note>
            Man kan ju alltid göra mer och önska att man gjorde mer, men
            det finns inget land som har gjort mer för den globala jämställdheten
            än Sverige. Jag tycker ändå att man måste sätta det lite i det
            sammanhanget.
          </note>
          <note>
            När det gäller vår feministiska utrikespolitik, som först blev
            ganska ifrågasatt, följer nu land efter land efter. Frankrike,
            Kanada, Luxemburg, Mexiko och nu senast Spanien har sagt att man
            har en feministisk utrikespolitik i någon form.
          </note>
          <note>
            Jag tror att det är väldigt viktigt att driva den feministiska
            utrikespolitiken, bland annat av just de skäl som Amineh Kakabaveh
            tar upp, men också att vara aktiv i MR-rådet och behålla de länder
            som bryter mot mänskliga rättigheter i rådet, så att de kan få
            rättmätig kritik från andra länder i rådet.
          </note>
          <note>
            Vi jobbar särskilt för kvinnor i utsatta situationer, som de
            grupper som Amineh Kakabaveh nämner men också kvinnor och flickor
            som utsätts för människohandel. Vi gör det till exempel genom
            att försöka sprida informa ­ tion om den svenska sexköpslagstiftningen
            och genom diplomatisk offen ­ siv mot människohandel. Därför tror
            jag att regering, riksdagsledamö ­ ter och frivilligorganisationer
            gemensamt kan genomföra detta arbete för att uppnå en bättre situation
            för kvinnor och flickor världen över.
          </note>
          <note>
            Anf. 4 AMINEH KAKABAVEH (-):
          </note>
          <note>
            Fru talman! Tack, utrikesministern! Jag sa inte att de här länderna
            inte ska sitta i kontrollmekanismerna i MR-rådet, FN och så vidare,
            utan jag sa att de inte ska sitta där på samma villkor. De ska
            visst sitta där, men de ska få kritik tills de har ändrat sin
            egen lagstiftning. Sverige med flera likasinnade länder ska inte
            sitta tillsammans med Saudiarabien och en rad andra könsapartheidländer
            och tro att de kommer att lyssna på oss. De lyssnar inte ens på
            sitt eget folk. De mördar, de avrättar och de våldtar i fängelserna.
          </note>
          <note>
            Ett av de länder som Sverige och EU stöder, och som också är
            kandidat till att bli ett av EU:s medlemsländer, är Turkiet. Erdo
            ğ an kom med ett förslag om att offret för en våldtäktsman, som
            har begått brott mot ett barn, ska giftas bort med våldtäktsmannen.
            Det är på grund av coronakrisen som den här debatten har lagts
            ned. Den har tidigare varit väldigt het, och det har varit många
            demonstrationer.
          </note>
          <note>
            Så här är det i många av de länder som vi har tilltro till. Det
            är inte länderna som det är fel på, utan det är de repressiva
            regimerna. Det är massor av män som sitter där och bestämmer och
            fullständigt struntar i vår feministiska agenda. Jag vill att
            Sverige ska vara ännu mer progressivt i de här frågorna.
          </note>
          <note>
            Jag har själv varit i många länder, särskilt i Latinamerika,
            och träffat ambassadörer, och man driver verkligen en feministisk
            utrikespolitik, vilket är glädjande. Men det är viktigt att de
            här frågorna lyfts högre upp i till exempel EU. Om fler EU-länder
            än Sverige i FN strävar efter samma mål kommer säkerligen något
            positivt att ske, åtminstone i de här länderna. Varför ska de
            vara med på samma villkor och ha samma rätt att rösta som vi i
            de här frågorna? De gör ingenting. De har inte ens implementerat
            Cedaw. Beijing Platform for Action fyller 25 år i år. Det är ett
            väldigt viktigt år för jämställdheten både i Sverige och i andra
            delar av världen.
          </note>
          <note>
            Vi måste göra någonting, särskilt i kristider då covid-19-pandemin
            hårdast drabbar de fattigaste och mest utsatta. Våldet ökar, och
            många föräldrar har inte råd att försörja sina barn, så barnen
            gifts bort till rika och äldre gubbar i de länderna. Och lagarna
            är ju på männens sida.
          </note>
          <note>
            Man måste se till att det här ändras, så min fråga är: Kommer
            Sverige att trycka på vid 25-årsjubileet, då det kommer att ske
            en utvärdering i alla länder? Kommer vi att säga att vi är emot
            barnäktenskap och tvångsäktenskap?
          </note>
          <note type="speaker">
            Anf. 5 Utrikesminister ANN LINDE (S):
          </note>
          <note>
            Fru talman! Jag kan försäkra Amineh Kakabaveh att det kommer
            vi absolut att göra, precis som vi har gjort nu i många år. Vi
            kommer att fortsätta trycka på mot barnäktenskap, mot ojämlikhet
            mellan kvinnor och män och framför allt mot ökat våld och problemet
            med våldtäkter, sexköp och prostitution som finns över hela världen.
            Det ska inte råda någon tvekan om att Sverige kommer att vara
            i första ledet när det gäller att protestera mot detta.
          </note>
          <note>
            Jag tycker också att det är viktigt, som Amineh Kakabaveh tog
            upp, att se att kvinnor och flickor drabbas olika av covid-19
            och coronakrisen. Jag tror att man måste vara väldigt uppmärksam
            på detta och på att ojämställdheten i världen kan få livsavgörande
            konsekvenser.
          </note>
          <note>
            Vi ser nu hur mäns våld mot kvinnor ökar när det är karantän
            och allt möjligt och att sjukvården blir tungt belastad på många
            håll. Vi vet att 70 procent av alla anställda i vården och den
            sociala sektorn i världen är kvinnor. Kvinnor har en mer ekonomiskt
            utsatt situation. De har dåliga anställningar och dåliga löner.
          </note>
          <note>
            Den djupa ekonomiska kris som följer i pandemins spår drabbar
            alltså kvinnor hårdare. Det är därför det är så viktigt att FN,
            EU, Världsbanken och flera andra tar med sig jämställdhetsperspektivet
            i mötandet av corona. Jag blev därför glad i går när jag talade
            med vice chefen för UN Women, Åsa Regnér , som berättade att UN
            Women nu kommer att få vara med i det arbete som FN gör när det
            gäller hur coronakrisen ska mötas.
          </note>
          <note>
            Vi är bra positionerade för att driva dessa frågor eftersom vi
            är en av de största givarna och samarbetsparterna för UN Women
            men också för Unicef och United Nations World Food Programme.
            Eftersom flickor missgynnas oproportionerligt på grund av sin
            ålder och sitt kön är det centralt att verka för flickors lika
            rätt till utbildning men också för SRHR, alltså sexuella rättigheter
            och hälsorättigheter, och skydd mot våld och diskriminering. Detta
            sätts under tryck nu när världens resurser används för att bekämpa
            viruset.
          </note>
          <note>
            I de humanitära insatserna får vi inte tappa bort jämställdhetsperspektivet
            och att kvinnors och flickors situation särskilt ska uppmärksammas.
          </note>
          <note>
            Anf. 6 AMINEH KAKABAVEH (-):
          </note>
          <note>
            Fru talman! Tack, utrikesministern!
          </note>
          <note>
            Som jag tidigare lyfte upp finns det, utifrån den position som
            Sverige har, förväntningar både hos oss ledamöter och kvinnorättsaktivister
            och hos många kvinnor ute i världen. Jag har digital kontakt med
            många kvinnor i Turkiet, Kurdistan, Iran, Pakistan, Afghanistan,
            Colombia och många andra delar av världen. De har förväntningar
            på Sverige, och det har jag också. Det finns alltid förväntningar
            på Sverige, men med en feministisk utrikespolitik förväntas ännu
            mer. Förväntningar innebär ibland positiv kritik, men det betyder
            inte att man är negativ till att det finns en feministisk utrikespolitik.
          </note>
          <note>
            Jag menar att de 140 miljoner flickor i världen som, enligt Unicef,
            könsstympas behöver en röst. Om denna röst inte är deras egna
            länder borde den vara Sverige och andra länder. De flesta könsstympningar
            sker tyvärr i många afrikanska länder. Unicef beräknar också att
            barnäktenskapen kommer att öka från 275 miljoner till 465 miljoner
            år 2050. Detta är ohållbart, och därför måste vi vara en röst.
          </note>
          <note>
            Jag vill fråga utrikesministern: Kommer Sverige, efter det att
            corona har lagt sig, att bjuda in världens länder till en internationell
            konferens här i Sverige för att lyfta upp kvinnor?
          </note>
          <note type="speaker">
            Anf. 7 Utrikesminister ANN LINDE (S):
          </note>
          <note>
            Fru talman! När vi startade den feministiska utrikespolitiken
            för ungefär sex år sedan hade vi en idé om att man skulle ha världsomspännande
            konferenser. Vi hade den första i Sverige. Det var en stor succé.
            Över 800 kvinnor från hela världen kom. Det var många intressanta
            workshoppar om hur vi gemensamt och globalt kan kämpa mot ojämlikhet
            och för kvinnors och flickors rättigheter.
          </note>
          <note>
            Nu går dock stafettpinnen vidare. Man kommer, både i Mexiko och
            i Frankrike, att ha stora, globala konfenser. Jag tycker att det
            kanske är ännu viktigare att se till att det inte bara är Sverige
            som driver den feministiska utrikespolitiken utan att också länder
            från syd, till exempel, tar stafettpinnen så att det inte bara
            blir vi här i Sverige och Norden som jobbar med dessa frågor.
          </note>
          <note>
            Nu har tyvärr de två stora konferenserna i Mexiko och Frankrike
            skjutits upp på grund av corona. De skulle ha hållits i maj och
            juli, men jag förutsätter att de kommer att hållas vid ett senare
            tillfälle när pandemin har lagt sig. Då kommer Sverige att stå
            i första ledet och driva vår feministiska utrikespolitik. Detta
            behövs globalt, inte bara i Sverige.
          </note>
          <note>
            Interpellationsdebatten var härmed avslutad.
          </note>
          <note>
            § 4 Svar på interpellation 2019/20:392 om plundring av urbefolkningar
          </note>
          <note type="speaker">
            Anf. 8 Utrikesminister ANN LINDE (S):
          </note>
          <note>
            Fru talman! Amineh Kakabaveh har frågat mig vad den svenska regeringen,
            som varit starkt engagerad i fredsprocessen i Colombia, avser
            att göra för att påskynda förverkligandet av de åtaganden som
            konfliktens parter gjort i den fredsöverenskommelse som ingicks
            2016 , stärka säkerheten för freds ‑ , människo- och kvinnorättsaktivister
            samt aktivister som kämpar för urbefolkningens rättigheter och
            verka för att de företag som genom undermåliga rättsliga processer,
            eller inga rättsprocesser alls, lagt under sig urbefolkningars
            jordegendomar återlämna r dessa till de ursprungliga ägar na –
            urbefolkningen i Colombia – samt om jag avser att, inom m itt
            ansvarsområde i regeringen, ta några initiativ för att svenska
            pensionsfonder ska kunna förhindras att investera i människo-
            och miljöförstörande verksamheter i olika delar av världen, exempelvis
            i Colombia .
          </note>
          <note>
            Jag vill inleda med att jag delar frågeställarens oro för MR-försvarare
            i Colombia. Vi har tagit emot flera rapporter om en ökning av
            hot och våld, särskilt mot kvinnliga MR-försvarare.
          </note>
          <note>
            Den interna väpnade konflikten har präglat utvecklingen i Colombia
            under fem decennier och lämnat djupa spår i samhället. Landet
            har dock genomgått en i många avseenden positiv utveckling och
            är i dag fredligare än för ett decennium sedan, mycket tack vare
            freds förhandlingarna med Farc och fredsavtalet från 2016.
          </note>
          <note>
            S å s om frågeställaren nämner har Sverige ett starkt engagemang
            för att stödja en hållbar fredlig utveckling i Colombia. Sverige
            tilldelades tre särskil da ansvarsområden i fredsavtalet: jämställdhet,
            offrens rättigheter och försvunna personer. Därutöver stöder vi
            den colombianska regeringens arbete med återintegrering av före
            detta gerillamedlemmar med särskilt fokus på kvinnor samt stöder
            genomförandet av fredsavtalet i dess helhet. Som enda land bidrar
            Sverige dessutom till samtliga fyra fredsfonder: FN: s, EU:s ,
            Interamerikanska utvecklingsbankens och Världsbankens respektive
            fonder.
          </note>
          <note>
            I Colombia bidrar svenskt bistånd till implementeringen av lagen
            om k onflikt offrens rättigheter och återbördandet av mark egendom
            , aktualisering en av markägarregister samt implementeringen av
            territoriella utvecklingsplaner. Världsbankens fredsfond har med
            det svenska Lantmäteriets rådgivning bidragit till att ta fram
            ett stort antal fastighetsregister.
          </note>
          <note>
            Regeringen förutsätter att alla svenska företag och investerare
            respekterar de mänskliga rättigheterna, både i S verige och i
            andra länder som de verkar i. I regeringens skrivelse Politik
            för hållbart företagande , där MR- frågor ingår, framgår regeringens
            förväntningar på företagens hållbarhetsarbete och rekommendationer
            om hur arbetet bör bedrivas.
          </note>
          <note>
            Ansvaret för AP-fonderna ligger under Finansdepartementet och
            statsrådet Per Bolund. Sedan den 1 januari 2019 ställs högre krav
            i lag på Första–Fjärde AP-fonderna att agera föredömligt utifrån
            ett hållbarhetsperspektiv. AP-fonderna ska investera våra pensionspengar
            på ett ansvarsfullt sätt, vilket också innebär att detta ska göras
            i linje med de internatio ­ nella konventioner som Sverige har
            skrivit under. Utvärderingen av AP-fondernas verksamhet till och
            med 2019, som ska lämnas till riksdagen senast den 1 juni 2020,
            kommer att innehålla en fördjupad analys av AP-fondernas arbete
            med hållbara investeringar.
          </note>
          <note>
            Anf. 9 AMINEH KAKABAVEH (-):
          </note>
          <note>
            Fru talman! Jag tackar utrikesministern för ett ambitiöst och
            gediget svar.
          </note>
          <note>
            Jag var på en studieresa i slutet av 2019 och träffade på plats
            en rad internationella organisationer och våra egna människorättsaktivister,
            Diakonia, den svenska fredsrörelsen, den svenska ambassaden och
            ambassadören med flera. Alla är eniga om att freden måste bli
            verklighet och att vi måste hjälpas åt med att implementera fredsprocessen.
          </note>
          <note>
            Regeringen delar min oro över MR-försvarare. Det är gott så.
            Vi vet att detta är sant och ser positivt på att svenska ambassaden,
            tillsammans med andra ambassader och FN, engagerar sig i att offentligt
            visa sitt stöd för hotade MR-försvarare. Till exempel mottog Per
            Anger-pristagaren 2015, Islena Rey Rodríguez, allvarliga hot.
            Det gjorde även en mängd andra MR-försvarare – de flesta kvinnor.
          </note>
          <note>
            Jag skulle vilja höra mer om vad regeringen gör rent konkret,
            förutom de olika viktiga stöden exempelvis till CSO:er, även bilateralt
            på hög nivå tillsammans med sina EU-allierade och övriga för att
            sätta denna fråga högre upp på agendan. I exempelvis EU Guidelines
            on Human Rights Defenders finns ett antal konkreta förslag och
            rekommendationer om vad EU-delegationerna, som inkluderar ambassader
            som den svenska, bör göra på alla olika nivåer inom värdlandets
            maskineri – i detta fall Colombia – och tillsammans med andra
            aktörer, andra EU-länder och FN-organ.
          </note>
          <note>
            Utifrån den extremt allvarliga situationen för MR-försvarare
            och för de lokalsamhällen som de verkar i, som dessutom ser ut
            att förvärras under 2020, behövs en gemensam agenda. Vad har regeringen
            gjort för att leva upp till skyldigheterna som definieras i EU-deklarationen?
          </note>
          <note>
            Fru talman! Här behövs gemensamma uttalanden. Situationen får
            inte gömmas vare sig bakom fredsavtalet – alla lever i förhoppningen
            om att avtalet ska fortskrida enligt plan, och man vill inte kritisera
            regeringen – eller coronaviruset, som vi nu ser riskerar att tränga
            undan all annan rapportering. Vi ser nu att coronaviruset i många
            länder redan bidrar till att urholka demokratin ännu mer.
          </note>
          <note>
            I ljuset av ovanstående ser vi det också som angeläget att Sverige
            lyfter fram António Guterres uppmaning om eldupphör i alla länder
            med pågående konflikter. Detta är högaktuellt i Colombia och direkt
            kopplat till den pågående covid-19-pandemin och dess särskilda
            allvarliga konsekvenser för redan utsatta grupper.
          </note>
          <note>
            Enligt en artikel i The Guardian utnyttjar dödspatruller coronavirusets
            lockdown för att döda MR-försvarare.
          </note>
          <note>
            Enligt svaret förutsätter regeringen att alla svenska företag
            och investerare respekterar de mänskliga rättigheterna. Jag vill
            gärna höra vad re ­ geringen gör för att försäkra att de mänskliga
            rättigheterna respekteras i Colombia.
          </note>
          <note type="speaker">
            Anf. 10 Utrikesminister ANN LINDE (S):
          </note>
          <note>
            Fru talman! Tre och ett halvt år efter fredsavtalets undertecknande
            kan vi konstatera att det kommer att ta tid att bygga en hållbar
            och heltäckande fred i Colombia. Sverige arbetar intensivt med
            att på olika sätt underlätta och påskynda fredsbyggandet.
          </note>
          <note>
            Respekten för de mänskliga rättigheterna är en central del av
            det svens ­ ka engagemanget. Det är en ståndpunkt som vi framhåller
            i dialog med colombianska företrädare, i FN, i EU och överallt
            på andra ställen där vi samtalar om detta.
          </note>
          <note>
            Sverige är djupt engagerat i genomförandet av fredsavtalet liksom
            i arbetet med att förbättra skyddet av MR-försvarare, även på
            plats i lokalsamhällena.
          </note>
          <note>
            Sverige är med och finansierar FN:s kontor för de mänskliga rättigheterna
            i Colombia samt svenska och colombianska enskilda organisationer
            som agerar för att stärka och skydda MR-försvarare i landet. Detta
            är oerhört konkreta insatser.
          </note>
          <note>
            Vi stöder också det colombianska rättssystemet och arbetar för
            att konfliktens offer ska få upprättelse, vilket är en förutsättning
            för försoning. Det får inte heller glömmas bort att flera svenska
            organisationer finns i landet och i allra högsta grad deltar i
            fredsbyggandet.
          </note>
          <note>
            FN:s specialrapportör för mänskligarättighetsförsvarare, Michel
            Forst, presenterade den 4 mars i Genève en rapport om situationen
            i Colombia. Forst lyfte fram att landet utvecklat ett sofistikerat
            system för skydd av MR-försvarare och också tagit fram effektiva
            handlingsplaner. Trots detta var många MR-försvarare i fara, särskilt
            de som arbetar i konfliktdrabbade områden.
          </note>
          <note>
            FN har också rapporterat om en 50-procentig ökning av antalet
            mördade kvinnliga MR-försvarare de senaste åren. Detta är mycket
            oroväckande, och vi kommer att fortsätta arbeta med de colombianska
            myndigheterna och civilsamhället för att så snabbt som möjligt
            vända på denna trend.
          </note>
          <note>
            Anf. 11 AMINEH KAKABAVEH (-):
          </note>
          <note>
            Fru talman! Jag tackar utrikesministern för detta. Jag vet att
            Sverige gör ett mycket gott arbete, och Sveriges ord var på mångas
            läppar när jag var där och träffade olika fackliga organisationer,
            studentorganisationer, kvinnoorganisationer och urbefolkningens
            organisationer. Därför är deras förväntningar höga. Många visste
            inget om de ca 100 miljoner kronor som Sverige faktiskt har satsat.
            När det gäller resolution 1325 talade man faktiskt gott om Folke
            Bernadotte. Man visste att det särskilt satsades pengar på kvinnors
            deltagande i fredsprocessen. Inget annat var helt uppenbart för
            många. Men det är såklart en fruktansvärd situation för kvinnorna.
          </note>
          <note>
            Jag var där under tio dagar. Under den tiden skedde nio mord,
            och åtta av dem som mördades var kvinnor, i de värst drabbade
            konfliktområdena.
          </note>
          <note>
            Många ställde frågan: Vad gör det svenska folket och den svenska
            riks ­ dagen när Sveriges regerings ambition är att bli världens
            första fossilfria välfärdsnation? För att förverkliga denna ambition
            behöver arbetet inne ­ fatta hur Sverige agerar också utanför
            landets gränser. Man investerar i fossil verksamhet i till exempel
            Colombia. Första–Fjärde AP-fonderna och Sjunde AP-fonden förvaltar
            2 000 miljarder kronor av svenskarnas pen ­ sionskapital. Fonderna
            har länge investerat pensionsmedel i fossila bolag, som också
            är en grundorsak till konflikten i de områden där urbefolkning
            ­ en bor och där nästan åtta miljoner människor har tvångsförflyttats.
            Denna konflikt är alltså så mångfasetterad. Dessa bolag är transnationella,
            där Sveriges AP-fonder tyvärr är med och bidrar. Detta är också
            en av orsa ­ kerna till konflikten. Det är massor med olika konflikter
            där, men denna är så stor.
          </note>
          <note>
            Det är positivt att nya krav på hållbarhet har införts för fonderna.
            Det gäller den nya lag som utrikesministern refererar till i svaret
            och ett nytt regelverk för premiepensionerna.
          </note>
          <note>
            Att Första AP-fonden i början av 2020 gick ur alla sina sådana
            investeringar är jättepositivt. Men de andra AP-fonderna har inte
            tagit några beslut eller mål om att minska sina fossila innehav.
            I slutet av 2019 hade de 32 miljarder kronor i världens största
            fossila bolag. Om Sverige ska förverkliga ambitionen att bli världens
            första fossilfria välfärdsnation måste detta ses över. Fonderna
            måste sluta med sådana investeringar och sluta bidra till ännu
            mer konflikter.
          </note>
          <note>
            Utöver utvärderingen, hur säkerställer regeringen att detta ska
            ske med de andra AP-fonderna?
          </note>
          <note type="speaker">
            Anf. 12 Utrikesminister ANN LINDE (S):
          </note>
          <note>
            Fru talman! Vi ser att företag och investerare kan spela en väldigt
            positiv roll i fredsbyggandet i Colombia. Genom den svenskstödda
            näringslivsfonden för innovationer för fred får entreprenörer
            i konfliktdrabbade områden snabbare och enklare tillgång till
            krediter.
          </note>
          <note>
            Många av de ca 90 svenska företag som är på plats i landet ingår
            i ett av ambassadens samordnade CSR-nätverk. Nätverket träffar
            regelbundet colombianska regerings- och näringslivsföreträdare
            för att utbyta erfarenheter och lärdomar. Svenska företag och
            investerare ligger i framkant när det gäller hållbarhet och respekt
            för mänskliga rättigheter. De både vill och tjänar dessutom på
            att bidra till ett fredligare Colombia.
          </note>
          <note>
            Colombia är också en aktiv medlem i Sveriges, ILO:s och OECD:s
            gemensamma initiativ Global Deal . Den svenska fackföreningsrörelsen
            har i decennier haft och fortsätter att ha ett djupt MR -engagemang
            i Colombia. Genom en väl fungerande social dialog skapas ett mer
            ekonomiskt och socialt hållbart samhälle där fler får ta del av
            fördelarna med utländska investeringar.
          </note>
          <note>
            Det finns i dag tydligare och högre krav på Första–Fjärde AP-fonderna
            att agera föredömligt utifrån ett hållbarhetsperspektiv. Tidigare
            fanns det inte något uttryckligt krav i lagen om att AP-fonderna
            skulle beakta miljöaspekter, sociala aspekter och bolagsstyrningsaspekter
            i sin förvaltning. Det är viktigt att AP-fonderna går före och
            visar att det går att bidra till en hållbar utveckling och samtidigt
            förvalta medlen så att det ger högre avkastning. Att AP-fonderna
            ska investera våra pensionspengar på ett ansvarsfullt sätt innebär
            att det ska vara i linje med de internationella konventioner som
            Sverige har skrivit under.
          </note>
          <note>
            Anf. 13 AMINEH KAKABAVEH (-):
          </note>
          <note>
            Fru talman! Tack, utrikesministern!
          </note>
          <note>
            Det är positivt om Sverige redan har tagit initiativ till detta.
            Men jag har faktiskt bevis – utrikesministern kan få det – på
            att det i en del av de här fonderna snarare har ökat. På papperet
            jag håller i handen kan man se siffrorna för Första–Fjärde AP-fonderna
            och för Sjunde AP-fonden. Man kan se att det har fasats ut i Första
            AP-fonden men inte i de andra.
          </note>
          <note>
            Sverige har ambitionen att bli en fossilfri nation, fri från
            miljöförstöring och konflikter som följer med det. Inte minst
            urbefolkningen i många delar av Colombia drabbas redan. Det gäller
            också i andra länder, till exempel Indonesien. Vi har bevis på
            att exempelvis AP-fonderna påverkar även där, både när det gäller
            konflikter och när det gäller miljöförstöring.
          </note>
          <note>
            Jag tycker alltså att det är angeläget, inte bara för att rädda
            riksdagens och regeringens ansikte utan för varenda svensk medborgare
            som har pengar i AP-fondernas pensionssparande. Vi måste se till
            att det ska vara hållbart och trovärdigt. Vi ska inte bidra till
            mer konflikter på grund av våra investeringar och på grund av
            att företag ska berika sig själva på andras bekostnad.
          </note>
          <note>
            Det är min uppmaning och förhoppning att man ska se till att
            också de andra AP-fonderna slutar investera i fossila bolag. Det
            finns faktiskt en lag i Colombia som säger att man ska förhandla
            med lokalbefolkningen. Men företagen struntar fullständigt i de
            lagarna och reglerna. Därför måste vi se till att det här upphör.
          </note>
          <note type="speaker">
            Anf. 14 Utrikesminister ANN LINDE (S):
          </note>
          <note>
            Fru talman! Jag tror inte att svenska företag och investerare
            struntar fullständigt i lagar som finns i Colombia. Svenska företag
            och investerare ligger tvärtom i framkant när det gäller både
            hållbarhet och arbetet med mänskliga rättigheter ur ett företagarperspektiv.
          </note>
          <note>
            När det gäller övriga AP-fonder hänvisar jag till ansvarig minister,
            Per Bolund, för mer detaljerade diskussioner.
          </note>
          <note>
            Fredsavtalet mellan den colombianska regeringen och gerillagruppen
            Farc-EP är historiskt och unikt. I förhandlingarna deltog inte
            bara konfliktens parter utan även konfliktens offer, till exempel
            kvinnoorganisationer, det civila samhället, MR-försvarare och
            så vidare. Avtalet är det första jämställda fredsavtalet i historien.
          </note>
          <note>
            Nu är det av största vikt att den colombianska staten fortsätter
            att implementera avtalet. Men det måste ha det internationella
            samfundets stöd, och Sverige är berett att stödja på alla sätt.
          </note>
          <note>
            Nuvarande strategi för utvecklingssamarbetet med Colombia sträcker
            sig till slutet av 2020, och arbetet med att ta fram en ny strategi
            har påbörjats. Genom vårt politiska engagemang, biståndet och
            den stora närvaron av svenska civilsamhällesorganisationer och
            företag kommer Sverige att fortsätta vara en partner för fred,
            för mänskliga rättigheter och hållbar utveckling i Colombia.
          </note>
          <note>
            Interpellationsdebatten var härmed avslutad.
          </note>
          <note>
            § 5 Bordläggning
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2019/20:114 Strategisk exportkontroll 2019 – krigsmateriel och
            produkter med dubbla användningsområden
          </note>
          <note>
            EU-dokument
          </note>
          <note>
            COM(2020) 137 Förslag till Europaparlamentets och rådets beslut
            om ändring av rådets beslut 2003/17/EG vad gäller likvärdighet
            av fältbesiktningar i Ukraina av utsäde av stråsäd och om likvärdighet
            av stråsäd som produceras i Ukraina
          </note>
          <note>
            Motioner
          </note>
          <note>
            med anledning av prop. 2019/20:120 Nya befogenheter på konsumentskyddsområdet
          </note>
          <note>
            2019/20:3567 av Carl-Oskar Bohlin m.fl. (M)
          </note>
          <note>
            med anledning av prop. 2019/20:125 Några fastighetsrättsliga
            frågor
          </note>
          <note>
            2019/20:3574 av Larry Söder m.fl. (KD)
          </note>
          <note>
            med anledning av prop. 2019/20:127 Fjärrundervisning, distansundervisning
            och vissa frågor om entreprenad
          </note>
          <note>
            2019/20:3561 av Patrick Reslow m.fl. (SD)
          </note>
          <note>
            2019/20:3564 av Daniel Riazat m.fl. (V)
          </note>
          <note>
            2019/20:3569 av Kristina Axén Olin m.fl. (M)
          </note>
          <note>
            2019/20:3571 av Gudrun Brunegård m.fl. (KD)
          </note>
          <note>
            med anledning av prop. 2019/20:135 Utvidgad tillträdesrätt för
            de regio ­ nala skyddsombuden
          </note>
          <note>
            2019/20:3565 av Alireza Akhondi och Martin Ådahl (båda C)
          </note>
          <note>
            2019/20:3566 av Mats Green m.fl. (M)
          </note>
          <note>
            2019/20:3573 av Désirée Pethrus m.fl. (KD)
          </note>
          <note>
            2019/20:3576 av Gulan Avci m.fl. (L)
          </note>
          <note>
            2019/20:3578 av Magnus Persson m.fl. (SD)
          </note>
          <note>
            med anledning av prop. 2019/20:137 Förbättrad tillsyn på miljöområdet
          </note>
          <note>
            2019/20:3570 av Louise Meijer (M)
          </note>
          <note>
            med anledning av skr. 2019/20:133 Riksrevisionens rapport om
            statens planering av höghastighetsjärnvägar
          </note>
          <note>
            2019/20:3556 av Patrik Jönsson m.fl. (SD)
          </note>
          <note>
            2019/20:3562 av Magnus Jacobsson m.fl. (KD)
          </note>
          <note>
            2019/20:3563 av Maria Stockhaus m.fl. (M)
          </note>
          <note>
            2019/20:3577 av Helena Gellerman m.fl. (L)
          </note>
          <note>
            § 6 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 9 april
          </note>
          <note>
            2019/20:1168 Stöd till sänkta hyror för företag
          </note>
          <note>
            av Johan Hultberg (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1169 Åtgärder riktade mot spelmarknaden med anledning
            av coronakrisen
          </note>
          <note>
            av John Weinerhall (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:1170 Trafikplikt för flyg till södra Sverige
          </note>
          <note>
            av Hans Wallmark (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1171 Förenklade remitteringar
          </note>
          <note>
            av Hans Wallmark (M)
          </note>
          <note>
            till statsrådet Per Bolund (MP)
          </note>
          <note>
            2019/20:1172 Flygtrafik till södra Sverige
          </note>
          <note>
            av Ann-Charlotte Hammar Johnsson (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1173 Flygtrafik till Göteborg
          </note>
          <note>
            av Lars Hjälmered (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1174 Tillträdesförbud
          </note>
          <note>
            av Ingemar Kihlström (KD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 7 Kammaren åtskildes kl. 13.47.
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Ärenden för bordläggning
          </note>
          <note>
            § 3 Svar på interpellation 2019/20:372 om Sveriges feministiska
            utrikespolitik
          </note>
          <note>
            Anf. 1 Utrikesminister ANN LINDE (S)
          </note>
          <note>
            Anf. 2 AMINEH KAKABAVEH (-)
          </note>
          <note>
            Anf. 3 Utrikesminister ANN LINDE (S)
          </note>
          <note>
            Anf. 4 AMINEH KAKABAVEH (-)
          </note>
          <note>
            Anf. 5 Utrikesminister ANN LINDE (S)
          </note>
          <note>
            Anf. 6 AMINEH KAKABAVEH (-)
          </note>
          <note>
            Anf. 7 Utrikesminister ANN LINDE (S)
          </note>
          <note>
            § 4 Svar på interpellation 2019/20:392 om plundring av urbefolkningar
          </note>
          <note>
            Anf. 8 Utrikesminister ANN LINDE (S)
          </note>
          <note>
            Anf. 9 AMINEH KAKABAVEH (-)
          </note>
          <note>
            Anf. 10 Utrikesminister ANN LINDE (S)
          </note>
          <note>
            Anf. 11 AMINEH KAKABAVEH (-)
          </note>
          <note>
            Anf. 12 Utrikesminister ANN LINDE (S)
          </note>
          <note>
            Anf. 13 AMINEH KAKABAVEH (-)
          </note>
          <note>
            Anf. 14 Utrikesminister ANN LINDE (S)
          </note>
          <note>
            § 5 Bordläggning
          </note>
          <note>
            § 6 Anmälan om frågor för skriftliga svar
          </note>
          <note>
            § 7 Kammaren åtskildes kl. 13.47.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
