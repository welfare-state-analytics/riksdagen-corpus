<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--95</head>
          <docDate when="2020-03-27">2020-03-27</docDate>
        </div>
      </front>
      <body>
        <div>
          <note>
            § 1 Särskild debatt om mediernas och kulturens oberoende
          </note>
          <note type="speaker">
            Anf. 1 CHRISTER NYLANDER (L):
          </note>
          <note>
            Fru talman! När Liberalernas riksdagsgrupp begärde en särskild
            debatt om mediernas och kulturens frihet var det en fråga som
            var mycket het. Det handlade om att värna public services oberoende
            och o m att stärka kulturens frihet. Det fanns exempel på politiker
            som försökte lägga sig i kulturen.
          </note>
          <note>
            Det är några veckor sedan nu. Så här mitt i coronatider känns
            det som att vi lever i en helt annan värld. Men frågan om frihet
            för medierna och oberoende för kulturen är hetare än någonsin.
          </note>
          <note>
            Vi ser en tid då många från en dag till en annan har förlorat
            sina inkomster. Vi ser ett läge där konserter ställs in, där pjäser
            som repeterats aldrig kommer att nå publik, där biosalonger och
            museer står tomma och där tidningar ser annonsintäkter rasa. När
            ekonomin är svagare är risken för beroende större. Det ställer
            ännu större krav på oss politiker.
          </note>
          <note>
            Jag är glad över det akuta paket som vi har kommit överens med
            reger ­ ingen om. Jag är också glad för hur det utformades. Vi
            låter experter ge pengarna till dem som behöver det mest, och
            politiker håller armlängds avstånd. Det är det centrala, fru talman.
            Armlängds avstånd måste råda. Politiker ska inte lägga sig i medierna
            och kulturen.
          </note>
          <note type="speaker">
            Anf. 2 Kultur- och demokratiminister AMANDA LIND (MP):
          </note>
          <note>
            Fru talman! I tider av kris prövas vår förmåga till samling och
            handlingskraft. Spridningen av coronaviruset är ett stort hot
            mot vårt samhälle. Det är i första hand ett hot mot människors
            liv och hälsa. Ett antal människor, ett stort antal människor,
            kommer att drabbas hårt. Många kommer att bli sjuka, en del svårt
            sjuka. Vissa kommer till och med att mista sina liv. Människor
            i hela vårt land kommer att behöva leva med den sorg det innebär
            att mista en älskad farmor, pappa eller livskamrat.
          </note>
          <note>
            Coronavirusets framfart är också ett hot mot människors drömmar
            och framtidsplaner. När samhället stannar ser vi hur människor
            tvingas revidera sina livsplaner. Tillvaron sätts på paus. Hela
            livsverk går om intet.
          </note>
          <note>
            Fru talman! Det är vår skyldighet att som samhälle göra allt
            som står i vår makt för att skydda dem som riskerar att råka illa
            ut. Som statsminis ­ tern sa i sitt tal till nationen kommer det
            ” några få avgörande stunder i livet då du måste göra uppoffringar
            , inte bara för din egen skull utan också för att ta ansvar för
            din omgivning, för dina medmänniskor och för vårt lan d. Den stunden
            är nu. Den dagen är här. Och den uppgiften gäller alla”. Precis
            så är det. Det är nu vår förmåga till samling, solidaritet och
            handlingskraft prövas.
          </note>
          <note>
            Min statsrådskollega, finansminister Magdalena Andersson, pratar
            om att vi har finansiella resurser i ladorna. Det är bra. Det
            är resurser som kommer väl till pass i en stund som denna. Men
            vi har också något annat i ladorna: en reserv av mänsklig tillit,
            solidaritet och omtanke. Det är ur denna guldreserv av mänsklig
            omtanke som vi nu plockar fram kraften i vårt samhälle, i den
            stund då den som allra mest behövs.
          </note>
          <note>
            Fru talman! Våra kollektiva ansträngningar ger upphov till eftertanke.
            Hur kommer det sig att vi tillsammans gör denna oerhörda kraftsamling
            för att skydda vårt samhälle? Självklart handlar det om liv och
            hälsa, om omtanke om våra medmänniskor. Men det handlar också
            om att värna allt det vi uppskattar i det humanistiska och fria
            samhället. Det handlar om att vi är människor, att vi vill leva
            våra liv i frihet och få möjlighet att blomstra som de vi är.
            Det är just det vi kan göra i kulturen. Churchill sägs ha sagt:
            Om inte kulturen, vad är det då vi försvarar?
          </note>
          <note>
            Konsten är inte bara en gemytlig utsmyckning för den som har
            en välfylld plånbok, fru talman. Den har också en inneboende kraft.
            Den kan säga oss något väsentligt om hur det är att vara människa,
            kan vara en kritisk blick på vårt samhälle, kan blottlägga det
            vi inte ser med ögat och kan ibland också våga ställa de kritiska
            frågorna. För att det ska vara möjligt måste konsten och kulturen
            få vara just en fri, utforskande och oberoende kraft.
          </note>
          <note>
            Att värna det fria kulturlivet, i kristid likväl som i lugnare
            tider, är alltså en grundläggande uppgift för varje politiker
            som förstår att skydda ett öp ­ pet, demokratiskt och dynamiskt
            samhälle. Då är det viktigt att denna dis ­ kussion får utrymme
            även i kristid, kanske särskilt då. Det är nämligen just i kris
            som humanistiska och frihetliga värden riskerar att hamna i skym
            ­ undan.
          </note>
          <note>
            I tider av kris blir det också uppenbart hur beroende vårt samhälle
            är av oberoende och professionell journalistik och av tillförlitlig
            information som når hela landet. Samtidigt är mediernas granskande
            roll lika viktig nu som någonsin annars. Politiker, myndigheter
            och makthavare måste bevakas kritiskt men sakligt. Makthavare
            ska inte kunna slå sig till ro bara för att det är kris.
          </note>
          <note>
            Fru talman! I fredags kunde jag presentera ett stödpaket för
            kulturen. Kultursverige är ett kulturellt ekosystem, en väv av
            kulturskapande som utgörs av små och stora arrangörer, en väv
            som arrangerar scenkonst, konserter, festivaler, uppläsningar
            och filmvisningar i en mångskiftande mosaik. Det är stora som
            små aktörer, från den lilla fristående teatergruppen till konserter
            som drar publik i tusental.
          </note>
          <note>
            Regeringen har de senaste dagarna också lanserat kraftfulla åtgärder
            för att stötta näringsliv och företag i hela vårt land.
          </note>
          <note>
            Fru talman! Avslutningsvis vill jag tacka Liberalerna som har
            tagit initiativ till denna viktiga debatt. Jag vill tacka Socialdemokraterna,
            Liberalerna och Centerpartiet för ett konstruktivt arbete med
            stödpaketet och riksdagens övriga partier för uppslutning för
            värdet av kultur i denna stund.
          </note>
          <note type="speaker">
            Anf. 3 LAWEN REDAR (S):
          </note>
          <note>
            Fru talman! Det är ofrånkomligt att i dessa dagar fundera över
            vad ett samhälle är utan alla biografer, teatrar, idrottshallar,
            kulturhus, bibliotek, restauranger och kaféer, museer och gallerier.
            De är mötesplatser. Samhället skulle vara alldeles syrefattigt,
            ödsligt och tomt utan dem.
          </note>
          <note>
            Fru talman! Nu lever vi i en exceptionell tid. Smittorisken har
            framtvingat det historiska beslutet att begränsa allmänna sammankomster.
            Den nationella sammanhållningen och solidariteten får i stället
            uppvisas genom avstånd människor emellan.
          </note>
          <note>
            Givetvis handlar all prioritet nu om att vi ska bekämpa smittan
            och skydda människoliv. Men i dagarna ser vi också hur auktoritära
            regimer använder sig av smittorisken i syfte att åstadkomma inskränkningar
            i civila och politiska rättigheter. Mitt i Europas hjärta har
            Ungerns premiärminis ­ ter Viktor Orbán lagt fram ett lagförslag
            om att kunna styra landet genom dekret på obestämd tid. Ungern
            är det land i EU som enligt organisationen Freedom House inte
            längre kan betecknas som en demokrati, detta mitt i vårt Europa,
            i ett av unionens medlemsländer. Orbán har lyckats ta kontroll
            över det civila samhället, över public service och över universitetens
            utbud. Frivilligorganisationer, människorättsaktivister och journalister
            hotas aktivt.
          </note>
          <note>
            Fru talman! Det är precis det här ett fritt kulturliv och oberoende
            medier handlar om. Det ska vara fritt och oberoende, granskande
            och kritiserande, undersökande och provokativt. På så sätt vitaliseras
            samhället, och makten får granskande ögon.
          </note>
          <note>
            Jag känner stolthet över vårt demokratiska och frihetliga land,
            över vårt starka kulturliv, över våra oberoende medier och över
            tilltron till expertis, vetenskap och demokratins förmåga. Historiskt
            har vi socialdemokrater alltid tagit strid för dessa frihetliga
            principer. Det ligger i socialdemokratins uppgift att fortsätta
            den kampen.
          </note>
          <note type="speaker">
            Anf. 4 LOTTA FINSTORP (M):
          </note>
          <note>
            Fru talman! Jag tackar Liberalerna för initiativet till denna
            viktiga debatt.
          </note>
          <note>
            För oss moderater är det en självklarhet att fria och oberoende
            medier av hög kvalitet liksom en fri kultur spelar en helt avgörande
            roll för det demokratiska samtalet. Det är kittet som håller vårt
            samhälle samman och som har en extra viktig roll i tider av extrem
            oro. När initiativet till denna debatt togs hade inte coronaviruset
            slagit till i hela landet med full kraft. Men i dag är oron för
            liv och hälsa för oss själva och anhöriga och oron för det egna
            företaget eller arbetet en realitet. Detta bär vi med oss var
            och en och tillsammans dygnet runt.
          </note>
          <note>
            Kultur- och mediesektorn har drabbats mycket hårt. Uppförsbacken
            kommer att bli mycket tung när denna mardröm får ett slut. Det
            är viktigare med snabba beslut från regering och riksdag än med
            precision när åtgärder beslutas.
          </note>
          <note>
            Den redan tidigare stora sociala otrygghet som finns inom de
            kulturella och kreativa näringarna, inte minst på grund av svårigheter
            att räkna ut SGI, blir nu ytterst påtaglig inom dessa yrkesgrupper.
          </note>
          <note>
            Fru talman! Fria medier är grundläggande i en demokrati och i
            ett fritt och öppet samhälle. Moderaterna värnar ett robust konstitutionellt
            skydd för yttrande- och tryckfriheten samt spelregler i övrigt
            som garanterar mediernas oberoende och möjliggör mångfald och
            konkurrens.
          </note>
          <note>
            Vår uppfattning är att public service fyller en viktig demokratisk
            funk ­ tion i vårt samhälle, samtidigt som de statliga programföretagens
            uppdrag ska ha en tydlig inriktning och vara begränsat i omfång.
            Politiken, det vill säga vi här, utformar tillståndsvillkoren
            för public service men ska hålla sig borta från det journalistiska
            arbetet och överlåta granskningen till oberoende organ. Politiken
            ska inte fatta beslut om vilka program som ska sändas eller om
            vilket innehåll som ska produceras av public service – eller av
            andra medier för övrigt.
          </note>
          <note>
            Det finns mycket man kan kompromissa om i politiken. Men det
            finns inget utrymme för kompromisser när det kommer till grundläggande
            principer för kulturens och mediernas frihet. För oss är det en
            kärnuppgift att i såväl regeringsställning som opposition göra
            allt vi kan för att stärka det konstitutionella skyddet för det
            fria samhällets institutioner.
          </note>
          <note>
            Men det får inte finnas beröringsskräck. Det får inte vara så
            att varje seriös och kritisk diskussion om till exempel public
            service misstänkliggörs som auktoritär utveckling.
          </note>
          <note>
            Fru talman! Begreppet mediemångfald är oerhört viktigt. Jag kommer
            att återkomma till det i nästa omgång.
          </note>
          <note type="speaker">
            Anf. 5 ARON EMILSSON (SD):
          </note>
          <note>
            Fru talman! Vad är vi människor egentligen när allt kommer omkring?
            Jag för min del är dataingenjör.
          </note>
          <note>
            Citatet kommer från ett tidningsurklipp som ofta fångade mitt
            intresse som liten. Det är sant och humoristiskt. Vi människor
            är dock mer än vårt yrke. Vi är inte bara dataingenjörer – eller
            läkare, som i detta nu för övrigt utför heroiska insatser världen
            över för att vårda smittade i coronapandemin och begränsa smittspridningen.
            Låt mig uttrycka en eloge till alla dem och till de grenar av
            civilsamhället och kulturlivet jämte näringslivet som nu på ett
            eller annat sätt kämpar mot direkta eller indirekta följder av
            pandemins farsot. Här ser vi hur frihet och oberoende krokar arm
            med natio ­ nell samling och det offentligas kraftsamling – folk
            och förtroendevalda hand i hand.
          </note>
          <note>
            Vi människor är kulturella varelser. Så länge människan format
            civilisationer och gemenskaper har vi odlat kulturella uttryck
            och kommunika ­ tionsmedel. Sedan skriv- och tryckkonstens, radions,
            den rörliga bildens och it:s inträden har vi kommunicerat, interagerat,
            förmedlat nyheter och granskat makthavare på yttrande- och tryckfrihetens
            grund. Svensk tryckfrihetslagstiftning är en av världens äldsta.
            Låt oss vara stolta, men inte nöjda.
          </note>
          <note>
            Dagens kulturella och kreativa näringar, det mångsidiga medielandska
            ­ pet, förhållandet mellan till exempel allmänhet, förtroendevalda,
            profes ­ sion, vetenskap och debatt samt inte minst bildning kontra
            raster av politis ­ ka doktriner som klassiska bildnings- och
            kulturinstitutioner ska genom ­ driva som hantlangare i regeringens
            samhällsbygge är centrifugfrågor i svensk kulturpolitik. Begreppet
            armlängds avstånd antar alltmer formen av en sufflé i vilken vi
            parlamentariker lägger alltmer olika definitioner. Vi är alltmer
            oense om huruvida armlängds avstånd råder eller ej, även om vi
            verkar rörande överens om dess betydelse och behov.
          </note>
          <note>
            Vi upplever i dag en kulturkonservativ renässans. Gemenskap,
            sammanhållning och medborgardialog blir allt viktigare vid sidan
            av ett ökat engagemang för den offentliga konsten och för klassiska
            skönhetsvärdens samspel med människans livsmiljö. Det är klart
            att detta oroar företrädare för den normkritik som i dag blivit
            norm. Det ger rum åt nya uttryck och kritik mot invanda föreställningar
            och uppfattningar, som att ingen borde tycka något om den värderingsstyrda
            kulturpolitik som varit förhärskande i decennier – man vägrar
            erkänna att ingen kulturpolitik är värderingsfri.
          </note>
          <note>
            Låt mig vara tydlig. Sverigedemokraterna är bärare av kulturpolitiska
            mål som vi menar dels skulle stärka kulturlivets roll i samhället,
            dels skulle påbörja en resa mot ett friare konst- och kulturliv
            jämte det offentligas ansvar. I höstas presenterade undertecknad
            därtill ett inriktningsprogram för ett medielandskap där mångsidighet
            och yttrandefrihet är ledord. Det står inte i kontrast till, utan
            bärs av, nationell sammanhållning och folklig förankring. All
            makt utgår från folket, stadgar vår grundlag. Vi har i dessa tider
            inte experter bara för att de ska skänka oss rekommendationer.
            De ska också kunna visa modeller och förklara hur de resonerar.
            Likadant är det på kultur- och mediefältet – folk, förtroendevalda
            och profession hand i hand.
          </note>
          <note type="speaker">
            Anf. 6 ALIREZA AKHONDI (C):
          </note>
          <note>
            Fru talman! Ärade kollegor! Åhörare! Att Sverige har ett brett
            medieutbud är viktigt och på många sätt avgörande för en fungerande
            demokrati, bland annat för granskning av makthavare och för opinionsbildning
            där flera perspektiv får möjlighet att föras fram.
          </note>
          <note>
            Då behöver vi både public service och kommersiella medier, sida
            vid sida, för att ge en mångfald av perspektiv. Inte minst ser
            vi detta i dessa dagar med de svårigheter vi befinner oss i. Det
            visar också tydligt vilken samhällsnytta medier har i att informera
            om vad som händer och hur man kan skydda sig, men även i att kritiskt
            granska hur politiker, myndigheter med flera hanterar situationen.
          </note>
          <note>
            Public service spelar en stor roll för spegling av hela landet.
            Ett brett uppdrag för public service är centralt för att utbudet
            fortsatt ska vara relevant för många i Sverige.
          </note>
          <note>
            Public service-medierna SVT, SR och Utbildningsradion finansieras
            som bekant via en public service-avgift. Att public service är
            oberoende och opartisk är viktigt för trovärdigheten. Vi har i
            Sverige ett system med ansvariga utgivare och en granskningsnämnd
            för public service. Denna granskning och uppföljning av medier
            ska politiken hålla ett tydligt avstånd till.
          </note>
          <note>
            De nya sändningstillstånden för public service-bolagen är också
            viktiga för att markera bolagens oberoende. En m ångfald av perspektiv
            är en f ö rutsättning för fri a medi er . Oberoende medi er behövs
            för en mångsidig granskning av makten. Det är medi erna s uppgift
            att granska makten. Det är i nte makten som ska granska medi erna
            .
          </note>
          <note>
            Betydelsen av oberoende medier går inte att överskatta. Men det
            krävs bra och rättvisa förutsättningar för medier i hela landet.
            Vi lever också i en tid med ett alltmer differentierat medieutbud
            och tidningar under ekonomisk press.
          </note>
          <note>
            Det måste finnas resurser till mediebevakning i hela landet.
            Det är akut just nu. Det gäller att klara av denna kris här och
            nu. Det är en politisk fråga. Det handlar om information och tillgänglighet.
          </note>
          <note>
            Fru talman! Här vill jag också passa på att lyfta fram biblioteken
            som finns i hela landet i alla kommuner. De spelar en viktig roll
            både som informations- och kulturförmedlare men också för bildning
            i ett större perspektiv.
          </note>
          <note>
            Biblioteken har också ett uppdrag att nå inte bara dem som talar
            svenska, utan biblioteken blir här en viktig länk för allt fler
            i vårt samhälle. Det är de även för den som inte har talad svenska
            som sitt modersmål eller som behöver andra möjligheter för att
            ta till sig en text eller information. Vi ser detta behov än mer
            i dag i pandemins spår.
          </note>
          <note>
            Fru talman! Det är centralt med ett brett och fritt kulturliv
            i hela landet. Det är samtidigt rimligt med någon form av politisk
            styrning när det gäller skattefinansierad kultur. Men det är viktigt
            att definiera vad det är politiken ska styra. Det bör då handla
            om resurstilldelning till olika områden som till exempelvis scenkonst
            för barn.
          </note>
          <note>
            Låt oss värna mediers oberoende och ett rikt kulturliv även framöver!
          </note>
          <note type="speaker">
            Anf. 7 HANNA GUNNARSSON (V):
          </note>
          <note>
            Fru talman! Den här debatten handlar om något av det absolut
            viktigaste i vår demokrati, mediernas frihet och oberoende och
            ett kulturliv som kan verka fritt. Förhoppningsvis är vi alla
            överens om hur viktigt detta är så att vi kan gå härifrån och
            ha varit med om att stärka demokratin ytterligare i dag.
          </note>
          <note>
            Fria medier får aldrig tas för givet. Vi ser runt om i världen
            hur möjligheterna att rapportera fritt, ställa frågor och granska
            makthavare är lätt att beskära. Det kan börja med att vissa medier
            kallas för fula namn eller blir bortviftade vid presskonferenser.
            Det kan gå så långt att det slutar med en enda statskontrollerad
            nyhetskanal med en styrd rapportering.
          </note>
          <note>
            Fru talman! Vi lever just nu i en väldigt allvarlig situation.
            Vi är i en kris orsakad av en pandemi där alla samhällets resurser
            sätts på prov. Här har medierna en väldigt viktig roll när det
            gäller att vara med och sprida information om hur vi ska klara
            den här krisen. Men samtidigt ska de granska och rapportera vad
            det är som händer.
          </note>
          <note>
            Medierna och kulturlivet står också inför stora egna hot. De
            kämpar med sin egen tillvaro i en tid då annonsförsäljning och
            biljettintäkter störtdyker. Hur ska alla de kulturutövare och
            all den personal som arbetar inom kulturen och som i dag inte
            har en trygg anställning kunna försörja sig när deras utställningar,
            uppsättningar eller andra uppdrag försvinner nästan över en natt?
            Det handlar om större delen av det fria kulturlivet där det kommer
            att behövas väldigt mycket stöd.
          </note>
          <note>
            Här måste man också nämna lokaljournalistiken. Det är de som
            rappor ­ terar väldigt mycket om vår kommun- och regionpolitik,
            det som hamnar närmast människor. Här finns en god lokalkännedom
            som gör att medbor ­ gare kan vara med i den politiska debatten
            på hemmaplan. Här ser vi också en vikande annonsmarknad och att
            mindre tidningar kommer att få det mycket tufft framöver.
          </note>
          <note>
            Regeringen har arbetat skyndsamt med stöd till olika delar av
            samhället. Det ska den ha väldigt mycket beröm för. Men många
            av de insats ­ erna behövs också för medie- och kulturbranschen
            där det absolut inte är arbetsbrist, i varje fall inte i medierna
            just nu.
          </note>
          <note>
            Därför är det viktigt att det stöd som kan komma även till medie-
            och kulturbranschen framöver hamnar hos dem som behöver det stödet
            allra mest och inte bara går till mediernas storägare.
          </note>
          <note type="speaker">
            Anf. 8 HANS EKLIND (KD):
          </note>
          <note>
            Fru talman! Sällan har väl värdet av att ha fria medier varit
            mer uppenbart än i dessa tider. Covid-19 har gjort oss alla till
            storkonsumenter av information. Att vi då har medier som axlar
            sitt ansvar att föra fram saklig information samtidigt som de
            kritiskt granskar är oerhört viktigt. Här har public service en
            central roll. Public service är förenklat tv och radio i allmänhetens
            tjänst.
          </note>
          <note>
            Vi kristdemokrater menar att det uppdrag som utförs av Sveriges
            Radio, Sveriges Television och Utbildningsradion spelar en viktig
            roll för vår demokrati och vårt öppna samhälle. Vi har i en motion
            uttryckt oss på följande vis: Kristdemokraterna är för ett oberoende
            public service som kan tillhandahålla oberoende och saklig nyhetsförmedling.
            En av public services grundförutsättningar är att man ska stå
            oberoende från såväl politisk som kommersiell påverkan.
          </note>
          <note>
            Det är tydliga, starka och viktiga ord. Av detta följer att vi
            givetvis välkomnar att det förs en levande diskussion kring hur
            det uppdraget förvaltas och utförs. Tystnad kan aldrig vara ett
            alternativ, censur definitivt inte, men däremot samtal. Att vi
            som folkvalda kan samtala om hur public service förvaltar det
            uppdrag som vi har gett dem, tillsammans med drygt 50 miljarder
            kronor för innevarande period, är inte bara bra utan snarast en
            skyldighet. I detta föreligger inget hot mot fria medier, för
            samtal och censur trivs inte ihop. De är, om vi tänker efter lite,
            varandras motsats. Fria medier hotas snarast av tystnad, inte
            av samtal eller diskussion.
          </note>
          <note>
            Vi kristdemokrater har varit tydliga med att vi vill se över
            uppdraget och smalna av det så att fokus ligger på kärnverksamheten.
            Nöjesproduk ­ tioner som bantningsprogram för hundar och dejtingserier
            för präster, jag är präst, kan med fördel utföras av kommersiella
            aktörer och skapa utrymme för att vi kan stärka den regionala
            bevakningen.
          </note>
          <note>
            Fru talman! Jag noterar avslutningsvis att Kristdemokraternas
            partistyrelse inför vårt riksting i november förra året skrev
            följande: Public service fyller också en väldigt viktig funktion
            som förmedlare av ren samhällsinformation. Det gäller i vardagen
            men ännu mer i svårare tider, såsom i kris eller krig.
          </note>
          <note>
            Vi vet i dag, när oron hos oss alla kring hur denna pandemi ska
            utvecklas, hur värdefull och viktig vår public service är.
          </note>
          <note type="speaker">
            Anf. 9 CHRISTER NYLANDER (L):
          </note>
          <note>
            Fru talman! Låt min inledningsvis säga att det är härligt att
            höra att så många talar om vikten av medier och kultur i den tid
            som nu är. De behövs förmodligen mer än någonsin samtidigt som
            de står inför stora utmaningar. Just då är det som viktigast att
            slå vakt om frihet och oberoende.
          </note>
          <note>
            Fru talman! När man lyssnar på debatten här i kammaren men också
            ute i samhället får man ibland uppfattningen att alla tycker likadant.
            Det är egentligen bara verklighetsbeskrivningen som skiljer. Du
            försöker styra, säger den ena. Nej, det gör jag inte, utan det
            är du som försöker styra, säger den andra. Man ser grandet i den
            andres öga, men man ser inte bjälken i sitt eget öga.
          </note>
          <note>
            Fru talman! Låt oss bena ut lite i detta. Det är skillnad på
            vad man styr som politiker. Säger man till en tidningsredaktion:
            Ni ska följa miljölagstiftningen, är det okej. Men säger man till
            en tidning eller en nyhetsredak ­ tion: Ni ska granska klimatkrisen
            ur ett speciellt perspektiv, är det inte okej.
          </note>
          <note>
            Säger man till teaterchefen att se till att tjejer på scenen
            inte trakasseras är det okej. Teatern ska följa arbetsmiljölagstiftningen.
            Men säger man till teaterchefen: Ni ska sätta upp pjäser med feministisk
            inriktning, är det inte okej. Det är skillnad på vad man styr
            och vad man inte får lov att styra.
          </note>
          <note>
            Det är inget konstigt att kräva att medieredaktioner och andra
            följer lagstiftning. Det som blir fel är när man säger att artiklar,
            pjäser eller utställningar ska ha en viss politisk tendens. Det
            är stor skillnad på hur man styr.
          </note>
          <note>
            Vi ska ha armlängds avstånd mellan politiken och innehållet.
            Varför är detta så viktigt? Det är för att medier och kultur har
            en så otrolig inneboende kraft. Människan är nämligen en berättande
            varelse. Den som har kontroll över berättelserna har också kontroll
            över hur vi tolkar historien, hur vi ser nuet och vilka drömmar
            vi har om framtiden.
          </note>
          <note>
            Den som vill styra framtiden och nuet har väldigt stor nytta
            av att också ha förmåga att styra de berättande institutionerna,
            medierna och kulturen. Det är också därför man historiskt och
            i dag ser hur de som vill ha makt över människor ger sig på just
            dessa institutioner.
          </note>
          <note>
            Ett samhälle har inte bara en fysisk infrastruktur i form av
            vägar och järnvägar. Vi har också en intellektuell infrastruktur.
            Och den som har kontroll över den intellektuella infrastrukturen,
            fru talman, har också kontroll över människors tänkande. Den sätter
            ramar för vad man kan tänka och vad man inte kan tänka.
          </note>
          <note>
            Det är det vi ser exempel på när några politiker försöker ändra
            i utställ ­ ningar. Det är det vi ser exempel på när man försöker
            påverka medie ­ redaktioner. Det är det vi ser exempel på när
            man vill stoppa föreläsningar om hbtq-frågor. Det är det vi ser
            exempel på när man vill styra vilken litte ­ ratur biblioteken
            ska köpa in. Det här är exempel på hur man försöker be ­ gränsa
            människors tankar och leda in dem i en viss riktning. Det är detta
            vi ska se upp med.
          </note>
          <note>
            Fru talman! Om man vill ha mer frihet i samhället måste man börja
            med att värna mediernas frihet och kulturens oberoende.
          </note>
          <note type="speaker">
            Anf. 10 Kultur- och demokratiminister AMANDA LIND (MP):
          </note>
          <note>
            Fru talman! Vilka hot ser vi då mot kulturens och mediernas frihet
            och oberoende i dag? Christer Nylander var inne på detta lite
            grann i sitt inlägg.
          </note>
          <note>
            Vi ser hot och hat mot fria konstnärer och journalister som leder
            till att den fria kulturen och det fria ordets professionella
            utövare riskerar att tystna. Vi ser konstnärers och journalisters
            tuffa arbetsvillkor, låga arvoden, tajta deadlines och omöjliga
            arbetstider som gör att professionella utövare behöver vända ut
            och in på sig själva och kanske ändå inte klarar sitt uppehälle.
          </note>
          <note>
            Vi ser auktoritära strömningar gestaltade i maktrusiga politiker
            som förstår kulturens och ordens kraft och som därför strävar
            efter att styra konsten och medierna för att stärka sin egen position
            och cementera sin egen världsbild.
          </note>
          <note>
            Fru talman! Det är också ett hårt, ibland oförsonligt, samtalsklimat
            som inte uppfattas tillåta avvikande röster med det nedslående
            resultatet att samtal inte längre blir av.
          </note>
          <note>
            Detta är några av hoten. De har olika karaktär, men slutresultatet
            är tyvärr detsamma: tystnad. När samtalet, den fria konsten och
            den ifrågasättande och ibland obekväma journalistiken tystnar
            är vi alla förlorare. Tystnaden leder till inskränkthet och till
            intellektuell torftighet. Och då, fru talman, förlorar demokratin
            sin kraft.
          </note>
          <note>
            Fru talman! Regeringen har gjort en hel del för att stärka mediernas
            oberoende och öka deras möjlighet att bedriva professionell journalistik
            i hela landet. Public services oberoende har stärkts. Vi har säkrat
            en bred public service som är relevant för alla, vilket är viktigt
            inte minst så här i kristider.
          </note>
          <note>
            Press- och mediestödssystemet har reformerats så att mer pengar
            kommer medierna till del samtidigt som ett nytt stöd för journalistisk
            bevakning av vita fläckar har införts. Vi har tillsatt en utredning
            för bland annat grundlagsskydd av public service, och momsen för
            digitala tidningar har stärkts.
          </note>
          <note>
            Även inom kulturen har det hänt saker. Vi har tagit steg för
            att stärka kulturskapares villkor. Den relativt nya museilagen
            fastställer principen om armlängds avstånd och museernas status
            som oberoende kunskaps ­ institutioner. Myndigheten för kulturanalys
            har fått ett viktigt uppdrag att undersöka hur principen om armlängds
            avstånd efterlevs både i den statli ­ ga stödgivningen till kulturlivet
            och inom regionala och kommunala verk ­ samheter.
          </note>
          <note>
            Detta, fru talman, är viktiga steg. Jag är beredd att ta ytterligare
            steg för att stärka kulturens frihet och mediernas oberoende,
            och jag ser mycket fram emot denna fortsatta debatt.
          </note>
          <note type="speaker">
            Anf. 11 LOTTA FINSTORP (M) replik:
          </note>
          <note>
            Fru talman! Begreppet mediemångfald nämns ofta av de flesta partier
            i den här kammaren. En välfungerande mediemångfald kan bara uppnås
            med rättvisa och tydliga regler och en balans mellan statliga
            bolag som driver verksamhet och den fristående kommersiella mediesektorn.
            Här blir det ett observandum för politiken att vara uppmärksam
            på så att balansen inte rubbas.
          </note>
          <note>
            Det finns en sak som många från medierna ute i landet hör av
            sig till mig om. Det är den nya returpappersförordningen. Den
            måste hejdas och upphävas. Det är absurt att ålägga den tyngda
            mediebranschen denna pålaga, som fullt utbyggd skulle kosta 465
            miljoner kronor för branschen. Då ska man också veta att återsamlingsgraden
            i Sverige redan är 90 procent över tid. Det här vill jag gärna
            få ett svar på.
          </note>
          <note type="speaker">
            Anf. 12 Kultur- och demokratiminister AMANDA LIND (MP) replik:
          </note>
          <note>
            Fru talman! Jag vill börja med att säga att jag delar Lotta Finstorps
            bild av att mediemångfalden är helt central. Vi behöver en bred
            public service, och vi behöver också en mångfald av oberoende
            kommersiella medier. Det gäller inte minst papperstidningar och
            nyhetsmedier i skrift som har möj ­ lighet att nå ut till alla
            runt om i vårt land som kanske inte har de digitala möjligheter
            som många av oss andra har.
          </note>
          <note>
            Vad gäller pappersinsamlingsfrågan är det något som medierna
            har uppmärksammat också mig på. Vi måste hitta en balans mellan
            bra insamlingssystem så att vi ökar insamlingsgraden av alla fraktioner,
            även papperstidningar. Men vi måste såklart också fortsätta att
            stärka journalistiken i Sverige. Där har regeringen sagt att vi
            kommer att fortsätta att jobba för att göra just detta. Frågan
            om papperstidningsförordningen är någonting som fortfarande är
            under beredning, och vi är medvetna om hur viktig frågan är för
            medierna.
          </note>
          <note type="speaker">
            Anf. 13 LOTTA FINSTORP (M) replik:
          </note>
          <note>
            Fru talman! Låt oss fortsätta med mediemångfalden. Jag vet att
            det finns ett förslag från tidningsutgivare och andra om medie-
            och presstödet till de mindre tidningarna. De får stödet utbetalt
            en gång i månaden. Om man i stället kunde betala ut det för hela
            året nu när det är ett sådant akut läge skulle tidningarna kanske
            överleva. Vi ute i landet behöver våra mind ­ re tidningar.
          </note>
          <note type="speaker">
            Anf. 14 Kultur- och demokratiminister AMANDA LIND (MP) replik:
          </note>
          <note>
            Fru talman! Coronakrisen har verkligen visat på vikten av oberoende
            medier som når ut till alla. Jag träffade företrädare för mediebranschen
            häromdagen, och jag har tagit emot många olika typer av förslag
            på hur vi kan underlätta för dem i denna akuta situation. Vi håller
            på och tittar på dem nu, och det här är ett av de förslag som
            har varit uppe.
          </note>
          <note type="speaker">
            Anf. 15 ARON EMILSSON (SD) replik:
          </note>
          <note>
            Fru talman! Tack, kulturministern, för en viktig och så här långt
            konstruktiv debatt om hur vi kraftsamlar och nationellt håller
            ihop för kultur ‑ och civilsamhället i dessa tider!
          </note>
          <note>
            Jag vill beröra en fråga som handlar just om ett fritt, mångsidigt
            och oberoende medielandskap. Vi ser att ett fåtal stora internationella
            kommersiella företag har allt större kontroll över alltmer av
            vår demokratiska infrastruktur. Det handlar om Facebook, Google,
            Youtube och andra stora jättar som inte bara har förmåga att samla
            in big data, som det kallas, utan som också har möjlighet att
            styra vilka röster som får höras eller inte höras i det breda
            flödet i sociala medier och så vidare.
          </note>
          <note>
            Hur ser ministern på den här problematiken och på den begränsning
            av mediefrihet som den faktiskt också kan innebära?
          </note>
          <note type="speaker">
            Anf. 16 Kultur- och demokratiminister AMANDA LIND (MP) replik:
          </note>
          <note>
            Fru talman! Det är ett viktigt perspektiv som Aron Emilsson lyfter.
            Jag tror att de globala mediejättarnas ställning och förutsättningar
            kommer att behöva diskuteras mer.
          </note>
          <note>
            Det gäller till exempel nu när vi har situationen med corona
            och när annonsmarknaden sviktar för många av våra inhemska papperstidningar
            och nyhetsmedier. Då lyfts frågan – och den har också kommit till
            mig – om till exempel beskattning av dessa globala jättar. Det
            är någonting som vi jobbar med från regeringens sida inom ramen
            för OECD för att försöka hitta ett rimligt system för.
          </note>
          <note>
            Det har också lyfts fram vilket ansvar man har för till exempel
            hat, hot och lagöverträdelser. Vi ser hur flera av aktörerna har
            tagit ett större ansvar för att få bort rena lagöverträdelser,
            och det tror jag är viktigt. Samtidigt ska vi balansera det hela,
            och det är viktigt att säga att yttrandefriheten naturligtvis
            är helt fundamental i Sverige.
          </note>
          <note type="speaker">
            Anf. 17 ARON EMILSSON (SD) replik:
          </note>
          <note>
            Fru talman! Tack för svaret! Då kopplar jag på en annan fråga
            som handlar om mediepolitiken. Den gäller just public service.
          </note>
          <note>
            Vi har under debatten så här långt hört flera stämma in i att
            samtal inte är censur utan att det snarare kan vara motsatsen
            till censur. Det är en mening jag delar och som jag tidigt uttalade
            efter den uppmärksammade inbjudan av public service-bolagen till
            kulturutskottet.
          </note>
          <note>
            Är det ministerns mening att vi kan diskutera sändningstillståndet,
            som redan i dag innehåller utbud och innehåll, utan att kalla
            samtal för censur?
          </note>
          <note type="speaker">
            Anf. 18 Kultur- och demokratiminister AMANDA LIND (MP) replik:
          </note>
          <note>
            Fru talman! Vi kommer absolut att ha en politisk diskussion om
            sändningstillstånden. Den var väldigt intensiv under året som
            gick. Det var olika uppfattningar, och jag är glad att vi landade
            där vi gjorde.
          </note>
          <note>
            Sedan vidhåller jag att det är fel att kalla till sig public
            services chefer för att man har synpunkter på enskilda program
            och liknande. Jag tror att det är viktigt att man håller armlängds
            avstånd mellan riksdagspolitiken och public service. Självklart
            ska det finnas kontaktytor för att kunna få svar på frågor och
            liknande och för att föra en dialog men inte utifrån enskilda
            synpunkter om publiceringar.
          </note>
          <note type="speaker">
            Anf. 19 LAWEN REDAR (S):
          </note>
          <note>
            Fru talman! Den här debatten påkallades efter det att Sverigedemokraterna
            begärde att public service-bolagens chefer skulle kallas till
            riksdag ­ ens kulturutskott eftersom Sverigedemokraterna tycks
            vilja styra programinnehål l och anmärka på programledare för
            deras eventuella politiska hållning.
          </note>
          <note>
            En rad andra politiska händelser hade också skett i samband med
            detta. Sofia Lenninger, före detta kultur- och bibliotekschef
            i Sölvesborgs kommun, skrev i DN Debatt att hon fick lämna sin
            tjänst för att hon motsatte sig Sverigedemokraternas lagstridande
            policy att begränsa bibliotekens service för personer med andra
            modersmål än svenska.
          </note>
          <note>
            Ett annat exempel är den polisanmälan som upprättats mot Norrköpings
            stadsmuseums utställning.
          </note>
          <note>
            Ett tredje exempel är de 26 chefer som slutat i Hörby kommun
            sedan Sverigedemokraterna tog över styret för ett år sedan. Medarbetare
            vittnar i olika tidningar om trakasserier och försök att etablera
            en tystnadskultur.
          </note>
          <note>
            Fru talman! Exemplen blir alltmer allvarliga, och dessvärre tycks
            de bli allt fler. Aron Emilsson står i talarstolen här och talar
            om mångsidighet och att detta ska prägla kultur- och medielivet.
            Men där Sverigedemokraterna styr inskränker man faktiskt detsamma.
          </note>
          <note>
            Vi socialdemokrater kan inte nog understryka hur viktigt det
            är att vi har ett fritt kulturliv och betydelsen av oberoende
            journalistisk – särskilt i tider som dessa.
          </note>
          <note>
            Sverigedemokraternas agerande här under hösten men också fortsatt
            i de nämnda kommunerna bör ses som en tydlig varningsflagga. Frågan
            är om Moderaterna och Kristdemokraterna härefter kommer att skärpa
            sin vaksamhet gentemot Sverigedemokraterna.
          </note>
          <note>
            Fru talman! Samhälleligt befinner vi oss just nu i en helt annan
            situa ­ tion än den som påkallade den här debatten. Världen bekämpar
            en pande ­ mi, och Sverige utgör inget undantag. Landets alla
            publika verksamheter uppbär nu långtgående ekonomiska konsekvenser
            av detta, men trots detta har kulturen och idrotten i Sverige
            ställt upp, och för det ska de ha ett er ­ kännande och ett tack.
          </note>
          <note type="speaker">
            Anf. 20 ARON EMILSSON (SD) replik:
          </note>
          <note>
            Fru talman! Jag är, som tidigare student i historia och statsvetenskap,
            vän av källkritik. Jag kan börja med att upplysa alla som tittar
            på och följer den här debatten att Sverigedemokraterna aldrig
            har kallat public service-bolagens chefer till kulturutskottet.
            Däremot riktade vi ett önskemål om att presidiet i kulturutskottet
            skulle behandla frågan och sedan ha en diskus ­ sion och överläggning
            om den med utskottet. Att man sedan kanske väljer att frångå riksdagsordningen
            och diskutera frågan i medierna snarare än i utskottet ger jag
            inga vidare kommentarer om mer än att det kan uppfattas som anmärkningsvärt.
          </note>
          <note type="speaker">
            Anf. 21 LAWEN REDAR (S) replik:
          </note>
          <note>
            Fru talman! Och jag har juristexamen och har nogsamt gått igenom
            vad det var Sverigedemokraterna gjorde. Man önskade att public
            service-chef ­ erna skulle kallas till utskottet för att man hade
            anmärkningar på program ­ innehåll och programledares olika politiska
            hållningar. Mot bakgrund av det ville presidiet inte gå vidare
            med ärendet, vilket är helt riktigt.
          </note>
          <note>
            Därför är också min fortsatta fråga hur Sverigedemokraterna ska
            leva upp till sin önskan om mångsidighet när man nu vill anmärka
            på programinnehåll och programledares eventuella politiska hållningar.
          </note>
          <note type="speaker">
            Anf. 22 ARON EMILSSON (SD) replik:
          </note>
          <note>
            Fru talman! Tack, Lawen Redar, för att jag får möjlighet att
            förtydliga detta ännu en gång!
          </note>
          <note>
            Jag tror på samtal, och jag tror på att samtal är motsatsen till
            censur. Det är vårt bidrag till mångsidigheten. Jag hoppas också
            att socialdemo ­ kratin kan inse värdet av att fler nya, starka
            röster inom kultur- och medie ­ livet kan komma till tals och
            att man kan låta en fri debatt blomstra och inte kvävas av för
            många pekpinnar och von oben-attityd .
          </note>
          <note>
            Jag tror att en demokrati kräver ett fritt meningsutbyte.
          </note>
          <note type="speaker">
            Anf. 23 LAWEN REDAR (S) replik:
          </note>
          <note>
            Fru talman! I dessa dagar har jag fått många mejl från äldre
            som jättegärna vill ha ett starkare kulturutbud i public services
            playtjänster när de sitter hemma i karantän.
          </note>
          <note>
            Mot bakgrund av globalisering, digitalisering och teknikutveckling
            tror jag att det är hög tid att vi verkligen förstärker den mediepolitiska
            debatten om hur vi kan finansiera och stötta svenska medier i
            den tid som vi nu befinner oss i. Jag tror helt klart att vi kommer
            att behöva förstärka det svenska medieutbudet.
          </note>
          <note type="speaker">
            Anf. 24 LOTTA FINSTORP (M):
          </note>
          <note>
            Fru talman! De fria konsterna är ett av våra viktigaste medel
            för att värna yttrandefriheten. Vi ser med stor oro på all sorts
            radikalisering och extremism med antidemokratiska förtecken oavsett
            om den är religiös eller politisk. Kulturpolitiken kan i dessa
            sammanhang bidra till ökad dialog, ett gott samtal och kunskapsspridning.
            Kulturen angår alla. Det är en fråga om bildning och en förutsättning
            för demokratin. Men den ger oss också verktyg att utforska vilka
            vi själva är som människor och vilket sammanhang vi befinner oss
            i. Jag uppskattar kulturen som en utmärkt väg till social inkludering.
            Kulturen är inget eget stuprör utan är det kitt som håller oss
            människor samman och bygger broar mellan oss.
          </note>
          <note>
            Fru talman! Att skapa goda förutsättningar för konsten och kulturen
            handlar också om att belysa hur kulturpolitiken hänger samman
            med alla andra politikområden. Vi måste se kulturen i ett tvärsektoriellt
            sammanhang, och här finns mycket mer att göra.
          </note>
          <note>
            De kulturpolitiska målen som fastställdes 2009 anger vilken riktning
            som staten ska peka ut för kulturpolitiken. Kulturen ska vara
            en utmanande och obunden kraft med yttrandefriheten som grund
            – detta måste vi värna varje dag – men tolkningsutrymmet verkar
            vara väldigt stort.
          </note>
          <note>
            För Moderaterna är det självklart att förhållningssättet med
            armlängds avstånd mellan politiken och kulturens utövare innebär
            det mest grundläggande, det vill säga att konsten ska vara fri
            och fredas från politisk klåfingrighet.
          </note>
          <note>
            Förhållningssättet med armlängds avstånd måste vara en realitet.
            Staten ska inte gå in och styra och villkora. Men jag undrar om
            armen håller på att krympa.
          </note>
          <note type="speaker">
            Anf. 25 ARON EMILSSON (SD):
          </note>
          <note>
            Fru talman! Konfliktlinjen mellan oss och andra partier inom
            kulturpolitiken ligger i att vi i många avseenden har en bredare
            kultursyn och tar hänsyn till de olika kulturbegreppen, deras
            egenvärde och instrumentella värden och egenskaper. Vi vill se
            kulturens alla nyanser.
          </note>
          <note>
            Kultur handlar till stor del om kommunikation, och det blir märkligt
            när januaripartierna i ord säger sig framför allt se till kulturens
            inneboende värde samtidigt som man i handling nyttjar kulturens
            instrumentella värden. Konstens möjlighet att utmana, provocera
            och hjälpa människor att växa är instrumentella värden, och att
            främja provocerande konst är att främja ett särskilt kulturellt
            instrumentellt värde. Det kan vi bara konstatera.
          </note>
          <note>
            För oss är det tydligt att både det humanistiska och det antropologiska
            kulturbegreppet måste diskuteras inom kulturpolitiken. Vi reflekterar
            över kulturens olika dimensioner och dimensionernas vikt för kommunikation.
            Det finns ingen motsättning mellan kulturens sammanhållande och
            demokratiska värden eftersom kommunikation är en förutsättning
            för demokrati. Vi måste förstå varandra för att kunna fatta bra
            beslut för Sverige. Det är tydligt att vi samlas kring symboler
            i tider av kris och oro. Allt fler byter nu ut partisymbolen mot
            svenska flaggan på kavajslaget, och reger ­ ingen talar numera
            framför svenska flaggan och inte EU:s. Det är positivt att vi
            politiker samlas kring våra gemensamma symboler i den svåra kris
            som landet nu befinner sig i.
          </note>
          <note>
            Konflikten i debatten om den konstnärliga friheten och om mediernas
            frihet ligger för oss till viss del i expertväldet där andra partier
            vill låta professionen fatta beslut om hur de offentliga medlen
            för konst och medier ska användas. För oss är det tydligt att
            vi vid sidan av det behöver förstärka den demokratiska förankringen.
            Medielandskapet behöver bli friare för att kunna belysa fler perspektiv
            och världens komplexitet. Det innebär ett mindre långsiktigt beroende
            av offentliga medel för kommersiella aktörer och nya system för
            att stärka saklighet, transparens och relevans då människor själva
            kan välja vilka kulturella värden och perspektiv de vill belysa.
            Med en beslutsordning som i sig stärker sammanhållningen blir
            det ett ”vi” och inte ett ”dom”.
          </note>
          <note type="speaker">
            Anf. 26 CHRISTER NYLANDER (L) replik:
          </note>
          <note>
            Fru talman! Jag tror att Aron Emilsson var inne på någonting
            väldigt intressant när han sa att Sverigedemokraternas kultursyn
            skiljer sig från andras. I nästa steg sa han att Liberalerna och
            andra är instrumentella därför att vi vill använda kulturen och
            se den som ett sätt att befria människor och utmana tankar.
          </note>
          <note>
            Min fråga är: Är det inte instrumentellt också att vilja använda
            kulturen för att sammanhållningen i Sverige ska stärkas?
          </note>
          <note type="speaker">
            Anf. 27 ARON EMILSSON (SD) replik:
          </note>
          <note>
            Fru talman! Svar ja.
          </note>
          <note type="speaker">
            Anf. 28 CHRISTER NYLANDER (L) replik:
          </note>
          <note>
            Fru talman! Då kommer vi tillbaka till detta att jag an ser att
            min egen styrning är rätt och att andras styrningar är fel. Det
            är precis den tanken Aron Emilsson och Sverigedemokraterna har:
            De vill använda kulturen till att styra åt det håll som de vill
            att människor ska tänka. Bara det stärker det svenska, bara det
            stärker sammanhållningen är det rätt. Men utmanar man människor
            att tänka fritt, då är det fel.
          </note>
          <note>
            Det är det som är den stora skillnaden. Jag vill ha ett fritt
            kulturliv och fria medier. Sverigedemokraterna vill använda kulturen
            mer till att styra människors tankar.
          </note>
          <note type="speaker">
            Anf. 29 ARON EMILSSON (SD) replik:
          </note>
          <note>
            Fru talman! Är det några som har tänkt fritt i kulturdebatten
            de senaste åren bör det vara Sverigedemokraterna som kommer in
            med nya perspektiv som kan debatteras i denna kammare. Det borde
            väl vara oerhört positivt för kulturdebatten i så fall.
          </note>
          <note>
            Jag tror också på ett fritt och mångsidigt kulturliv och att
            en provocerande och fri konst kan finnas vid sidan av det offentligas
            ansvar att faktiskt stärka medborgardialog och den folkliga förankringen.
            Vi måste sluta se det här som separata stuprör, som om folklig
            förankring och medborgar ­ dialog är en sak och professionens
            vilja är en annan. Förtroendevalda, folkvalda och profession behöver
            gå hand i hand.
          </note>
          <note type="speaker">
            Anf. 30 ALIREZA AKHONDI (C):
          </note>
          <note>
            Fru talman! Den fria kulturen och fria medier handlar i grunden
            om vår grundlagsstadgade yttrandefrihet. Vikten av en mångfald
            av perspektiv, av reflektioner, av källkritik och av bildning
            är alltid stor för ett väl fungerande samhälle.
          </note>
          <note>
            Inte minst blir detta tydligt i en samhällskris som den vi nu
            befinner oss i. Vi människor har ett behov av kultur och en bredd
            av informationskanaler. Det upphör inte i kristider. Tvärtom ser
            vi hur den kreativitet och det engagemang som nu växer fram är
            fantastiskt välgörande för många av oss. Kulturarbetare och institutioner
            hittar nu digitala vägar för att nå en bred publik i dessa tider
            när vi inte bör träffas så många på samma plats.
          </note>
          <note>
            Fru talman! I vissa länder och också i Sverige försöker nationalistiska
            och populistiska partier och ledare sakta men säkert undergräva
            tilliten till vår liberala demokrati genom att angripa mediernas
            oberoende och kulturella institutioner. Det är en skrämmande utveckling
            som jag och Centerpartiet kommer att motverka med all den kraft
            som finns i vårt parti.
          </note>
          <note>
            Kulturen har ett stort värde för oss människor i sin egen rätt.
            Den ska inte styras för att påverka ett samhälle åt ett särskilt
            håll. Vi behöver offent ­ lig finansiering för att alla i samhället
            ska ha tillgång till kulturen, men man måste fritt få vrida och
            vända på perspektiven i sina konstnärliga verk och processer.
          </note>
          <note>
            Fru talman! Ett brett och fritt kulturliv i hela landet tillsammans
            med fler fria medier är viktigt och på många sätt helt avgörande
            för en fungerande demokrati.
          </note>
          <note>
            Tack för ordet, och ta hand om varandra!
          </note>
          <note type="speaker">
            Anf. 31 HANNA GUNNARSSON (V):
          </note>
          <note>
            Fru talman! En stor del av den här debatten handlar ju om public
            service. För Vänsterpartiet är public service hela landets och
            alla invånares bolag. Det ska finnas någonting för alla, från
            de minsta till de äldsta. Det ska spegla hela landet. Man ska
            kunna känna igen sig. Man ska få höra sin dialekt i de olika public
            service-kanalerna. Man ska kunna få se människor och livsöden
            som man kan identifiera sig med. Man ska också kunna ta del av
            stora kulturarrangemang, till exempel galor, i public service.
            Om nå ­ gonting händer ska man också veta vart man kan vända sig
            om man behöver snabb information som är granskad.
          </note>
          <note>
            Vi kommer aldrig allihop att vara nöjda med allting som skrivs
            i tidningarna eller som sänds på tv och i radio. Men vi som folkvalda
            och vi som tillhör politiska partier har ett stort ansvar att
            inte undergräva förtroendet för public service genom att lyfta
            egen ideologisk kritik eller uttrycka stor misstro mot mediernas
            eller journalisternas oberoende.
          </note>
          <note>
            Fru talman! Vi befinner oss i ett allvarligt krisläge, vilket
            väldigt många debattörer såklart har tagit upp i dag. I sådana
            tider är det otroligt viktigt att medierna och befolkningen är
            duktiga på källgranskning och inte sprider vidare felaktigheter
            eller myter.
          </note>
          <note>
            Det har kommit rapporter om att det under situationen med corona
            ­ viruset finns både mytbildning och en dålig källgranskning i
            många me ­ dier. För mig som vanligtvis sitter i försvarsutskottet
            är det här en väldigt viktig fråga. Vi måste kunna ha ett samhälle
            där vi är kritiska mot det som skrivs och också är duktiga på
            att källgranska och leta upp information.
          </note>
          <note>
            Det är min avslutande uppmaning: Var alltid källkritisk! Sprid
            inte myter vidare!
          </note>
          <note type="speaker">
            Anf. 32 HANS EKLIND (KD):
          </note>
          <note>
            Fru talman! Vi kristdemokrater har de senaste veckorna lagt fram
            en rad skarpa förslag för att hjälpa till bland de krisande företagen
            i Sverige. Vi har bland annat lyft fram mediehusens situation,
            där annonsintäkterna nu försvunnit snabbt i ett läge när journalisterna
            verkligen behövs mer än någonsin.
          </note>
          <note>
            Där har vi nu ett förslag som vi hoppas att regeringen och dess
            stödpartier ska anamma, nämligen ett lönestöd för tidningar. Det
            är viktigt att vi gör någonting, och det är viktigt att vi gör
            någonting snabbt.
          </note>
          <note>
            Jag ersätter i dag vår kulturpolitiske talesperson Roland Utbult
            som tyvärr är sjuk och sängliggande och därför inte kan närvara.
          </note>
          <note>
            Den debatt som vi har i dag handlar inte bara om medier utan
            också om kultur. Jag tänkte därför läsa upp vad Roland Utbult
            skrev i en debatt ­ artikel alldeles nyligen, där han lyfter fram
            båda dessa perspektiv i en av kvällstidningarna: ” Som kulturpolitisk
            talesperson för Kristdemokraterna höjer jag gärna rösten. Mediernas
            oberoende ska värnas och hela kulturlivet ska stå fritt! ”
          </note>
          <note>
            Inför den här debatten satt jag naturligtvis och funderade över
            vad kultur är. Det är väldigt svårt att sammanfatta. För många
            av oss tror jag att en konsert, en bok, ett tv-program eller en
            musiklektion är ett konkret uttryck för vad kulturen kan vara
            i din och min vardag.
          </note>
          <note>
            Men jag vill på något sätt ändå beröra vad som är grund för kulturen.
            Vi kristdemokrater an ser att kulturen hjälper dig och mig att
            vidga vår verklighet och vår fantasi. Kulturen hjälper oss att
            växa som empatiska människor, och därför är den en viktig del
            av ett sammanhållet samhälle.
          </note>
          <note>
            Kulturen, precis som moralen, håller ihop gemenskaper. Den är
            med och skapar förutsättningar för ett gott samhälle. Det politiska
            målet måste därför vara att stödja, inte att styra, och ge alla
            människor möjligheter att delta i ett starkt och oberoende kulturliv.
          </note>
          <note type="speaker">
            Anf. 33 CHRISTER NYLANDER (L):
          </note>
          <note>
            Fru talman! Det är några som har tagit upp diskussionen om att
            samtal inte är samma sak som censur. Jag håller verkligen med
            om det. Men det är klart att när man har pengapåsen i ena handen
            och lagstiftningsmakten i den andra måste man vara väldigt försiktig
            också vid samtal eftersom man då har en påverkansmöjlighet som
            är rätt stor.
          </note>
          <note>
            Har man stor makt och stor styrka måste man såklart vara särskilt
            försiktig. Det gäller kanske särskilt i det läge som vi befinner
            oss i just nu, där många nationalpopulistiska krafter och andra
            krafter i världen rör sig framåt och försöker begränsa kulturen
            och medier. Det händer i Europa, och det händer i Sverige.
          </note>
          <note>
            Man måste vara särskilt försiktig i ett läge där det finns de
            som säger: Måla över den där konstnärens verk, för det gillar
            vi inte! Ta bort de där böckerna från biblioteket, för vi gillar
            dem inte! Ha rätt vinkel i reportaget!
          </note>
          <note>
            Fru talman! Vi måste göra mer för att stärka friheten och oberoendet
            för medier och kultur. Vi måste upprätthålla armlängds avstånd.
            Vi måste ha en ökad ekonomisk mångfald så att man inte är beroende
            bara av en enda pengapåse. Man måste kunna vända sig till någon
            annan i det fall man vill göra någonting som inte uppskattas av
            den som finansierar en i första hand.
          </note>
          <note>
            Vi måste ha en politisk debatt. Därför får jag tacka så mycket
            för den debatt vi har haft i dag. Den har varit viktig, och vi
            måste fortsätta ha den debatten.
          </note>
          <note>
            Vi politiker måste skärpa oss. Vi måste fatta att vi har makt,
            och folk kommer att påverkas av oss. Därför ska vi vara extra
            försiktiga när vi ut ­ övar denna makt och när vi samtalar om
            vad vi tycker ska ske i kultur ­ världen.
          </note>
          <note>
            Fru talman! Jag vill avslutningsvis säga att den politiker som
            tvunget vill ha åsikter om konstverk eller böcker kan hellre själv
            bli konstnär eller författare än att försöka använda den politiska
            makten till att påverka.
          </note>
          <note type="speaker">
            Anf. 34 LOTTA FINSTORP (M) replik:
          </note>
          <note>
            Fru talman! Jag vill passa på och tacka för initiativet till
            debatten.
          </note>
          <note>
            Den diskussion vi för här i dag borde vi föra oftare och mer
            seriöst i vårt land. Det är mycket alarmerande när diskussionerna
            tystnar i en demo ­ krati.
          </note>
          <note>
            Jag vill passa på att ställa en fråga till Christer Nylander,
            representant för ett av januaripartierna. Många ringer och är
            oroliga: När kommer pengarna?
          </note>
          <note type="speaker">
            Anf. 35 CHRISTER NYLANDER (L) replik:
          </note>
          <note>
            Fru talman! Just nu är problemet runt om i Sverige att pengarna
            inte verkar komma någonstans. Det är många som har problem. Företag
            får inte betalt, tidningar får inte annonsintäkter, frilans- och
            kulturarbetare får se allt avbokas och biografer stänger.
          </note>
          <note>
            Vi har i januaripartierna tagit denna fråga på stort allvar,
            och vi har redan infört ett stort paket för kultur och idrott.
            Pengarna ska komma ut så fort det är möjligt i samhället så att
            de gör så stor nytta som möjligt. Det ska ske via expertmyndigheterna
            så att pengarna sätts in där de behövs.
          </note>
          <note type="speaker">
            Anf. 36 LOTTA FINSTORP (M) replik:
          </note>
          <note>
            Fru talman! Jag vill skicka med att det är viktigt att det sker
            så fort som möjligt. Kulturen ska vara fri, och det ska inte finnas
            politiska pekpinnar om hur pengarna ska fördelas.
          </note>
          <note type="speaker">
            Anf. 37 CHRISTER NYLANDER (L) replik:
          </note>
          <note>
            Fru talman! Så mycket som möjligt, så fort som möjligt och så
            fritt som möjligt. Om det är vi helt överens.
          </note>
          <note type="speaker">
            Anf. 38 ARON EMILSSON (SD) replik:
          </note>
          <note>
            Fru talman! Jag vet att Liberalerna har kännetecknats av att
            vara ett frihetligt bildningsparti som står för kunskap och bildning.
            Jag tror i grunden att Christer Nylander står för detta.
          </note>
          <note>
            När man väljer att kroka arm och stödja Miljöpartiet som regeringsparti
            och styrande över kulturpolitiken, problematiserar Christer Nylander
            på något sätt över utvecklingen mot debattmuseer, som även liberaler
            har uttryckt det i fria medier de senaste två åren?
          </note>
          <note type="speaker">
            Anf. 39 CHRISTER NYLANDER (L) replik:
          </note>
          <note>
            Fru talman! Jag tycker att det är problematiskt och felaktigt
            att försöka styra politik och medier, oavsett från vilket håll
            det görs. Därför står jag upp för ökad frihet och armlängds avstånd.
            Det var också en av anledningarna till att jag tyckte det var
            riktigt av Liberalerna att stödja den överenskommelse som gjordes
            med regeringen. Det hade varit mycket värre om Sverigedemokraterna
            hade fått ett avgörande inflytande i Sveriges riksdag, inte minst
            i fråga om kulturen och medierna.
          </note>
          <note type="speaker">
            Anf. 40 ARON EMILSSON (SD) replik:
          </note>
          <note>
            Fru talman! Så Nylander menar ändå att det är ett problem i dag
            att allt fler kunskapsinstitutioner – museer, kulturskolor – omformas
            till att driva normerande verksamhet? Deras arbete utgår ändå
            från att det finns ett parti som råder över kulturpolitiken i
            landet, som inte minst av partierna i kammaren har en instrumentell
            syn på att anlägga ett raster över kulturpolitiken i sin helhet.
          </note>
          <note type="speaker">
            Anf. 41 CHRISTER NYLANDER (L) replik:
          </note>
          <note>
            Fru talman! När man tycker att det finns en norm som styr kunskapsinstitutioner
            och bildningsinstitutioner är inte svaret på den kritiken att
            föra fram en annan norm, utan svaret är att öka friheten.
          </note>
          <note type="speaker">
            Anf. 42 HANS EKLIND (KD) replik:
          </note>
          <note>
            Fru talman! Jag vill rikta ett stort tack för initiativet som
            Liberalerna och Christer Nylander har tagit. Vi har fått stå här
            i dag och samtala om medier och kultur. Det är detta jag tänker
            är själva poängen.
          </note>
          <note>
            Varför jag ändå begärde ordet är att jag upplevde att Christer
            Nylander misstänkliggjorde öppenheten för samtalet, som även vi
            kristdemokrater står för, om hur public service lever upp till
            det uppdrag som vi båda som folkvalda politiker har gett dem.
          </note>
          <note type="speaker">
            Anf. 43 CHRISTER NYLANDER (L) replik:
          </note>
          <note>
            Fru talman! Jag misstänkliggör inte, utan jag vill att vi som
            politiker ska vara medvetna om att när vi deltar i den typen av
            samtal har vi mer makt än andra. Det beror på att vi har möjlighet
            att använda lagstiftning och budget.
          </note>
          <note>
            När man har mer makt ska man vara mycket försiktig.
          </note>
          <note type="speaker">
            Anf. 44 HANS EKLIND (KD) replik:
          </note>
          <note>
            Fru talman! Då kan jag konstatera att liberaler och kristdemokrater
            är helt ense härvidlag.
          </note>
          <note>
            Jag vill bara än en gång understryka att Kristdemokraterna, och
            därmed jag, anser att censur aldrig lever bra i en kultur där
            vi samtalar, diskuterar och visar respekt för varandras åsikter
            och där vi vågar problematisera när läge ges.
          </note>
          <note>
            Det är tystnaden som är den stora fienden mot den fria kulturen
            och medierna.
          </note>
          <note type="speaker">
            Anf. 45 CHRISTER NYLANDER (L) replik:
          </note>
          <note>
            Fru talman! Jag håller helt med Hans Eklind om detta.
          </note>
          <note>
            Jag kan möjligen tillägga att vi också måste problematisera risken
            för självcensur. Av det skälet är det viktigt att vi politiker
            är försiktiga därför att vi har makt och pengar. Då finns risken
            att andra anpassar sig efter våra synpunkter och funderingar.
            Därför ska vi politiker vara mycket försiktiga när vi uttalar
            oss i olika sakpolitiska frågor.
          </note>
          <note type="speaker">
            Anf. 46 Kultur- och demokratiminister AMANDA LIND (MP):
          </note>
          <note>
            Fru talman! Jag vill börja med att tacka alla ledamöter för debatten.
            Det är viktigt att vi diskuterar kulturpolitik i kammaren, och
            det är viktigt att ha en levande debatt om kulturens frihet och
            armlängds avstånd generellt. Det är också viktigt att vi för den
            debatten på ett hederligt sätt.
          </note>
          <note>
            Jag vill lyfta upp ett annat perspektiv som handlar om konstens
            frihet. I debatten hörs ibland röster för att lösningen för en
            fri kultur är avsaknad av offentlig finansiering. Det skulle lösa
            problemet. Här vill jag lyfta upp att ett alltför starkt ensidigt
            beroende oavsett om det är till staten, till marknaden eller till
            privata finansiärer inte är bra. Vi måste verka för en bred finansieringsbas
            för kulturen och naturligtvis för en mediemångfald. För detta
            är den offentliga kulturpolitiken viktig.
          </note>
          <note>
            Vi ska inte abdikera. Vi fyller en stark och viktig funktion
            för att värna den konstnärliga friheten på så många sätt.
          </note>
          <note>
            Den särskilda debatten var härmed avslutad.
          </note>
          <note>
            § 2 Justering av protokoll
          </note>
          <note>
            Protokollet för den 6 mars justerades.
          </note>
          <note>
            § 3 Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            skrivelse kommit in:
          </note>
          <note>
            Sammansatt utrikes- och försvarsutskott
          </note>
          <note>
            1 bil.
          </note>
          <note>
            Utrikesutskottet och försvar sutskottet har jämlikt 7 kap. 7
            § riksdagsordningen i separata beslut den 12 mars 20 20 och den
            19 mars 2020 kom ­ mit överens om att genom deputerade i ett sammansatt
            utskott gemensamt bereda proposition 2019/20:86 Svenskt deltagande
            i militär insats för stärkt säkerhet i Mali samt ev. följdmotioner
            och proposition 2019/20:110 Operativt militärt stöd mellan Sverige
            och Finland samt ev. följdmotioner.
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns sammansatta utrikes- och
            försvarsutskottet (UFöU), har vid konstituerande sammanträde den
            26 mars 20 20 utsett följande presidium:
          </note>
          <note>
            Kenneth G Forslund (S) , ordförande
          </note>
          <note>
            Pål Jonson (M) , vice ordförande
          </note>
          <note>
            Stockholm den 26 mars 20 20
          </note>
          <note>
            Martin Brothén
          </note>
          <note>
            Kanslichef utrikesutskottet
          </note>
          <note>
            Lars Franzén
          </note>
          <note>
            Kanslichef försvarsutskottet
          </note>
          <note>
            Bilagan hade följande lydelse:
          </note>
          <note>
            Sammansatta utrikes- och försvarsutskottet
          </note>
          <note>
            Sammansättning fr.o.m. 20 20 - 03 - 26 t.o.m. 20 20 - 06 - 11
          </note>
          <note>
            Deputerade Suppleanter
          </note>
          <note>
            18. Anders Österberg (S)
          </note>
          <note>
            19. Marlene Burwick (S)
          </note>
          <note>
            20. Kalle Olsson (S)
          </note>
          <note>
            21. Alexandra Völker (S)
          </note>
          <note>
            22. Magdalena Schröder (M)
          </note>
          <note>
            23. Tobias Billström (M)
          </note>
          <note>
            24. Karin Enström (M)
          </note>
          <note>
            25. Johan Forssell (M)
          </note>
          <note>
            26. Annicka Engblom (M)
          </note>
          <note>
            27. Amir Adan (M)
          </note>
          <note>
            28. Lars Andersson (SD)
          </note>
          <note>
            29. Tobias Andersson (SD)
          </note>
          <note>
            30. Staffan Eklöf (SD)
          </note>
          <note>
            31. Yasmine Eriksson (SD)
          </note>
          <note>
            32. Linda Modig (C)
          </note>
          <note>
            33. Lars Thomsson (C)
          </note>
          <note>
            34. Yasmine Posio (V)
          </note>
          <note>
            35. Lotta Johnsson Fornarve (V)
          </note>
          <note>
            36. Robert Halef (KD)
          </note>
          <note>
            37. Ingemar Kihlström (KD)
          </note>
          <note>
            38. Fredrik Malm (L)
          </note>
          <note>
            39. Maria Nilsson (L)
          </note>
          <note>
            40. Karolina Skog (MP)
          </note>
          <note>
            41. Rasmus Ling (MP)
          </note>
          <note>
            42. Maria Gardfjell (MP)
          </note>
          <note>
            Skrivelsen lades till handlingarna.
          </note>
          <note>
            § 4 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2019/20:24 för
            torsdagen den 26 mars i ärende om subsidiaritetsprövning av EU-förslag
            hade kommit in från försvarsutskottet.
          </note>
          <note>
            § 5 Anmälan om granskningsrapport
          </note>
          <note>
            Andre vice talmannen anmälde att följande granskningsrapport
            hade kommit in från Riksrevisionen och överlämnats till näringsutskottet:
          </note>
          <note>
            RiR 2020:8 Kommerskollegiums arbete mot handelshinder – informa
            ­ tionsinhämtningens avgörande betydelse
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:138 och 142 till finansutskottet
          </note>
          <note>
            Skrivelse
          </note>
          <note>
            2019/20:121 till socialutskottet
          </note>
          <note>
            Motioner
          </note>
          <note>
            2019/20:3518 till socialutskottet
          </note>
          <note>
            2019/20:3513 och 3514 till utrikesutskottet
          </note>
          <note>
            2019/20:3512 och 3517 till försvarsutskottet
          </note>
          <note>
            § 7 Anmälan om fråga för skriftligt svar
          </note>
          <note>
            Följande fråga för skriftligt svar hade framställts:
          </note>
          <note>
            den 26 mars
          </note>
          <note>
            2019/20:1122 Mikrobryggeriers situation under coronakrisen
          </note>
          <note>
            av Angelica Lundberg (SD)
          </note>
          <note>
            till socialminister Lena Hallengren (S)
          </note>
          <note>
            § 8 Kammaren åtskildes kl. 10.10.
          </note>
          <note>
            Sammanträdet leddes av andre vice talmannen.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om mediernas och kulturens oberoende
          </note>
          <note>
            Anf. 1 CHRISTER NYLANDER (L)
          </note>
          <note>
            Anf. 2 Kultur- och demokratiminister AMANDA LIND (MP)
          </note>
          <note>
            Anf. 3 LAWEN REDAR (S)
          </note>
          <note>
            Anf. 4 LOTTA FINSTORP (M)
          </note>
          <note>
            Anf. 5 ARON EMILSSON (SD)
          </note>
          <note>
            Anf. 6 ALIREZA AKHONDI (C)
          </note>
          <note>
            Anf. 7 HANNA GUNNARSSON (V)
          </note>
          <note>
            Anf. 8 HANS EKLIND (KD)
          </note>
          <note>
            Anf. 9 CHRISTER NYLANDER (L)
          </note>
          <note>
            Anf. 10 Kultur- och demokratiminister AMANDA LIND (MP)
          </note>
          <note>
            Anf. 11 LOTTA FINSTORP (M) replik
          </note>
          <note>
            Anf. 12 Kultur- och demokratiminister AMANDA LIND (MP) replik
          </note>
          <note>
            Anf. 13 LOTTA FINSTORP (M) replik
          </note>
          <note>
            Anf. 14 Kultur- och demokratiminister AMANDA LIND (MP) replik
          </note>
          <note>
            Anf. 15 ARON EMILSSON (SD) replik
          </note>
          <note>
            Anf. 16 Kultur- och demokratiminister AMANDA LIND (MP) replik
          </note>
          <note>
            Anf. 17 ARON EMILSSON (SD) replik
          </note>
          <note>
            Anf. 18 Kultur- och demokratiminister AMANDA LIND (MP) replik
          </note>
          <note>
            Anf. 19 LAWEN REDAR (S)
          </note>
          <note>
            Anf. 20 ARON EMILSSON (SD) replik
          </note>
          <note>
            Anf. 21 LAWEN REDAR (S) replik
          </note>
          <note>
            Anf. 22 ARON EMILSSON (SD) replik
          </note>
          <note>
            Anf. 23 LAWEN REDAR (S) replik
          </note>
          <note>
            Anf. 24 LOTTA FINSTORP (M)
          </note>
          <note>
            Anf. 25 ARON EMILSSON (SD)
          </note>
          <note>
            Anf. 26 CHRISTER NYLANDER (L) replik
          </note>
          <note>
            Anf. 27 ARON EMILSSON (SD) replik
          </note>
          <note>
            Anf. 28 CHRISTER NYLANDER (L) replik
          </note>
          <note>
            Anf. 29 ARON EMILSSON (SD) replik
          </note>
          <note>
            Anf. 30 ALIREZA AKHONDI (C)
          </note>
          <note>
            Anf. 31 HANNA GUNNARSSON (V)
          </note>
          <note>
            Anf. 32 HANS EKLIND (KD)
          </note>
          <note>
            Anf. 33 CHRISTER NYLANDER (L)
          </note>
          <note>
            Anf. 34 LOTTA FINSTORP (M) replik
          </note>
          <note>
            Anf. 35 CHRISTER NYLANDER (L) replik
          </note>
          <note>
            Anf. 36 LOTTA FINSTORP (M) replik
          </note>
          <note>
            Anf. 37 CHRISTER NYLANDER (L) replik
          </note>
          <note>
            Anf. 38 ARON EMILSSON (SD) replik
          </note>
          <note>
            Anf. 39 CHRISTER NYLANDER (L) replik
          </note>
          <note>
            Anf. 40 ARON EMILSSON (SD) replik
          </note>
          <note>
            Anf. 41 CHRISTER NYLANDER (L) replik
          </note>
          <note>
            Anf. 42 HANS EKLIND (KD) replik
          </note>
          <note>
            Anf. 43 CHRISTER NYLANDER (L) replik
          </note>
          <note>
            Anf. 44 HANS EKLIND (KD) replik
          </note>
          <note>
            Anf. 45 CHRISTER NYLANDER (L) replik
          </note>
          <note>
            Anf. 46 Kultur- och demokratiminister AMANDA LIND (MP)
          </note>
          <note>
            § 2 Justering av protokoll
          </note>
          <note>
            § 3 Anmälan om sammansatt utrikes- och försvarsutskott
          </note>
          <note>
            § 4 Anmälan om subsidiaritetsprövning
          </note>
          <note>
            § 5 Anmälan om granskningsrapport
          </note>
          <note>
            § 6 Ärenden för hänvisning till utskott
          </note>
          <note>
            § 7 Anmälan om fråga för skriftligt svar
          </note>
          <note>
            § 8 Kammaren åtskildes kl. 10.10.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
