<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--124</head>
          <docDate when="2020-05-25">2020-05-25</docDate>
        </div>
      </front>
      <body>
        <div>
          <note>
            § 1 Meddelande om frågestund
          </note>
          <note>
            Tredje vice talmannen meddelade att frågestund skulle äga rum
            torsdagen den 28 maj kl. 14.00 .
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20: 402
          </note>
          <note>
            Till riksdagen
          </note>
          <note>
            Interpellation 2019/20:402 Klimatkrav på flyget
          </note>
          <note>
            av Jens Holm (V)
          </note>
          <note>
            Interpellationen kommer att besvaras måndagen den 8 juni 2020.
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 19 maj 2020
          </note>
          <note>
            Miljödepartementet
          </note>
          <note>
            Isabella Lövin (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            genom
          </note>
          <note>
            Thomas Pettersson
          </note>
          <note>
            Assistent till expeditionschefen
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Redogörelse
          </note>
          <note>
            2019/20:RR5 till finansutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2019/20:FiU58 Rättelse i lagen om näringsförbud
          </note>
          <note>
            Justitieutskottets betänkanden
          </note>
          <note>
            2019/20:JuU23 Ökat skydd mot hedersrelaterad brottslighet
          </note>
          <note>
            2019/20:JuU24 Stärkt integritet i Rättsmedicinalverkets verksamhet
          </note>
          <note>
            2019/20:JuU40 En effektivare hantering av ärenden om överförande
            av straffverkställighet
          </note>
          <note>
            Socialutskottets betänkande
          </note>
          <note>
            2019/20:SoU11 Hälso- och sjukvårdens organisation m.m.
          </note>
          <note>
            § 5 Svar på interpellation 2019/20:396 om arbetsmiljöarbetet
            under coronakrisen
          </note>
          <note type="speaker">
            Anf. 1 Arbetsmarknadsminister EVA NORDMARK (S):
          </note>
          <note>
            Fru talman! Jag har ett långt svar på Désirée Pethrus långa interpella
            ­ tion, och jag hoppas att jag ska hinna med hela mitt svar.
          </note>
          <note>
            Désirée Pethrus har frågat mig om jag anser att skyddsmaterial
            är en viktig arbetsmiljöfråga och vilka åtgärder jag i så fall
            planerar att vidta inom ramen för mitt ansvarsområde i regeringen
            när det gäller skyddsmaterial under coronakrisen. Désirée Pethrus
            har också frågat om det kan vara befogat att särskilt lyfta det
            psykosociala stödet till personalen inom vården, bland annat genom
            att ge ett uppdrag till Mynak att följa upp det psykosociala stödet.
          </note>
          <note>
            Ingen ska behöva skadas eller bli sjuk av sitt arbete. Det går
            inte att nog understryka betydelsen av kunnig och engagerad personal
            som orkar ett helt arbetsliv. Arbetsbelastningen och sjukfrånvaron
            hos personalen inom äldreomsorgen har under en längre tid varit
            alldeles för hög. Arbetsmiljöutmaningarna inom äldreomsorgen har
            satts på sin spets under covid-19-pandemin. Jag ser mycket allvarligt
            på de brister som finns i arbetsmiljön inom äldreomsorgen. Kvinnor
            och män som arbetar i äldreomsorgen ska ha en god arbetsmiljö.
            Ytterst handlar det om att arbetsgivaren tar sitt fulla arbetsmiljöansvar.
          </note>
          <note>
            Sedan regeringen tillträdde förra mandatperioden har en höjd
            ambi ­ tionsnivå för arbetsmiljöpolitiken varit en viktig prioritering.
            Resurserna inom området har förstärkts kraftigt med resurser till
            Arbetsmiljöverket för fler inspektörer och ökad närvaro på arbetsplatserna,
            till arbetslivs ­ forskning och till att inrätta Myndigheten för
            arbetsmiljökunskap.
          </note>
          <note>
            Med utgångspunkt i regeringens arbetsmiljöstrategi för 2016–2020
            lämnades uppdraget till Arbetsmiljöverket att genomföra en tillsyn
            av arbetsmiljön inom äldreomsorgen. Arbetsmiljöverket har under
            de senaste åren genomfört över 1 000 besök hos ca 200 arbetsgivare
            inom äldreomsorgen. Tillsynen har riktats mot såväl kommunala
            som privata arbetsgivare. Nära nio av tio inspekterade arbetsplatser
            har fått krav på förbättrande åtgärder i arbetsmiljön.
          </note>
          <note>
            Av inspektionerna som Arbetsmiljöverket genomfört har det framkommit
            att de flesta arbetsgivare brister i sin samverkan om arbetsmiljön
            och i att göra riskbedömningar. Detta är brister som måste åtgärdas.
            Arbetsgiv ­ arna har en skyldighet att säkerställa att det systematiska
            arbetsmiljöarbetet fungerar och att personalen och skyddsombudet
            är delaktiga i att utforma arbetsmiljön på arbetsplatsen. I slutredovisningen
            lyftes ett antal utvecklingsområden för ett förbättrat arbetsmiljöarbete.
            Tillsynen fortsatte under 2019 på Arbetsmiljöverkets eget initiativ,
            vilket jag är positiv till.
          </note>
          <note>
            Arbetsmiljöverket konstaterar även att arbetsmiljöproblemen inom
            äldreomsorgen behöver synliggöras högre upp i organisationerna,
            där det finns beslutsmandat för förbättringsåtgärder för att minska
            riskerna för ohälsosam arbetsbelastning. Det är politiker i fullmäktige,
            styrelse och nämnd som är den yttersta arbetsgivarrepresentanten
            och som ska förvissa sig om att arbetstagare inte utsätts för
            risker för ohälsa och olycksfall i arbetet.
          </note>
          <note>
            Arbetsmiljöverket träffade därför under 2019 representanter för
            kommuner och regioner på politisk nivå för att informera om det
            arbetsgivaransvar som politiker har. Informationsinsatsen ska
            följas upp med stickprovsinspektioner för att ta reda på hur den
            årliga uppföljningen av det systematiska arbetsmiljöarbetet sköts.
          </note>
          <note>
            Personlig skyddsutrustning är en viktig arbetsmiljöfråga, och
            det är därför viktigt att arbetsgivarna tillhandahåller den personliga
            skyddsutrustning som behövs för arbetet. Regeringen har gett Arbetsmiljöverket
            i uppdrag att under pågående spridning i samhället av det virus
            som orsakar covid-19 säkerställa att det finns ett förfarande
            för att tillhandahålla icke CE-märkt personlig skyddsutrustning
            för samhällsviktiga yrkesgrupper. Beslutet, som syftar till att
            säkerställa tillgången till personlig skyddsutrustning, har fram
            till den 12 maj lett till att Arbetsmiljöverket kunnat ge tillstånd
            till 11,2 miljoner visir och 55,4 miljoner andningsskydd.
          </note>
          <note>
            Vidare har regeringen beslutat om en förordningsändring som innebär
            att CE-märkt personlig skyddsutrustning som används vid bekämpande
            av det nya coronaviruset och som saknar bruksanvisning på svenska
            får föras in i Sverige och användas här under förutsättning att
            språket lätt kan förstås av slutanvändaren, till exempel personal
            inom vården.
          </note>
          <note>
            Regeringen har också gett Inspektionen för vård och omsorg, IVO,
            i uppdrag att särskilt analysera vad covid-19 innebär för kvaliteten
            och säkerheten inom vård och omsorg. Syftet är att bidra med viktig
            kunskap både under nuvarande kris och inför framtida sjukdomsutbrott.
          </note>
          <note>
            Socialstyrelsen fick den 16 mars i uppdrag att säkerställa tillgången
            till skyddsutrustning och annat sjukvårdsmaterial. Uppdraget innefattar
            bland annat att på nationell nivå svara för fördelningen – och
            vid behov omfördelning – mellan huvudmännen. Länsstyrelserna har
            fått uppdraget att bistå Socialstyrelsen i uppdraget att samordna
            kommunernas lägesbilder och behov av skyddsutrustning och sjukvårdsmaterial.
          </note>
          <note>
            Socialstyrelsen fick vidare den 12 mars regeringens uppdrag att
            ta fram, sammanställa och sprida information till personal inom
            socialtjänstens verksamhetsområden. Inom ramen för uppdraget har
            myndigheten tagit fram digitala utbildningar till såväl ny som
            befintlig personal om att bland annat hindra smittspridning och
            använda skyddsutrustning.
          </note>
          <note>
            Covid-19-pandemin medför fler arbetsmiljörisker än själva smittrisk
            ­ en, bland annat psykiska påfrestningar för personalen. Arbetsgivaren
            ska vidta åtgärder så att arbetstagare som utsätts för stark psykisk
            påfrestning får det stöd de behöver. Företagshälsovården har också
            en viktig roll, och deras expertkunskap är ofta nödvändig när
            det gäller att undersöka och bedöma de fysiska och psykiska riskerna,
            att föreslå åtgärder samt att medverka vid genomförandet. Företagshälsovården
            kan ofta hjälpa till med riskbedömning och planering av krisstöd.
          </note>
          <note>
            Jag hinner inte med hela mitt svar, men i syfte att förbättra
            förutsättningarna har vi också stärkt välfärdens, kommunernas
            och regionernas ekonomiska resurser.
          </note>
          <note type="speaker">
            Anf. 2 DÉSIRÉE PETHRUS (KD):
          </note>
          <note>
            Fru talman! Tack, arbetsmarknadsministern, för svaret!
          </note>
          <note>
            Ministern har ju i regeringen ansvar för arbetsmiljöfrågorna,
            och i den pandemi som pågår har arbetsmiljön för olika yrkesgrupper
            blivit aktualiserad. Detta gäller särskilt personal inom vård
            och omsorg, som ofta jobbar patientnära och som därmed inte kan
            praktisera fysisk distansering i sina arbeten. Personalen riskerar
            sina egna liv när de arbetar utan skyddsmaterial, och gamla riskerar
            att bli smittade av personal som inte bär skyddsvisir och skyddsmask.
          </note>
          <note>
            I april i år avled en sjuksköterska i 40-årsåldern som smittats
            av covid ‑ 19. Skyddsombudet på sjukhuset anmälde dödsfallet till
            polisen, eftersom skyddsutrustningen inte levde upp till Folkhälsomyndighetens
            krav. En polisutredning är inledd om arbetsmiljöbrott genom vållande
            till annans död.
          </note>
          <note>
            Under samma tid genomförde facket ett så kallat skyddsstopp på
            äldreboendet Serafen i Stockholm. Facket ansåg att boendet inte
            gav medarbetare den skyddsutrustning som regelverket krävde vid
            patientnära arbete med covid-19-patienter. Arbetsmiljöverket,
            som utredde frågan, kom fram till att det var befogat med ett
            skyddsstopp och att personalen skulle tillhandahållas såväl visir
            som munskydd.
          </note>
          <note>
            Strax därefter kallade intresseorganisationen Sveriges Kommuner
            och Regioner, SKR, till sig Arbetsmiljöverket, och efter detta
            möte tog Arbetsmiljöverket tillbaka sitt tidigare ställningstagande
            gällande skyddsmasker. Hur ser statsrådet på detta? Jag har inte
            fått svar på det från statsrådet.
          </note>
          <note>
            Detta har inneburit att LO och Kommunal har gått in med en JO-anmälan
            mot Arbetsmiljöverket. De har ju ett ansvar att företräda sina
            medlemmar och för att dessa har tillräckligt med skyddsutrustning.
          </note>
          <note>
            Arbetsmarknadsministern har rätt i att arbetsmiljölagstiftningen
            är tydlig med att det är arbetsgivarens ansvar att se till att
            personalen har rätt skyddsmaterial. Men hur ska de kunna uppfylla
            sitt åtagande när de inte fått hjälp med att få fram material
            till kommunala verksamheter? Det privata omsorgsföretaget Attendos
            vd var tidigt ute i medier och vädjade om hjälp i samordningen
            av inköp av skyddsmaterial på den globala marknaden, men det var
            tyst från regeringen. Alla fick mer eller mindre lösa det på egen
            hand.
          </note>
          <note>
            Om vi som exempel tar en liten kommun, Bjurholms kommun i Västerbotten
            med 2 451 invånare, förstår ju var och en att deras chefer inte
            kan konkurrera på den globala marknaden om att köpa in skyddsutrustning
            till personal i hemtjänst och äldreboende. Hur tänker ministern
            om det här, särskilt när regeringen har varit otydlig också med
            hur inköpen ska finansieras?
          </note>
          <note>
            Fru talman! Regeringens obefintliga strategi kring hanteringen
            av coronapandemin har inneburit att personal har insjuknat och
            i vissa fall avlidit. De har inte skyddats på grund av regeringens
            underlåtenhet att agera kraftfullt kring regelverk och inköp av
            skyddsmaterial. Tyvärr har det ock ­ så inneburit att vi har misslyckats
            med att skydda våra äldre.
          </note>
          <note>
            Mina frågor återstår därför: Anser ministern att skyddsmaterial
            är en viktig arbetsmiljöfråga? Anser ministern att hon har haft
            en nollvision för ögonen när det gäller att skydda personalen
            inom äldreomsorgen? Och kommer ministern att ta Arbetsmiljöverket
            i örat när det gäller frågan om det ändrade beslutet på Arbetsmiljöverket
            för att tillfredsställa Sveriges Kommuner och Regioner?
          </note>
          <note type="speaker">
            Anf. 3 Arbetsmarknadsminister EVA NORDMARK (S):
          </note>
          <note>
            Fru talman! Tack, Désirée Pethrus! Jag vill börja med att säga
            att ingen ska behöva bli sjuk, skadas eller dö på sin arbetsplats.
            Att vi har en trygg och säker arbetsmiljö på alla våra arbetsplatser
            runt om i vårt land är den högsta prioriteringen i mitt arbete
            med arbetsmiljöfrågorna men också i regeringens ambitioner om
            en nollvision, som vi tidigare har diskuterat i den här kammaren.
          </note>
          <note>
            I den allvarliga situationen med anledning av coronaviruset är
            det ingen tvekan om att det är helt avgörande att personal i äldreomsorgen
            och vården har den skyddsutrustning som de behöver för att kunna
            känna sig trygga och säkra på sina arbetsplatser.
          </note>
          <note>
            Det funkar så i dag att det är Folkhälsomyndigheten som expertmyndighet
            som rekommenderar den typ av skyddsutrustning som man behöver
            ha, men det är alltid ytterst arbetsgivarens ansvar att se till
            att arbetsmiljön är trygg och säker.
          </note>
          <note>
            Det vi vet, och som jag också försökte redogöra för i mitt svar,
            är att den viktiga dialogen mellan arbetsgivarna, de fackliga
            organisationerna och skyddsombuden inte alltid fungerar. Jag har
            givetvis en löpande dialog med de viktiga fackförbunden inom de
            här sektorerna. Jag har lyssnat in Kommunal, Vårdförbundet, Läkarförbundet,
            Vision och andra som gör fantastiska insatser varje dag i en mycket
            hårt pressad situation, som det är inom vården och omsorgen i
            dag.
          </note>
          <note>
            Det är ingen tvekan om att om facken upplever att det finns risker
            och allvarliga brister ska de göra precis som de har gjort, nämligen
            kräva att verksamheten stoppas och att de får en bedömning av
            läget. Det är då Arbetsmiljöverkets uppgift att gå in och bedöma
            situationen.
          </note>
          <note>
            Om det ska göras granskningar välkomnar jag att vi har de institutioner
            vi har, till exempel JO. Det är också viktigt att säga att vi
            fortfarande är mitt i en väldigt allvarlig kris i vårt samhälle.
            Jag tror att det kommer att bli väldigt viktigt att vi efter den
            här krisen utvärderar vad vi behöver ta höjd för inför framtida
            kriser och pandemier.
          </note>
          <note>
            Jag tycker att man kan konstatera redan i dag, utöver det som
            Désirée Pethrus nämnde i sitt inlägg, att vi inte har lyckats
            när det gäller äldreomsorgen. Jag skulle säga att det också är
            ett stort misstag att vi inte längre har beredskapslager, för
            det har varit ett akut behov av skyddsutrustning. Från regeringens
            sida har vi verkligen jobbat dag och natt och gjort det vi kan
            för att säkerställa tillgången till skyddsutrustning.
          </note>
          <note>
            Jag är stolt över det beslut som vi tog, och som ligger på mitt
            bord, om att ge Arbetsmiljöverket ett särskilt uppdrag att ta
            fram ett snabbspår för att kunna godkänna skyddsutrustning som
            är trygg och säker men som ännu inte har blivit CE-märkt. Via
            det beslutet har vi, som jag nämnde, fått fram miljontals både
            visir och andningsskydd. Det har också gjorts insatser för att
            se till att Socialstyrelsen blir nationell inköpscentral, till
            exempel.
          </note>
          <note>
            Vi har verkligen jobbat stenhårt med det här, och vi kommer också
            fortsättningsvis att behöva göra det. Utgångspunkten måste alltid
            vara att vi har trygga och säkra arbetsplatser. Ingen ska behöva
            dö, skadas eller bli sjuk på sin arbetsplats.
          </note>
          <note type="speaker">
            Anf. 4 DÉSIRÉE PETHRUS (KD):
          </note>
          <note>
            Fru talman! Tack för svaret, arbetsmarknadsministern! Men jag
            blir ändå väldigt orolig över det som arbetsmarknadsministern
            för fram. Det är ju ganska tydligt att det under hela resans gång
            har varit problem med skyddsmaterial. Det är ingenting som bara
            jag står och säger, utan det har även Kommunal, som är starkt
            knutet till Socialdemokraterna, varit ute och sagt. Även om arbetsmarknadsministern
            säkert har goda föresatser tycker jag att det är alldeles för
            lite som görs.
          </note>
          <note>
            Enligt Socialstyrelsen har 53 procent av de personer över 70
            år som avlidit till följd av covid-19 bott på ett äldreboende.
            Det handlar om drygt 1 700 personer. I Sverige har vi fem gånger
            så många döda som i Norge, och även i relation till Danmark och
            Finland har vi svårt att förklara våra höga dödstal. Vi kan inte
            med säkerhet säga varför det är så olika utgång i de nordiska
            länderna. Men jag tror att de flesta inser att det finns mycket
            som behöver förändras i Sverige i pandemins spår, och särskilt
            inom äldreomsorgen, och det borde vi ta itu med redan nu.
          </note>
          <note>
            Därför har Kristdemokraterna föreslagit en kriskommission som
            bör sätta igång omedelbart, inte som ska komma sedan. Vi vet ju
            inte hur lång tid det här utbrottet kommer att pågå. Vi behöver
            redan nu analysera hur vi kan förbättra arbetet för att förhindra
            att covid-19 slår ut vårt samhälle på olika områden. I det arbetet
            bör man tydligt gå igenom hur personalens situation ser ut inom
            vård och omsorg och hur vi kan hantera en pandemi bättre framöver.
          </note>
          <note>
            Ädelreformen på 90-talet innebar att äldre, skröpliga personer
            inte längre skulle vistas på långvårdskliniker utan bo kvar i
            hemmet med hemtjänst eller på äldreboende i hemliknande form.
            Det var bra tänkt, men man glömde att äldre faktiskt behöver personal
            som har stor kunskap om äldres sjukdomar.
          </note>
          <note>
            Därför har vi kristdemokrater föreslagit 1 miljard för att förbättra
            personalens arbetsvillkor, så att det blir bättre kontinuitet
            i vården. Under 2018 mötte en hemtjänsttagare i snitt 15 olika
            personal under en tvåveckorsperiod. Och dåliga scheman bidrar
            för personalens del till stress och sjukskrivningar. För personalen
            innebär stressen under en pandemi att det är särskilt olyckligt
            när man möter äldre med ökad risk för smittspridning. Om man inte
            har skyddsmaterial kan det gå riktigt illa. Folkhälsomyndigheten
            skulle behöva vara ännu tydligare med behovet av att använda visir
            och skyddsmask. Här anser jag att regeringen måste agera mer kraftfullt.
          </note>
          <note>
            Stockholms kommuns äldreboenden är drabbade, och den politiska
            ledningen önskade nyligen tydligare riktlinjer från Folkhälsomyndigheten
            för skyddsutrustning. Nu verkar det som att Stockholms kommun
            ändå börjar tillämpa skyddsvisir och skyddsmask vid flera arbetsmoment,
            då de ser att smitta förs mellan personal och äldre utan att man
            visat symtom. Här menar jag att regeringen borde ha kunnat agera.
            Varför är ministern inte involverad i det här arbetet? Det är
            ju en tydlig arbetsmiljöfråga.
          </note>
          <note>
            Sedan hade jag också en fråga om detta med påfrestningarna i
            att jobba med människor i livets slutskede och om Myndigheten
            för arbetsmiljökunskap, som jag tycker borde kunna få ett uppdrag
            att följa upp de långvariga hälsokonsekvenserna. Hur ser statsrådet
            på detta?
          </note>
          <note type="speaker">
            Anf. 5 Arbetsmarknadsminister EVA NORDMARK (S):
          </note>
          <note>
            Fru talman! I det allvarliga läge som vi är inne i nu bygger
            vi inte bara upp en vårdskuld, som det har varit en diskussion
            om med tanke på den väldigt pressade situationen inom sjukvården
            och äldreomsorgen, utan vi bygger just nu också upp en stor arbetsmiljöskuld.
          </note>
          <note>
            Människor kommer under lång tid att behöva jobba under hög arbetsbelastning
            och med ruckade arbetstider, arbetsmiljö och arbetsvillkor. Ibland
            får man också åsidosätta rätten till ledighet för att hantera
            den akuta krissituationen. Det här är verkligen mycket angelägna
            frågor.
          </note>
          <note>
            Jag vill säga att jag välkomnar det initiativ som Désirée Pethrus
            lyfter fram i den här diskussionen. Jag kommer att ta med mig
            det i det fortsatta arbetet.
          </note>
          <note>
            Vi har redan i dialog med myndigheterna lyft fram Mynak men också
            Arbetsmiljöverket och hur viktiga de är och deras viktiga roll
            att följa upp stödet till arbetsmiljön men också till forskningen.
          </note>
          <note>
            Vi kommer att behöva hantera både en vårdskuld och en arbetsmiljöskuld,
            och vi kommer att ha en viktig uppgift i att identifiera var vi
            stod starka när vi gick in i krisen men också vad vi behöver säkerställa
            inför framtiden. En sak som jag tror var ett stort misstag var
            att montera ned civilförsvaret och avskaffa beredskapslagren.
            Jag tror att vi kommer att kunna dra slutsatser om att vi kanske
            har haft en övertro till marknadens förmåga att lösa många olika
            typer av problem och att vi kommer att se att det krävs större
            nationell sammanhållning och ett nationellt ansvar för flera av
            dessa områden.
          </note>
          <note>
            Jag välkomnar som sagt det initiativ som kommer från Désirée
            Pethrus och är verkligen angelägen om att vi kan fortsätta att
            diskutera dessa frågor efter att vi har gått ur krisen. Det vi
            behöver fokusera på här och nu är att säkerställa en god arbetsmiljö
            och se till att den skyddsutrustning som behövs och krävs finns
            på plats för alla dem som just nu utför underverk för att rädda
            liv och hälsa i vårt land.
          </note>
          <note type="speaker">
            Anf. 6 DÉSIRÉE PETHRUS (KD):
          </note>
          <note>
            Fru talman! Jag tycker att det är viktigt att regeringen tar
            personalens oro på allvar när det gäller brist på utrustning och
            skyddsmaterial. Den senaste tiden har det blivit uppenbart att
            en stor andel personal i hemtjänsten och på kommunala äldreboenden
            anser sig sakna grundläggande skyddsutrustning i vårdnära situationer.
            Uppenbarligen har många leverantörer velat bidra, men regeringen
            har inte agerat tillräckligt kraftfullt för att lyssna på dem.
            Personal larmade tidigt om avsaknad av skyddsutrustning, och ändå
            är regeringen saktfärdig.
          </note>
          <note>
            I en kris är det viktigt att agera snabbt och kraftfullt. Resurser
            får inte hindra det viktiga arbetet att se till liv och hälsa.
            Tyvärr har vi i Sverige höga dödstal, som jag menar beror på att
            regeringen inte agerade och fortfarande inte agerar på nödropen
            från personalen. Vi har en folkhälsomyn ­ dighet som har en viktig
            roll och som ska ge regeringen råd, men att som regeringen gjort
            lämna walk-over till Folkhälsomyndigheten är inte okej. Svenska
            folket men även personalen ute i verksamheterna förtjänar bättre
            än så.
          </note>
          <note>
            I grundlagen står det att regeringen styr riket och att regeringen
            kan besluta om regler som alla måste följa i Sverige. Jag tycker
            att det är dags att regeringen tar ansvar för att se till att
            personalen får den skyddsutrustning som behövs för att de ska
            känna sig säkra och trygga på sin arbetsplats men också för att
            vi ska skydda våra äldre från smitta och pandemin.
          </note>
          <note>
            Jag tycker att regeringen måste bli mycket tydligare med att
            man tar detta på allvar, att man leder arbetet och att det inte
            är Folkhälsomyndigheten utan regeringen som ska leda arbetet.
            Där är vi beredda att bidra med kloka förslag, vilket vi redan
            har gjort på många områden.
          </note>
          <note>
            Jag hoppas att vi får se en förändring på detta område.
          </note>
          <note type="speaker">
            Anf. 7 Arbetsmarknadsminister EVA NORDMARK (S):
          </note>
          <note>
            Fru talman! Jag kan meddela att det har varit ett hårt arbete
            från dag ett för regeringen i att hålla fokus på att säkra liv
            och hälsa men också såklart på att dämpa andra allvarliga effekter
            som vi nu ser av coronapandemin. Jag tänker på ekonomin och jobben.
          </note>
          <note>
            En prioritering från min sida som arbetsmarknadsminister är givetvis
            att säkerställa att ingen ska behöva dö, skada sig eller bli sjuk
            på sitt arbete. Den skyddsutrustning som personalen behöver ska
            finnas. Det är arbetsgivarens ansvar. Regeringen har vidtagit
            många olika åtgärder för att säkra tillgången på skyddsutrustning.
            Det är en helt central och avgörande fråga.
          </note>
          <note>
            Jag vill också kort kommentera att jag tror att en viktig slutsats
            är att vi behöver fler trygga jobb inom äldreomsorgen. Vi behöver
            se till att fler har trygga anställningar och utbildning. Det
            ska helt enkelt vara fasta anställningar. Av det skälet har vi
            ganska nyligen kommit med den satsning som vi kallar Äldreomsorgslyftet
            och som är ett sätt att kroka arm. Reger ­ ingen och politiken
            tillsammans med parterna på arbetsmarknaden, i det här fallet
            SKR, och Kommunal ser till att människor som finns i dessa viktiga
            verksamheter får bättre förutsättningar att utföra sitt viktiga
            arbete.
          </note>
          <note>
            Runt en fjärdedel av dem som jobbar i äldrevården i dag har inte
            en fast anställning. Jag har pratat med en del kommunalråd som
            efter beskedet om Äldreomsorgslyftet själva tillsammans med en
            stab sitter och ringer runt för att hitta dem som har timanställningar
            och erbjuda dem både utbildning och en tryggare anställning. Detta
            är en viktig utgångspunkt. Trygghet i arbetslivet, oavsett vilken
            bransch man arbetar i, är en viktig utgångspunkt för att kunna
            leverera kvalitet.
          </note>
          <note>
            Interpellationsdebatten var härmed avslutad.
          </note>
          <note>
            § 6 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 20 maj
          </note>
          <note>
            2019/20:404 Bostadskrisen i Sverige
          </note>
          <note>
            av Larry Söder (KD)
          </note>
          <note>
            till statsrådet Per Bolund (MP)
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 20 maj
          </note>
          <note>
            2019/20:1382 Tillståndsprövningen gällande Kallak och Laver
          </note>
          <note>
            av Lars Hjälmered (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1383 Förenklad av- och påställning av husbilar
          </note>
          <note>
            av Annika Qarlsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1384 Dubbelbeskattning för gränspendlare
          </note>
          <note>
            av Niels Paarup-Petersen (C)
          </note>
          <note>
            till finansminister Magdalena Andersson (S)
          </note>
          <note>
            2019/20:1385 Situationen för STF med anledning av covid-19
          </note>
          <note>
            av Cassandra Sundin (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2019/20:1386 EBO-lagen
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:1387 Svenskt yrkesfiske och fiskekvoter
          </note>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:1388 Åtgärder för småskaligt och kustnära fiske
          </note>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:1389 Coronapandemins inverkan på svensk elitfotboll
          </note>
          <note>
            av Hans Rothenberg (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1390 Coronapaket för vägunderhåll i Norrland
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1391 Antalet tester för covid-19
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2019/20:1392 Hot och våld mot samer
          </note>
          <note>
            av Magnus Jacobsson (KD)
          </note>
          <note>
            till statsrådet Mikael Damberg (S)
          </note>
          <note>
            2019/20:1393 Återvinning av däck
          </note>
          <note>
            av Kjell-Arne Ottosson (KD)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:1394 Stängda gränser
          </note>
          <note>
            av Kjell-Arne Ottosson (KD)
          </note>
          <note>
            till utrikesminister Ann Linde (S)
          </note>
          <note>
            2019/20:1395 EU:s omnibussförordning
          </note>
          <note>
            av Anders Åkesson (C)
          </note>
          <note>
            till infrastrukturminister Tomas Eneroth (S)
          </note>
          <note>
            den 22 maj
          </note>
          <note>
            2019/20:1396 Vanvård av djurparksdjur
          </note>
          <note>
            av Angelika Bengtsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 8 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 20 maj
          </note>
          <note>
            2019/20:1323 Europeiskt samarbete under coronapandemin
          </note>
          <note>
            av Jessika Roswall (M)
          </note>
          <note>
            till utrikesminister Ann Linde (S)
          </note>
          <note>
            2019/20:1331 Coronakrisens påverkan på prospekteringsbolag inom
            gruvnäringen
          </note>
          <note>
            av Helena Antoni (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1345 Grödebaserad bioolja
          </note>
          <note>
            av Kjell-Arne Ottosson (KD)
          </note>
          <note>
            till finansminister Magdalena Andersson (S)
          </note>
          <note>
            2019/20:1349 Svenskt deltagande i EU:s stridsgrupper
          </note>
          <note>
            av Pål Jonson (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:1351 Behovet av säsongsarbetare inom trädgårdsnäringen
          </note>
          <note>
            av Magnus Oscarsson (KD)
          </note>
          <note>
            till utrikesminister Ann Linde (S)
          </note>
          <note>
            2019/20:1343 Nordiska samarbeten med anledning av covid-19
          </note>
          <note>
            av Hans Wallmark (M)
          </note>
          <note>
            till statsminister Stefan Löfven (S)
          </note>
          <note>
            2019/20:1319 Företagens regelbörda
          </note>
          <note>
            av Tobias Andersson (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1318 Riskgrupper och sjukskrivning
          </note>
          <note>
            av Lars Beckman (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:1347 Stöd till illegala invandrare via civilsamhället
            under coronakrisen
          </note>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2019/20:1340 Avrådan från utrikesresor
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:1335 Ekonomiska medel i Klimatklivet
          </note>
          <note>
            av Jessica Rosencrantz (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            2019/20:1334 Paketresefond för företag inom resebranschen
          </note>
          <note>
            av Helena Antoni (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1336 Den tillfälliga rabatten för fasta hyreskostnader
          </note>
          <note>
            av David Josefsson (M)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1327 Syrgas inom äldreomsorgen
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2019/20:1339 Gränsen mellan Sverige och Danmark
          </note>
          <note>
            av Hans Wallmark (M)
          </note>
          <note>
            till statsrådet Anna Hallberg (S)
          </note>
          <note>
            2019/20:1348 Nödrop från företagare inne på folktomma flygplatser
          </note>
          <note>
            av Camilla Brodin (KD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1337 Istanbulkonventionen
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2019/20:1342 WHO:s hantering av covid-19
          </note>
          <note>
            av Hans Rothenberg (M)
          </note>
          <note>
            till utrikesminister Ann Linde (S)
          </note>
          <note>
            2019/20:1344 Testning av covid-19 hos gruppen asylsökande
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:1346 Ansvaret som statsråd
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2019/20:1321 Den odemokratiska utvecklingen i Polen
          </note>
          <note>
            av Tina Acketoft (L)
          </note>
          <note>
            till utrikesminister Ann Linde (S)
          </note>
          <note>
            2019/20:1316 Stöd till företagare efter coronakrisen
          </note>
          <note>
            av Angelica Lundberg (SD)
          </note>
          <note>
            till näringsminister Ibrahim Baylan (S)
          </note>
          <note>
            2019/20:1350 Tillfälliga förändringar i sjöfartsstödet
          </note>
          <note>
            av Hampus Hagman (KD)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1366 Säkrad sjöfart genom förändring av sjöfartsstödet
          </note>
          <note>
            av Anders Hansson (M)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:1317 Beredskap vid smittspridning på LSS-boenden
          </note>
          <note>
            av Maj Karlsson (V)
          </note>
          <note>
            till socialminister Lena Hallengren (S)
          </note>
          <note>
            2019/20:1322 Direkt- och omställningsstöd till nöjesparker
          </note>
          <note>
            av Marie-Louise Hänel Sandström (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 9 Kammaren åtskildes kl. 11 . 25 .
          </note>
          <note>
            Sammanträdet leddes av tredje vice talmannen .
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Meddelande om frågestund
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Ärende för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Svar på interpellation 2019/20:396 om arbetsmiljöarbetet
            under coronakrisen
          </note>
          <note>
            Anf. 1 Arbetsmarknadsminister EVA NORDMARK (S)
          </note>
          <note>
            Anf. 2 DÉSIRÉE PETHRUS (KD)
          </note>
          <note>
            Anf. 3 Arbetsmarknadsminister EVA NORDMARK (S)
          </note>
          <note>
            Anf. 4 DÉSIRÉE PETHRUS (KD)
          </note>
          <note>
            Anf. 5 Arbetsmarknadsminister EVA NORDMARK (S)
          </note>
          <note>
            Anf. 6 DÉSIRÉE PETHRUS (KD)
          </note>
          <note>
            Anf. 7 Arbetsmarknadsminister EVA NORDMARK (S)
          </note>
          <note>
            § 6 Anmälan om interpellation
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Anmälan om skriftliga svar på frågor
          </note>
          <note>
            § 9 Kammaren åtskildes kl. 11.25.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
