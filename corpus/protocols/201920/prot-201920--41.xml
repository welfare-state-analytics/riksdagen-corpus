<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--41</head>
          <docDate when="2019-11-29">2019-11-29</docDate>
        </div>
      </front>
      <body>
        <div>
          <note>
            § 1 Särskild debatt om verkställighet av utvisning av personer
            som utgör säkerhetshot
          </note>
          <note type="speaker">
            Anf. 1 JOHAN FORSSELL (M):
          </note>
          <u>
            <seg>
              Herr talman! Vi har från M oderaternas sida begärt den här debatten,
              för vi är väldigt bekymrade över de personer som har bedömts utgöra
              ett hot mot rikets säkerhet och ska utvisas men vars utvisning
              inte har kunnat verkställas. Jag är helt säker på att detta är
              en fråga som berör och upprör väldigt många människor i vårt land,
              som ställer sig frågan: Hur kan det få gå till på det här sättet?
              Och kanske ännu viktigare är frågan: Hur ska den här situationen
              hanteras? Det gäller både de personer vi har kunnat läsa om i
              medierna nyligen och om detta kanske kommer att upprepa sig framöver.
            </seg>
          </u>
          <u>
            <seg>
              Jag hoppas att den här debatten ska bli ett tillfälle att diskutera
              de här frågorna och framför allt från de olika partiernas sida
              redovisa hur man vill hantera dem . Jag tror att vad svenska folket
              väntar sig just nu är konkreta lösningar på ett väldigt allvarligt
              problem.
            </seg>
          </u>
          <note>
            (Applåder)
          </note>
          <note type="speaker">
            Anf. 2 Statsrådet MIKAEL DAMBERG (S):
          </note>
          <u>
            <seg>
              Herr talman! Låt mig börja med att välkomna Moderaternas initiativ
              till en debatt om denna komplexa men väldigt viktiga fråga.
            </seg>
          </u>
          <u>
            <seg>
              Inledningsvis kan jag konstatera att regeringen har fattat beslut
              om att utvisa sex personer som vi bedömt utgör ett säkerhetshot
              mot Sverige. Nu arbetar vi för att verkställighetshindren ska
              kunna undanröjas. Samtidigt arbetar en utredning med förslag om
              att skärpa lagen om särskild utlänningskontroll. Jag tror att
              vi är överens i denna kammare om att detta är rätt väg att gå.
            </seg>
          </u>
          <u>
            <seg>
              Men låt mig också zooma ut något. Arbete mot terrorism är en
              mycket högt prioriterad fråga för regeringen, och arbetet med
              att förebygga, förhindra och försvåra terrorism och radikalisering
              bedrivs med stor beslutsamhet. Sedan regeringen tillträdde har
              vi genomfört ett trettiotal åtgärder mot terrorism, slutit två
              breda överenskommelser med oppositionen och genomfört omfattande
              ekonomiska satsningar på rättsväsendet, särskilt Säkerhetspolisen
              och Polismyndigheten. Regeringen har kriminaliserat terrorresor
              och gjort det straffbart att finansiera en terrorist eller en
              terroristorganisation.
            </seg>
          </u>
          <u>
            <seg>
              Senast i veckan presenterades förslag om en ny terroristbrottslag
              som föreslås innebära både skärpta straff och att fler gärningar
              ska definieras som terroristbrott. Sverige har aldrig haft en
              så tuff terroristlagstiftning som i dag.
            </seg>
          </u>
          <u>
            <seg>
              Lagen om särskild utlänningskontroll är ett värdefullt verktyg
              för att hantera utlänningar som bedöms utgöra säkerhetshot mot
              Sverige. Ytterst handlar det om att potentiella terrorister och
              personer som utgör ett hot mot rikets säkerhet kan hindras från
              att komma in eller stanna kvar i Sverige.
            </seg>
          </u>
          <u>
            <seg>
              I de uppmärksammade ärenden där regeringen nyligen beslutade
              om utvisning finns det enligt Migrationsöverdomstolen hinder mot
              verkställighet, då domstolen bedömer att personerna riskerar att
              utsättas för tortyr eller annan omänsklig eller förnedrande behandling.
              Regeringen är, som alla känner till, bunden av Migrationsöverdomstolens
              bedömning när det gäller hinder mot verkställighet. Det går varken
              att ignorera eller stresstesta ett sådant beslut.
            </seg>
          </u>
          <u>
            <seg>
              Sverige är en rättsstat, och precis som likasinnade stater är
              vi bundna av våra internationella åtaganden om mänskliga rättigheter
              även i kampen mot terrorism och andra antidemokratiska krafter.
              Därför verkställer europeiska demokratier inte utvisningsbeslut
              om personer riskerar tortyr eller omänsklig behandling. Mänskliga
              rättigheter är generella och gäller alla, även de människor vi
              ogillar mest.
            </seg>
          </u>
          <u>
            <seg>
              Med detta sagt är det av yttersta vikt att Säkerhetspolisen följer
              personer i vårt land som utgör ett säkerhetshot och att dessa
              utvisas när det är möjligt. Jag uppfattar att vi är överens om
              att skärpa LSU-lagstiftningen för att ge Säkerhetspolisen de verktyg
              som myndigheten behöver. Jag uppfattar även att det finns stöd
              i denna kammare för regeringens beslut att utvisa personer som
              bedöms utgöra säkerhetshot och att arbeta för att utvisningshindren
              ska undanröjas.
            </seg>
          </u>
          <note>
            (Applåder)
          </note>
          <note type="speaker">
            Anf. 3 JOHAN FORSSELL (M):
          </note>
          <u>
            <seg>
              Herr talman! Som jag s a inledningsvis är vi moderater väldigt
              bekymrade över situationen. Sex personer som av Säkerhetspolisen
              bedöms utgöra ett hot mot rikets säkerhet har blivit dömda till
              utvisning, men utvisningen kan inte verkställas, med följd att
              dessa personer i dag rör sig förhållandevis fritt ute i vårt samhälle.
              Det är något som jag som moderat inte kan acceptera att vi inte
              försöker förändra.
            </seg>
          </u>
          <u>
            <seg>
              Situationen har upprört många människor. Också från forskarhåll
              har man pekat på att en sådan här situation riskerar att öka risken
              för både radikalisering och ytterligare terrordåd. Vi har redan
              haft två terrordåd i Sverige. Vi måste göra allt som står i vår
              makt för att inte fler ska inträffa.
            </seg>
          </u>
          <u>
            <seg>
              Här har vi från Moderaternas sida pekat på flera saker som kan
              göras. Det handlar om att förändra lagstiftningen om särskild
              utlänningskontroll. Vi behöver ha ett system med diplomatiska
              garantier för att kunna verkställa utvisningar, precis som det
              som finns i andra länder. Vi behöver skärpa antiterrorlagstiftningen.
            </seg>
          </u>
          <u>
            <seg>
              Faktum är att flera av de saker som vi varit överens om 2015
              och 2017 ännu i dag, i november 2019, inte är genomförda. Det
              finns också anledning att gå längre, menar jag. Till exempel är
              det för mig en gåta varför man i Sverige inte kan återkalla ett
              medborgarskap för den som har dubbelt medborgarskap i det fall
              personen har begått ett terroristbrott. Vi ser nu hur den lagstiftningen
              rullas ut i flera andra länder, både borgerligt och socialdemokratiskt
              styrda länder: Norge, Finland, Danmark och Tyskland. Det borde
              ske även i Sverige, inte minst mot bakgrund av att vi är ett av
              de länder i Europa som per capita har haft allra flest IS-resenärer.
              Här är problemen stora, och det motiverar en skärpt lagstiftning.
            </seg>
          </u>
          <u>
            <seg>
              Vi behöver också göra saker här och nu. Regeringen borde ta intryck
              och lägga fram en extra ändringsbudget med kraftigt ökade anslag
              till Säkerhetspolisen. Vi har från Moderaternas sida pekat på
              att över 100 miljoner kronor skulle kunna ges till Säkerhetspolisen
              för att öka möjligheterna att punktbevaka hot mot landets säkerhet
              och också förstärka utredningskapaciteten. Det skulle vara ett
              välkommet tillskott för att hantera de problem vi ser just nu.
            </seg>
          </u>
          <u>
            <seg>
              Den fråga som jag har till regeringen och Mikael Damberg är:
              Hur ser regeringens plan för att hantera detta ut? Jag tror att
              vi är helt överens om att det här är oacceptabelt, men det räcker
              inte att säga att saker och ting är oacceptabla, utan det kräver
              också politiska handlingskraft och konkreta förslag. Jag hoppas
              få höra just sådana i den här debatten i dag, för inte kan väl
              regeringen bara se på när de här personerna rör sig ute i samhället?
              Det kan väl ändå inte vara bra politik?
            </seg>
          </u>
          <note>
            (Applåder)
          </note>
          <note type="speaker">
            Anf. 4 ADAM MARTTINEN (SD):
          </note>
          <u>
            <seg>
              Herr talman! Vi är här för att debattera lagen om särskild utlänningskontroll.
              År 2010 kom Sverigedemokraterna in i Sveriges riksdag. Det var
              också det första år som Sverigedemokraterna väckte en motion om
              att ändra lagen om särskild utlänningskontroll för att komma till
              rätta med de brister som vi i dag tycks vara eniga om finns. Ni
              andra partier har röstat nej till samtliga förändringar som Sverigedemokraterna
              har föreslagit – år efter år efter år – med motiveringen att lagen
              har varit väl avvägd som den är. Och i de replikskiften som har
              skett mellan Sverigedemokraterna och den socialistiska regeringen
              har man sagt: Lagen behöver inte ändras, för det har inte uppstått
              något problem än.
            </seg>
          </u>
          <u>
            <seg>
              Det är exakt så som man har resonerat från den rödgröna regeringen.
              Man vill inte ändra någonting trots att det finns uppenbara brister.
              Man vill inte ändra något förrän det har hänt någonting väldigt
              allvarligt i vårt land. Man vill inte ändra något förrän det har
              varit ett terrorattentat, förrän någon har blivit mördad, förrän
              sprängningar och skottlossningar har skett och förrän mammor har
              blivit mördade på öppen gata. Då kommer handlings ­ kraften från
              regeringen. Sverigedemokraterna underkänner stort den socia ­
              listiska regeringen såväl som den borgerliga oppositionen.
            </seg>
          </u>
          <u>
            <seg>
              Nu har vi en särskild debatt i detta ämne. Många är bekymrade
              över att vi har alla dessa extremister i vårt land. Låt mig vara
              tydlig med en sak: Det är inte Sverigedemokraterna som har släppt
              in extremisterna i vårt land. Om vi hade fått bestämma i det här
              landet hade de inte varit här över huvud taget. Det är ni andra
              som har haft en politisk inriktning där ni har välkomnat folk
              utan kontroll och utan något som helst krav samt delat ut medborgarskap
              till höger och vänster. Nu har vi utlänningar som befinner sig
              här och som hetsar mot vårt sätt att leva, mot vårt land och mot
              vår demokrati. Vi i Sverige har väldigt bristfälliga möjligheter
              att skydda oss mot det hot som de utgör.
            </seg>
          </u>
          <u>
            <seg>
              Denna skuld vilar tungt på er andra partier som alltid har röstat
              mot Sverigedemokraternas förslag om att ändra lagen om särskild
              utlänningskontroll.
            </seg>
          </u>
          <u>
            <seg>
              I den här debatten behöver vi diskutera lösningar för hur vi
              går framåt. Sverigedemokraterna har varit tydliga. Vi har ingen
              sympati för dessa personer. Verkställighetsförvar, det som ska
              underlätta just för utvisning, vill vi använda som förvar för
              att skydda Sverige mot terrorhot. Vi vill kunna se till att de
              personer som utgör ett terrorhot inte går fritt på våra gator
              till dess att de sitter på ett flygplan hem till sina hemländer.
              Detta vill vi använda förvarsmöjligheten till.
            </seg>
          </u>
          <u>
            <seg>
              Den fråga som jag kommer att ställa till er andra partier i denna
              debatt är: Hur vill ni skydda Sverige från de utlänningar som
              ni har släppt in, som i dag utgör ett terrorhot och som i dag
              går fritt på våra gator? Den frågan tycker jag är väldigt relevant.
            </seg>
          </u>
          <note type="speaker">
            Anf. 5 JOHAN HEDIN (C):
          </note>
          <u>
            <seg>
              Herr talman! Det samhällssystem som vi så länge har tagit för
              givet är satt under press. Det angrips just nu från flera håll.
              Bland annat angrips det av människor med helt andra värderingar
              om hur det goda samhället ska byggas, människor som vill luta
              ett rättssystem mot andliga övertygelser, dogmatiskt och antidemokratiskt,
              snarare än mot den rättsstatliga tradition som byggt vår demokrati
              och våra närmast allierades demokratier starka och rättssäkra.
            </seg>
          </u>
          <u>
            <seg>
              Det finns krafter som inte vill Sverige väl, som inte vill Sveriges
              invånare eller vårt rättighetssystem väl och som tycker att vi
              som försvarar de mänskliga rättigheter som följer med varje individ,
              oavsett vem hon är och oavsett vad hon har gjort, har fel.
            </seg>
          </u>
          <u>
            <seg>
              Man får helt enkelt tycka vad man vill. Men när ens tyckande
              och tänk ­ ande växlas ut i antidemokratiska metoder, uppmaningar
              till våld eller stöd till terrorsekter går gränsen för vårt samhälles
              öppenhet.
            </seg>
          </u>
          <u>
            <seg>
              Var och en är fri att driva debatt och göra sin röst hörd. Men
              ingen är fri att hota, uppmana till våld eller själv begå eller
              bidra till våldshandlingar. Sådana handlingar är straffbara, och
              mer kommer att bli straffbart med ny lagstiftning som är på väg.
              Men även för den som ännu inte har begått sådana handlingar finns
              en gräns för det öppna samhällets tålamod.
            </seg>
          </u>
          <u>
            <seg>
              De som utgör ett hot mot rikets säkerhet och mot det öppna samhället
              har ingen självklar rätt att få fortsätta att vistas i vårt land
              om de inte är medborgare. Signalen ska vara tydlig: Acceptera
              det grundläggande rättighetssystem som vår demokrati bygger på
              eller bo någon annanstans!
            </seg>
          </u>
          <u>
            <seg>
              Precis som med all annan myndighetsutövning måste dessa processer
              hanteras med höga krav på rättssäkerhet, av precis samma skäl
              som rättsstaten måste försvaras mot de antidemokratiska krafter
              som vill vårt samhälle ont.
            </seg>
          </u>
          <u>
            <seg>
              För bara en kort tid sedan fanns det knappast någon anledning
              att lägga tid och energi på att försvara rättsstaten och rättsstatens
              principer. De var självklara för de allra flesta. Men det har
              på kort tid ändrats.
            </seg>
          </u>
          <u>
            <seg>
              Med nya metoder och förnyad styrka har våldsbejakande extremism
              blivit ett hot som allt fler påverkas av. Den må ha olika rationaliserande
              ursäkter, men det spelar mindre roll. De krafter som söker söndra
              samhäl ­ len med våld och andra antidemokratiska metoder måste
              bekämpas. Och den striden måste ske med de medel som rättsstaten
              ger möjlighet till. Annars har rättsstatens fiender vunnit.
            </seg>
          </u>
          <note type="speaker">
            Anf. 6 LINDA WESTERLUND SNECKER (V):
          </note>
          <u>
            <seg>
              Herr talman! Personer som utgör ett hot mot rikets säkerhet är
              ett hot mot allas frihet och mot den trygghet vi alla har rätt
              att känna. I de fall de gör sig skyldiga till brott ska de straffas.
              I annat fall ska de veta att staten har koll på dem.
            </seg>
          </u>
          <u>
            <seg>
              Lagen om särskild utlänningskontroll är speciell och inte helt
              oproblematisk. Vi i Vänsterpartiet har sedan lagen infördes varit
              kritiska. Vi har bland annat lyft frågor om rättssäkerhet. Det
              gäller särskilt svårigheten med bevisningen när den ena parten,
              Säpo, inte behöver visa en öppenhet med bevisningen eftersom det
              inte handlar om ett brottmål. Ingen utvisningshotad person har
              hittills vunnit en LSU-process.
            </seg>
          </u>
          <u>
            <seg>
              Lagen används väldigt sällan, och när den använts har det inte
              alltid gått rätt till. År 2004 utvisades två egyptiska medborgare
              till Egypten. De blev torterade och fängslade, trots Egyptens
              garantier om att de inte skulle utsättas för tortyr. Sverige blev
              fällt i FN:s tortyrkommitté.
            </seg>
          </u>
          <u>
            <seg>
              När politiska partier lyfter frågan om diplomatiska garantier
              ska de vara medvetna om att de är ute på tunn is. Alltför många
              länder har en alltför svag demokratisk utveckling och en ytterst
              tveksam rättsstat.
            </seg>
          </u>
          <u>
            <seg>
              Lagen behövs, men det behöver göras justeringar. Åtgärder som
              plikt att anmäla sig hos polisen är bra för att hantera personer
              som inte är dömda för brott men som ändå utgör en säkerhetsrisk.
              Olika former av elektronisk övervakning med fotboja kan vara en
              godtagbar komplettering.
            </seg>
          </u>
          <u>
            <seg>
              För att stärka rättssäkerheten måste hanteringen av LSU flyttas
              från stängda rum på Regeringskansliet och kvarteret Ingenting
              till domstol. Vänsterpartiet vill att besluten när det gäller
              LSU ska flyttas från regeringens bord till Högsta förvaltningsdomstolen.
              En juristdomare är mer insatt i bedömning och tolkning av lagen
              än ministrar som svajar beroende på vart den politiska vinden
              blåser. Domstolar är vana vid att hantera personärenden med hög
              sekretess och känsliga uppgifter.
            </seg>
          </u>
          <u>
            <seg>
              Olika former av förvar har kommit upp i debatten. Jag vill vara
              tydlig. I Sverige sätter vi inte människor i förvar som inte är
              misstänkta eller dömda för olika former av våldsbrott. Vi låser
              inte in personer i trånga rum på obestämd tid. Att inrätta ett
              svenskt Guantánamo på Öland strider mot Europakonventionens mänskliga
              rättigheter.
            </seg>
          </u>
          <u>
            <seg>
              Terrorism, våldsbejakande extremism och de m som hotar och hatar
              vår demokrati, vår jämställdhet och vår frihet ska staten ha koll
              på. Men i jakten på terrorism måste rättssäkerheten alltid värnas.
            </seg>
          </u>
          <note type="speaker">
            Anf. 7 ANDREAS CARLSON (KD):
          </note>
          <u>
            <seg>
              Herr talman! Försöken att utvisa sex personer som utgör ett hot
              mot rikets säkerhet slutade med ett magplask. Blotta närvaron
              av dessa personer bedöms av Säkerhetspolisen vara riskfylld. Men
              ingen av dem kunde utvisas. I stället släpptes de fria med anmälningsplikt.
              Någon fick plikt att anmäla sig på ett poliskontor i Västsverige
              men slutade snart att dyka upp.
            </seg>
          </u>
          <u>
            <seg>
              De kanske mest uppmärksammade är imamen i Gävle och hans son.
              När de släpptes ur förvaret åkte de hem och hälsades som hjältar
              i den Qatarfinansierade moskén. Sonen fiskar nu efter sympatier
              på en av landets största kultursidor, som har hittat ett nytt
              hot att relativisera.
            </seg>
          </u>
          <u>
            <seg>
              Gävlemoskén är inte den enda moské i Sverige som är finansierad
              av utländska stater. Det finns åtminstone 16 stycken till. Saudiarabien,
              Turkiet, Libyen och Oman ligger bakom ett par av dem. De utövar
              ideologisk och politisk kontroll över medlemmar, imamer och landsmän.
              De göder extremism och i värsta fall terrorism.
            </seg>
          </u>
          <note>
            Kristdemokraterna vill förbjuda utländsk finansiering av verksamheter
            i Sverige. Stiftelser, föreningar och församlingar ska styras
            av stadgar, inte av salafister.
          </note>
          <note>
            Herr talman! Dagen före terrordådet på Drottninggatan 2017 röstade
            Socialdemokraterna nej i den här kammaren till ett förbud mot
            samröre med terrororganisationer. Strax därefter ändrade de sig.
            Verkligheten trängde sig på.
          </note>
          <u>
            <seg>
              Och verkligheten har fortsatt att tränga sig på. I terroröverenskommelsen
              från 2017 gick de med på att förbjuda samröre. Men man lyckades
              inte. Regeringens förslag stoppades av Lagrådet; det stred mot
              grundlagen. Det är ett misslyckande för regeringen, och det är
              ett misslyckande för terroröverenskommelsen.
            </seg>
          </u>
          <u>
            <seg>
              Det är inte det enda. Säpo uppger att de ser att ” ett relativt
              stort antal organisationer med kopplingar till våldsbejakande
              extremistmiljöer mottar offentliga medel genom statliga eller
              kommunala bidrag ”.
            </seg>
          </u>
          <u>
            <seg>
              Detta lovade regeringen också att stoppa i terroröverenskommelsen,
              men de har inte ens tillsatt en utredning. Var terroröverenskommelsen
              bara en papperstiger, Mikael Damberg, något att vifta i ansiktet
              på svenska folket? Var är förslagen som på allvar stoppar extremismens
              utbredning i Sverige? Hur ser regeringens handlingsplan ut?
            </seg>
          </u>
          <note>
            (Applåder)
          </note>
          <note type="speaker">
            Anf. 8 JOHAN PEHRSON (L):
          </note>
          <u>
            <seg>
              Herr talman! Lagen om särskild utlänningskontroll är ett centralt
              verktyg för att hantera icke svenska medborgare som bedöms utgöra
              säkerhetshot mot Sverige. Det kan vara potentiella terrorister
              eller personer som på annat sätt anses utgöra en fara för vårt
              land. De kan hindras att komma hit, och de kan hindras att stanna
              kvar.
            </seg>
          </u>
          <u>
            <seg>
              Det är knappast en perfekt lagstiftning ur ett rättssäkerhetsperspektiv
              för den som söker sig till Sverige eller som vi ber lämna landet.
              Men en demokrati har inte bara en rättighet att försvara sig –
              den har också en skyldighet att försvara sig mot de krafter som
              vill störta demokratin i vårt land.
            </seg>
          </u>
          <u>
            <seg>
              Vi liberaler menar att denna ordning, som sker utan den insyn
              som vi annars har i rättsprocesser, är helt nödvändig. Alternativen
              är orimliga. Att behöva avslöja hela informationsinhämtningen,
              hela den svenska informa ­ tionsapparaten, i en öppen process
              skulle inte hålla. Vi måste finna oss i att en demokrati måste
              få ha ett litet, litet hörn där prövningen sker av regeringen.
              Ytterst, såklart, är också regeringens bedömningar underkasta
              ­ de Europarådsdomstolen.
            </seg>
          </u>
          <u>
            <seg>
              Återkommande uppstår dock problemet att personer som ska utvisas
              inte kan utvisas beroende på situationen i deras hemland. De här
              perso ­ nerna som vi vill bli av med riskerar omänsklig behandling
              eller i värsta fall dödsstraff.
            </seg>
          </u>
          <u>
            <seg>
              Denna avvägning är svår för oss liberaler. Vi ska skydda Sverige.
              Personer som ägnar sig åt hot och hat och allt annat än att älska
              vår grundlag borde egentligen vara tacksamma att de får hjälp
              att lämna landet. Men så är det inte. Dessutom har dessa personer
              inte sällan gjort sig helt omöjliga i de länder som de kommer
              ifrån och är medborgare i, inte sällan för att detta land är i
              sönderfall eller är en vidrig diktatur.
            </seg>
          </u>
          <u>
            <seg>
              Men, kollegor och åhörare: Civiliserade länder skickar inte folk
              till tortyrhålor eller arkebusering direkt från Sverige, oavsett
              – ursäkta mig, herr talman – hur dumma i huvudet de än är.
            </seg>
          </u>
          <u>
            <seg>
              De blir alltså kvar i ett förvar. De kan senare släppas. De står
              under tuff övervakning. De kan fortsätta att gå runt på våra gator,
              men med anmälningsplikt är det svårt att bedriva någon avancerad
              terrorverksamhet. Det är dock sorgligt att se att de över huvud
              taget har kommit till Sverige.
            </seg>
          </u>
          <u>
            <seg>
              Vi liberaler maximerar gärna tiden för verkställighetsförvar.
              Vi använder gärna mer av elektronisk utrustning för övervakning.
              Vi ser gärna att man kommer med tilläggsdirektiv till utredningen
              om det är nödvändigt. Vi står inte emot detta. Vi fortsätter gärna
              att öka den svenska polisens och Säkerhetspolisens resurser.
            </seg>
          </u>
          <u>
            <seg>
              Denna fråga är inte lätt. Vi måste se till att vi går fram hand
              i hand med de mänskliga rättigheterna.
            </seg>
          </u>
          <note>
            (Applåder)
          </note>
          <note type="speaker">
            Anf. 9 RASMUS LING (MP):
          </note>
          <u>
            <seg>
              Herr talman! Vi debatterar den här fredagsmorgonen lagen om särskild
              utlänningskontroll. Det gör vi med anledning av de beslut kring
              denna lagstiftning som har tagits kring radikala islamister där
              regeringen beslutat om utvisning, eftersom det har varit påkallat
              med hänsyn till rikets säkerhet.
            </seg>
          </u>
          <u>
            <seg>
              Problemet är att det har funnits stor risk för att de här personerna,
              om man skulle verkställa utvisningarna, skulle utsättas för tortyr,
              dödsstraff eller annan omänsklig eller förnedrande behandling.
            </seg>
          </u>
          <u>
            <seg>
              Därför är utvisningsbesluten inhiberade och skjuts upp. Och eftersom
              besluten inte kan verkställas kan personerna inte heller sitta
              i förvar. I stället har de fått anmälningsplikt fem gånger i veckan
              hos polisen.
            </seg>
          </u>
          <u>
            <seg>
              Från Miljöpartiets sida är utgångspunkten att Sverige ska fortsätta
              att respektera mänskliga rättigheter inom ramen för de internationella
              konventioner som vi är anslutna till. Samtidigt är den relativa
              rörelsefrihet som systemet med anmälningsplikt ger, även om det
              är upp till fem gånger i veckan, inte optimal. Det vore bra om
              vi också kunde övervaka de här personerna mer. Vi kan inte heller
              hålla människor som inte är misstänkta för något brott inspärrade
              på ett förvar hela livet.
            </seg>
          </u>
          <u>
            <seg>
              Snart kommer en utredning att lämnas över. Vi ser naturligtvis
              fram emot att ta del av den när den kommer för att kunna gå vidare
              med förslag. Sedan 2014 har Säpo 50 procent högre anslag, och
              vi kommer tillsammans att behöva göra mer mot terrorism men också
              med bibehållen rättssäkerhet.
            </seg>
          </u>
          <note type="speaker">
            Anf. 10 Statsrådet MIKAEL DAMBERG (S):
          </note>
          <u>
            <seg>
              Herr talman! Man kan lyssna på den här debatten på lite olika
              sätt. Antingen hör man att vi är väldigt oense. Det är högt tonläge.
              Eller så läser man lite grann vad folk egentligen säger, och då
              är partierna ganska över ­ ens, både om hur lagen i dag och internationella
              konventioner ska tolkas och om att mer behöver göras för att skärpa
              lagstiftningen men också för att ta bort de hinder som finns för
              verkställighet.
            </seg>
          </u>
          <u>
            <seg>
              Det är ett högt tonläge från vissa partier. Jag har ibland, herr
              talman, liknat det vid en teaterföreställning. Om man till exempel
              läser den långa artikel som Moderaterna skrev i tidningen i dag
              hittar man inte någonstans en lösning på frågan om hur man ska
              hantera de personer som de facto inte längre kommer att sitta
              i förvar.
            </seg>
          </u>
          <u>
            <seg>
              Det finns andra förslag som kan vara intressanta, som mer resurser
              till Säkerhetspolisen, vilket vi är överens om. Det handlar även
              om att den utredning som nu sitter ska leverera förslag både om
              förlängda tider för verkställighetsförvar och bättre övervakningsmöjligheter
              med hemliga tvångsmedel samt titta på frågan om elektronisk fotboja.
            </seg>
          </u>
          <u>
            <seg>
              De frågorna finns ju där i utredningen. Även de förslag som Säkerhetspolisen
              tog upp i sin hemställan till regeringen behandlas i utredningen,
              som kommer med sitt förslag i början av nästa år.
            </seg>
          </u>
          <u>
            <seg>
              Finns det en plan för att se till att de här verkställigheterna
              genomförs snabbt? Jag vill påpeka att under föregående regering
              tillämpades LSU sex gånger, tror jag att det var. Mig veterligen
              arbetade man aldrig för att få utvisningar verkställda. Vid inget
              tillfälle försökte den tidigare regeringen undanröja verkställighetshinder.
              Jag säger i den här kammaren att reger ­ ingen jobbar för att
              undanröja verkställighetshinder. Det är på något sätt en ny position
              vi har här där regeringen jobbar med en mycket svår fråga. Ibland
              framställs det i debatten som att det är ofantligt enkelt att
              göra detta, men Sverige är ju trots allt en rättsstat, och regeringen
              måste följa såväl svensk lag som internationella åtaganden. Det
              tror jag att det finns ett brett stöd för i kammaren.
            </seg>
          </u>
          <u>
            <seg>
              Jag är inte heller nöjd med den ordning vi har i dag , där dessa
              personer visserligen har anmälningsplikt fem dagar i veckan, där
              de inte kan arbeta i Sverige, där de inte har rätt att driva företag
              i Sverige och där deras rörelsefrihet är kraftigt begränsad, men
              där det behöver göras mer för att hålla koll på dessa individer
              och även begränsa deras möjligheter.
            </seg>
          </u>
          <u>
            <seg>
              Sedan var det frågan om diplomatiska garantier. I Storbritannien
              finns ett intressant exempel. De har haft generella avtal om diplomatiska
              garantier som lyfts fram som ett föredöme. Utifrån den information
              vi har fått har dock Storbritannien trots avtalen inte kunnat
              verkställa utvisningar i flertalet av dessa fall. I ett känt fall
              – det mest kända – lyckades det, men först efter tio års arbete
              . Det säger något om komplexiteten i arbetet.
            </seg>
          </u>
          <u>
            <seg>
              Men jag hoppas att vi kan ha en bred politisk enighet att vi
              tillsammans ska jobba för att göra det möjligt att också riva
              dessa verkställighetshinder och se till att dessa personer utvisas
              ur Sverige.
            </seg>
          </u>
          <note type="speaker">
            Anf. 11 JOHAN FORSSELL (M) replik:
          </note>
          <u>
            <seg>
              Herr talman! När jag lyssnar till Mikael Damberg är jag inte
              övertygad om att regeringen fullt ut förstår vidden av problemet.
              Det är inte ett förbud mot att driva företag för dessa personer
              som kommer att hålla Sverige sä ­ kert. Vi talar om helt andra
              typer av problem och helt andra typer av lösningar.
            </seg>
          </u>
          <u>
            <seg>
              Vi har från Moderaternas sida pekat på flera saker som borde
              göras, både långsiktigt kopplat till diplomatiska garantier och
              här och nu för att förstärka Säkerhetspolisens anslag, det vill
              säga att hålla koll på dessa personer. De ska inte kunna röra
              sig ute i samhället. De kan ju gå på gatorna runt om i Sverige,
              och det är för mig helt oacceptabelt.
            </seg>
          </u>
          <u>
            <seg>
              Men jag vill också påminna Mikael Damberg om att denna regering
              nu är inne på sitt sjätte år i regeringsställning. Jag undrar
              fortfarande vad regeringens plan är för att hantera situationen.
              När kommer vi att se resultat på riktigt?
            </seg>
          </u>
          <note type="speaker">
            Anf. 12 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Regeringen har höjt anslagen till både polisen och
              Säkerhetspolisen med ungefär 50 procent, och vi har höjt dem varje
              år. Vi prövar varje år vilka resurser som krävs för Säkerhetspolisen.
            </seg>
          </u>
          <u>
            <seg>
              Det finns nu en utredning som föreslår exakt det som Johan Forssell
              föreslår, nämligen att vi ska ta fram bättre sätt att jobba med
              hemliga tvångsmedel, titta på elektronisk övervakning och se till
              att tiden för verkställighetsförvar kan bli längre. Det är vi
              överens om.
            </seg>
          </u>
          <u>
            <seg>
              Men jag noterade att när debatten brakade igång lät det på Moderaterna
              som att Moderaterna hade någon lösning på att dessa personer inte
              skulle släppas ur förvar. I dag har det helt försvunnit. Det skrevs
              inte en rad om det i artikeln.
            </seg>
          </u>
          <u>
            <seg>
              Om vi är överens om att svensk regering och svenskt parlament
              måste följa både svensk lag och internationella konventioner,
              då är det det som Johan Forssell beskriver som vi måste fortsätta
              att göra i Sverige. Jag uppfattar att partierna är överens om
              att vi behöver göra mer av detta. Då är det den utredning som
              kommer i början av nästa år som är helt avgörande.
            </seg>
          </u>
          <note type="speaker">
            Anf. 13 JOHAN FORSSELL (M) replik:
          </note>
          <u>
            <seg>
              Herr talman! Vi är helt överens om att regeringen måste följa
              svenska lagar. Men jag ska upplysa Mikael Damberg om någonting,
              nämligen att det går att förändra lagstiftning. Vi gör det varje
              dag i kammaren. Vi från Moderaterna har sagt att regeringen borde
              göra detta på en lång rad områden.
            </seg>
          </u>
          <u>
            <seg>
              Det blir lite märkligt att höra ansvarig minister hela tiden
              prata om Moderaterna och recensera våra förslag. Var finns regeringens
              konkreta plan för att hantera detta? När kommer vi att få se resultat?
            </seg>
          </u>
          <note type="speaker">
            Anf. 14 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Min enda kommentar var att Moderaterna inte har
              föreslagit någonting som skulle förhindra att dessa personer släpps
              ur förvar. Det är väl en viktig information för dem som lyssnar
              på debatten och hör det höga tonläget.
            </seg>
          </u>
          <u>
            <seg>
              Partierna är överens om att vi ska skärpa övervakningen av dessa
              personer. Vi är överens om att vi numera ska jobba med att försöka
              ta bort hinder för utvisning av sådana personer, och regeringen
              jobbar med detta. Men tro inte att det är enkelt. Det är ett målmedvetet
              arbete, och då är det bra om parlamentet också kan vara överens
              om sådana insatser som gör det mycket svårt för dessa personer
              att vistas i Sverige.
            </seg>
          </u>
          <note type="speaker">
            Anf. 15 ADAM MARTTINEN (SD) replik:
          </note>
          <u>
            <seg>
              Herr talman! Som bekant har Sverigedemokraterna länge väckt motio
              ­ ner med förslag om att förändra lagen och förändra inställningen
              till för ­ varsmöjligheten från att vara något som enbart underlättar
              utvisning till att faktiskt säkerställa att dessa personer som
              utgör ett säkerhetshot inte ska släppas ut på våra gator.
            </seg>
          </u>
          <u>
            <seg>
              Det kan i vissa fall vara så att det är omöjligt att hålla dem
              i förvar på obestämd tid, men jag tycker att inställningen från
              regeringens sida när man ändrar lagen måste vara att gå från att
              underlätta verkställighet till att faktiskt säkerställa att farliga
              människor inte släpps ut på våra gator.
            </seg>
          </u>
          <u>
            <seg>
              Det kan finnas fall där personer inte riskerar tortyr eller dödsstraff
              i sina hemländer, där de fritt kan återvända, där det inte är
              omöjligt att hålla dem i förvar på obestämd tid. Är regeringen
              beredd att göra detta?
            </seg>
          </u>
          <u>
            <seg>
              Jag återkommer med en till fråga i mitt andra anförande.
            </seg>
          </u>
          <note type="speaker">
            Anf. 16 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Min inställning är att vi ska göra det som Säkerhetspolisen
              begär av oss. De har inkommit med en begäran om en utredning om
              att förändra lagstiftningen. Utredningens direktiv möter på varje
              punkt Säkerhetspolisens begäran.
            </seg>
          </u>
          <u>
            <seg>
              Betyder det då att man kan hålla folk i verkställighetsförvar
              på obegränsad tid? Nej, det gör det inte. Till och med Säpo konstaterar
              att det inte går om Sverige ska följa internationella konventioner,
              vilket jag uppfattar att det finns en stor majoritet för också
              i Sveriges riksdag.
            </seg>
          </u>
          <u>
            <seg>
              Då måste det finnas bättre verktyg med hemliga tvångsmedel .
              M an måste se till att begränsa dessa personers möjligheter att
              agera i Sverige och ge Säkerhetspolisen och polisen bra resurser
              för att följa dessa personer så länge de befinner sig i Sverige.
            </seg>
          </u>
          <u>
            <seg>
              Jag tror att det är viktigt att också titta på miljöerna, att
              komma åt de miljöer som radikaliserar. En annan miljö som Säkerhetspolisen
              har pekat på är skolmiljöerna – de religiösa skolorna – och att
              Säpo i dag inte har möjlighet att informera fristående skolor
              om att det jobbar våldsbejakande personer där. Det är inte bra!
            </seg>
          </u>
          <note type="speaker">
            Anf. 17 ADAM MARTTINEN (SD) replik:
          </note>
          <u>
            <seg>
              Herr talman! När regeringen agerar på uppdrag av Säpos rekommendationer
              agerar Sverigedemokraterna på svenska folkets begäran om att trygga
              vårt land från farliga individer. Det är kanske den stora skillnaden
              mellan oss två i debatten.
            </seg>
          </u>
          <u>
            <seg>
              Den andra frågan jag vill ställa gäller om ni nu vill släppa
              ut dessa personer i vårt land . Ä r ni beredda att hindra dessa
              personer, förbjuda dem, att predika i moskéer ? I dag handlar
              det exempelvis om imamer, som i kraft av att de är imamer utgör
              ett säkerhetshot, då de radikaliserar andra personer. Tänker regeringen
              förbjuda dem att predika i Sveriges moskéer?
            </seg>
          </u>
          <note type="speaker">
            Anf. 18 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Det är viktigt att en regering i Sverige följer
              både svensk lag och internationella konventioner. Där måste man
              vara tydlig och våga stå för det också när det blåser. Annars
              har vi inte försvarat oss mot antidemokratiska krafter, som vi
              ska göra.
            </seg>
          </u>
          <u>
            <seg>
              Sedan var det frågan om imamer. Det är olagligt att förespråka
              någon form av anslutning till terrorgrupper eller att finansiera
              terrorgrupper. Jag tycker att vi måste titta på inte bara dem
              utan också på svenska skolor där det i dag kan finnas våldsbejakande
              extremister. Jag hoppas att fler partier kan vara överens om att
              vi måste ändra regelverket även där.
            </seg>
          </u>
          <note type="speaker">
            Anf. 19 JOHAN HEDIN (C) replik:
          </note>
          <u>
            <seg>
              Herr talman! Efter de fruktansvärda dåden i Paris 2015 togs initiativ
              till partiöverskridande samtal om hur vi bäst försvarar Sverige
              från terrorhot. Då tog regeringen sitt ansvar och visade ledarskap.
              Tillsammans med Alliansens partier hittade vi en fruktbar form
              för att arbeta tillsammans för att lösa allvarliga problem som
              riskerade att hota Sveriges säkerhet.
            </seg>
          </u>
          <u>
            <seg>
              I två steg fattades en rad beslut för hur luckor som hade identifierats
              skulle täppas till. En av dessa luckor var hur vi hanterar dessa
              personer , som genom att utgöra ett hot mot rikets säkerhet saknar
              egentlig rätt att uppehålla sig i vårt land men som vi på humanitära
              och rättsliga grunder inte kan utvisa.
            </seg>
          </u>
          <u>
            <seg>
              Flera debattörer kommer säkert att beröra saktfärdigheten i arbetet.
              Men jag identifierar ett strukturellt problem hos regeringen,
              nämligen att man saknar en tydlig plan för rättspolitiken. Vad
              vill man egentligen? Vad vill man prioritera? Hur ser det långsiktiga
              bygget av det trygga samhället ut? Det är frågor som jag, och
              säkert många andra, skulle vilja ha svar på.
            </seg>
          </u>
          <note type="speaker">
            Anf. 20 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Det är en viktig fråga.
            </seg>
          </u>
          <u>
            <seg>
              Först vill jag säga att också i fråga om LSU-lagstiftningen har
              vi försökt involvera genom att utgå från Säkerhetspolisens begäran
              om hur översynen skulle se ut och ta hand om alla synpunkter därifrån.
              Sedan kom ett tillkännagivande från riksdagen. Även det är omhändertaget
              i den utredning som kommer att leverera sina förslag i början
              av nästa år. Jag uppfattar att det finns bred enighet om inriktningen
              på den utredningen om att skärpa LSU-lagstiftningen.
            </seg>
          </u>
          <u>
            <seg>
              En bredare fråga, där jag tror att Centerpartiet har en stor
              poäng, är att mycket av rättspolitiken i dag blir lite snuttifierad
              och inte tillräckligt långsiktig, kraftfull eller systematisk
              till sin karaktär. Därför har jag välkomnat att Centerpartiet
              lyft fram frågan om en trygghetsberedning för att jobba mer systematiskt
              med frågorna under längre tid. Jag tror att det skulle gyn ­ na
              både debattklimatet och framför allt en långsiktigt hållbar rättspolitik
              på flera områden.
            </seg>
          </u>
          <note type="speaker">
            Anf. 21 JOHAN HEDIN (C) replik:
          </note>
          <u>
            <seg>
              Herr talman! Den som gör anspråk på att regera landet och kräver
              stora uppoffringar och positionsförflyttningar av andra för att
              få göra det är ansvarig för att bygga starkt förtroende och se
              till att den plan man borde ha är så väl förankrad i Sveriges
              riksdag att den går att genomföra.
            </seg>
          </u>
          <u>
            <seg>
              Min bild är att regeringen i avsaknad av någon tydlig inriktning
              på detta område agerar först när andra skapat ett opinionstryck.
              Det är i och för sig bra att andra kliver fram och driver på när
              regeringen inte gör det, och jag välkomnar att regeringen välkomnar
              våra förslag. Men utan tydliga prioriteringar skapas också en
              ryckighet i rättspolitiken.
            </seg>
          </u>
          <note type="speaker">
            Anf. 22 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Jag tror att Johan Hedin har en poäng med problemet
              med ryckighet. Därför tror jag att Centerpartiets förslag om en
              trygghetsberedning är klokt. Vi kommer att återkomma till det.
            </seg>
          </u>
          <u>
            <seg>
              Men det är också så att denna regering har gjort mer än tidigare
              reger ­ ingar på det rättspolitiska området. Det kommer vi att
              fortsätta göra, för vi har bestämt oss för att trycka tillbaka
              framför allt det grova våldet som präglar gängmiljöerna i Sverige.
            </seg>
          </u>
          <u>
            <seg>
              Det gör vi också med ett samarbete i denna kammare, inte minst
              med Centerpartiet och Liberalerna. Vi är överens om att göra kraftfulla
              satsningar till exempel på polisen och dess villkor som en viktig
              beståndsdel i att trycka tillbaka kriminaliteten i Sverige.
            </seg>
          </u>
          <note type="speaker">
            Anf. 23 LINDA WESTERLUND SNECKER (V) replik:
          </note>
          <u>
            <seg>
              Herr talman! Vänsterpartiet anser att det ska vara förvaltningsrätten
              och inte regeringen som fattar beslut om lagen om särskild utlänningskontroll.
            </seg>
          </u>
          <u>
            <seg>
              Jag har två korta, enkla frågor till ministern:
            </seg>
          </u>
          <u>
            <seg>
              Varför ska det vara politiskt tillsatta ministrar i stället för
              juridiskt utbildade domare som beslutar i dessa ärenden, som ytterst
              handlar om rikets säkerhet?
            </seg>
          </u>
          <u>
            <seg>
              Vilken juridisk kompetens har en minister som en domare i förvaltningsrätten
              inte har?
            </seg>
          </u>
          <note type="speaker">
            Anf. 24 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Jag tycker att det är otroligt viktigt att försvara
              lagen om särskild utlänningskontroll. Jag tror inte heller att
              vi ska ändra strukturen på den.
            </seg>
          </u>
          <u>
            <seg>
              I fråga om avgörandet har man velat ha en yttersta överklagandemöjlighet
              hela vägen upp till regeringen. Det har vi i dag, och därför fattar
              vi beslut. Vi har gjort det i dessa ärenden och gått på Säpos
              rekommendation om utvisning.
            </seg>
          </u>
          <u>
            <seg>
              I nästa skede av detta blir det ännu viktigare att vi har bra
              samarbete mellan till exempel regeringen och Säkerhetspolisen
              när det handlar om att försöka undanröja de hinder som finns för
              verkställighet. Där är det till stor del internationella förhållanden
              och förhållandena i enskilda ärenden som kommer att avgöra om
              vi lyckas eller inte.
            </seg>
          </u>
          <note type="speaker">
            Anf. 25 LINDA WESTERLUND SNECKER (V) replik:
          </note>
          <u>
            <seg>
              Herr talman! Jag håller med ministern om att detta är komplicerad
              lagstiftning. Det jag är ytterst orolig över är att politiska
              vindar i framtiden ska blåsa åt ett mer odemokratiskt håll.
            </seg>
          </u>
          <u>
            <seg>
              Genom att flytta processen från det politiska rummet, från Regeringskansliets
              stängda rum, till en öppen domstol som är van att fatta svåra
              beslut säkrar vi demokratin och rättssäkerheten.
            </seg>
          </u>
          <note type="speaker">
            Anf. 26 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Jag tror att det är viktigt att se att LSU-ärenden
              gäller utländska medborgare som vistas i Sverige. Det finns ingen
              obegränsad rätt för utländska medborgare att vistas i vårt land.
              Bedömer man i Sverige att dessa personer utgör ett hot mot rikets
              säkerhet eller kan omfattas av terroristmisstankar har Sverige
              rätt att bestämma att de inte längre ska finnas i Sverige. Jag
              tycker inte att det är en orimlig ordning, och därför är jag lite
              oroad över att Vänsterpartiet faktiskt har ifrågasatt den här
              lagen.
            </seg>
          </u>
          <note type="speaker">
            Anf. 27 ANDREAS CARLSON (KD) replik:
          </note>
          <u>
            <seg>
              Herr talman! Mikael Damberg var i slutet av ett replikskifte
              inne på att komma åt miljöerna bakom extremismen och terrorismen.
              Mot bakgrund av det vill jag ställa en fråga.
            </seg>
          </u>
          <u>
            <seg>
              I terroröverenskommelserna både 2015 och 2017 kom vi överens
              om att inga offentliga medel ska gå till personer eller organisationer
              som främjar extremism. Men fortfarande har inget hänt. Säkerhetspolisen
              har, som jag sa i mitt anförande, varit tvungen att gå ut och
              varna om detta.
            </seg>
          </u>
          <u>
            <seg>
              Mina frågor är: Vad är åtgärderna? När kommer propositionen?
              Och är Mikael Damberg beredd att pröva och gå fram med ett förslag
              om att förbjuda utländska extremister från att finansiera moskéer
              i Sverige?
            </seg>
          </u>
          <note type="speaker">
            Anf. 28 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Jag vill gärna svara på frågan, men i debatten lät
              det och fortsätter det låta på Kristdemokraterna som att LSU-lagstiftningen
              kan ändras så att man håller dessa personer inne på obegränsad
              tid, eller åtminstone ett år, trots att det finns hinder för verkställighet.
              Kan Andreas Carlson nu bekräfta att även Kristdemokraterna förstår
              hur svensk lagstiftning och internationella konventioner ser ut
              och att det inte råder någon osäkerhet om att detta var felaktiga
              påståenden från Kristdemokraternas sida under debatten? Det är
              det första.
            </seg>
          </u>
          <u>
            <seg>
              Det andra är att jag tycker att det är jätteviktigt att strypa
              pengarna till extremism. Sedan är det inte helt enkelt hur man
              gör det eller vilka system man ska ha för det. Vi har haft en
              utredning som tittat på hur man ska jobba med bidragsgivning och
              annat och har kommit med förslag på det området. Vi har diskussionen
              som Andreas Carlson själv är inne på om hur interna ­ tionell
              finansiering av en del extremismmiljöer sker.
            </seg>
          </u>
          <u>
            <seg>
              Men detta sker också i svensk skola. Jag tycker att det är helt
              otillständigt att vi i dag har en ordning att Säkerhetspolisen
              kan informera ägare till fristående skolor om det finns misstankar
              om extremism. Men om det finns en misstänkt lärare på en fristående
              skola får Säpo inte informera om det. Det går inte att ha det
              på det sättet.
            </seg>
          </u>
          <note type="speaker">
            Anf. 29 ANDREAS CARLSON (KD) replik:
          </note>
          <u>
            <seg>
              Herr talman! Jag har ont om tid men ska försöka svara på Dambergs
              frågor.
            </seg>
          </u>
          <u>
            <seg>
              Jag noterar att det inte kom något tydligt svar på hur man ska
              komma åt grundproblemet och inget förslag från regeringen att
              förbjuda finansiering av utländska extremister som går in och
              betalar moskéer i Sverige.
            </seg>
          </u>
          <u>
            <seg>
              Vad gäller skolor är problemet inte de registrerade konfessionella
              friskolorna. Aktiebolaget Vetenskapsskolan exempelvis är inte
              en religiös friskola.
            </seg>
          </u>
          <u>
            <seg>
              Vad gäller förvarstiderna tycker vi att regeringen inte har gjort
              tillräckligt för att hålla dessa säkerhetsrisker i förvar.
            </seg>
          </u>
          <note type="speaker">
            Anf. 30 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Pratar vi miljöer måste jag säga att om det finns
              religiösa skolor som på något sätt indoktrinerar barn redan från
              början är det ett jättestort problem.
            </seg>
          </u>
          <u>
            <seg>
              Jag tycker att vi ska vara tuffare mot religiösa skolor i Sverige.
              Personligen vill jag inte ha dem över huvud taget – förutom naturligtvis
              för våra nationella minoriteter, som vi ska slå vakt om. Det är
              det ena.
            </seg>
          </u>
          <u>
            <seg>
              Det andra är att i dag får Säkerhetspolisen inte ens informera
              en fristående skola om det jobbar en person i lärarkollektivet
              som är kopplad till våldsbejakande extremism. Det är helt orimligt,
              och det skulle kunna lösas med en ganska enkel ändring av offentlighetsprincipen.
            </seg>
          </u>
          <note type="speaker">
            Anf. 31 JOHAN PEHRSON (L) replik:
          </note>
          <u>
            <seg>
              Herr talman! För Liberalerna är det centralt att vi i det samarbete
              vi har med regeringen hela tiden förstärker det svenska rättsväsendet
              i allmänhet och polisen och Säkerhetspolisen i synnerhet. Därför
              ger vi i dag mer pengar – riktiga pengar, herr talman – än den
              svenska polisen och Säkerhetspolisen någonsin har haft. Det är
              viktigt.
            </seg>
          </u>
          <u>
            <seg>
              Inrikesministern har varit inne en hel del på det förebyggande
              arbetet. För Liberalerna är det centralt att till exempel Center
              mot våldsbejakande ex ­ tremism flyttas från Brå till polisen.
              När kommer det förslaget?
            </seg>
          </u>
          <u>
            <seg>
              Vi tycker att vi behöver stärka insynen i Folkbildningsrådet
              för att se till att pengar inte går till konstiga saker, det vill
              säga extremism i största allmänhet.
            </seg>
          </u>
          <u>
            <seg>
              Vi ser fram emot förslag om att förbjuda utländsk finansiering,
              som någon tidigare talare här nämnde. Detta är centralt i det
              förebyggande arbetet. Vi får inte vara naiva. Det är ett ekosystem
              av människor som i dag ägnar sig åt att radikalisera och skapa
              nya extremister, och det är ett ständigt hot mot människors liv
              i Sverige.
            </seg>
          </u>
          <note type="speaker">
            Anf. 32 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Jag tror att det är otroligt viktigt att vi nu har
              lämnat den diskussion som bara handlar om terror och att hitta
              potentiellt farliga människor för att titta på de miljöer som
              bidrar till radikalisering. Där har CVE en nyckelroll när det
              gäller att informera myndigheter och kommuner i dessa frågor för
              att hjälpa dem att göra rätt bedömningar och komma framåt, i nära
              samarbete med Säkerhetspolisen och polisen. Jag för en nära dialog
              med CVE och andra om hur denna verksamhet kan utvecklas ytterligare.
              Vi kan väl återkomma till hur den diskussionen kan komma vidare.
            </seg>
          </u>
          <u>
            <seg>
              Det är helt nödvändigt att det finns en bra insyn i Folkbildningsrådet,
              att man tar frågan om resursfördelning till civilsamhället på
              stort allvar och att vi har väldigt stor kontroll över om det
              finns internationella aktörer som vill påverka den svenska debatten
              från andra länder. Här ser jag fram emot ett fortsatt gott samarbete.
            </seg>
          </u>
          <note type="speaker">
            Anf. 33 JOHAN PEHRSON (L) replik:
          </note>
          <u>
            <seg>
              Herr talman! Det är helt centralt att CVE flyttas till polisen
              – det är där de hör hemma. Polisen har i sig ett viktigt förebyggande
              och informerande arbete att utföra för att vi på lång sikt ska
              kunna pressa tillbaka detta vansinne vi talar om.
            </seg>
          </u>
          <u>
            <seg>
              Jag har slutligen en annan fråga. Kopplar regeringen ihop undanröjandet
              av verkställighetshinder med det stöd som Sverige eventuellt ger
              till några av de aktuella länderna? Vi måste sätta maximal press
              så att dessa hinder snarast möjligt kan undanröjas.
            </seg>
          </u>
          <note type="speaker">
            Anf. 34 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Vi jobbar för att undanröja verkställighetshinder,
              men jag vill helst inte i offentligheten diskutera hur vi gör
              detta. Det skulle de facto kunna försvåra möjligheten att lyckas.
              Det handlar inte så mycket om generella insatser utan om enskilda
              länder och personer och de bedömningar som görs i de enskilda
              fallen. Vi bör, i samarbete med Säkerhetspolisen, göra ett gediget
              arbete och försöka nå framgång, snarare än att tala om det.
            </seg>
          </u>
          <note type="speaker">
            Anf. 35 JOHAN FORSSELL (M):
          </note>
          <u>
            <seg>
              Herr talman! Vi har från Moderaternas sida i denna debatt pekat
              på flera konkreta saker som kan göras för att råda bot på denna
              mycket bekymmersamma situation. Vi behöver förändra lagen om särskild
              utlänningskontroll. Vi behöver inleda ett arbete gällande diplomatiska
              garantier, så som sker i flera andra länder. Vi behöver ytterligare
              skärpa antiterrorlagstiftningen och till att börja med genomföra
              det som vi var överens om redan för fyra år sedan. Mycket av det
              väntar vi fortfarande på.
            </seg>
          </u>
          <u>
            <seg>
              Vi behöver också gå vidare och uppvärdera det svenska medborgarskapet
              och säkerställa att personer som väljer att begå terroristbrott
              kan få sina svenska medborgarskap återkallade och utvisas. Och
              vi behöver här och nu öka resurserna till Säkerhetspolisen för
              att ge dem bättre förutsättningar att punktbevaka personer som
              utgör ett hot mot Sveriges säkerhet och även att stärka det viktiga
              utredningsarbetet.
            </seg>
          </u>
          <u>
            <seg>
              Herr talman! Jag har under denna debatt ställt en enkel fråga
              till ansvarig minister: Vad är regeringens plan för att hantera
              denna situation? Men det finns ingen plan. Det låter på Mikael
              Damberg som att han är i opposition. Han står och talar om alla
              andra partiers förslag och vad alliansregeringen gjorde eller
              inte gjorde. Men den här regeringen är nu faktiskt inne på sitt
              sjätte år vid makten. Någon gång, Mikael Damberg, är det dags
              att kliva fram och visa lite ledarskap och ta lite ansvar.
            </seg>
          </u>
          <u>
            <seg>
              Ta detta med det goda samarbetet med Säkerhetspolisen. Efter
              att Säkerhetspolisen skickar en inlaga till regeringen tar det
              ett och ett halvt år innan regeringen gör någonting. Herr talman!
              Är detta exempel på bra samarbete?
            </seg>
          </u>
          <u>
            <seg>
              Nej, jag ställer mig fortfarande frågan: Vad är planen? Jag vet
              att detta är komplicerat och svårt. Men allra svårast är det för
              den som aldrig försöker. Så, inrikesministern, vad är regeringens
              plan?
            </seg>
          </u>
          <note>
            (Applåder)
          </note>
          <note type="speaker">
            Anf. 36 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Det spelar ingen roll hur många gånger man i högt
              tonläge säger att det inte finns någon plan om de åtgärder man
              själv presenterar i princip är samma förslag som jag redovisat
              i talarstolen. Har vi då samma plan? Det handlar om att skärpa
              lagstiftningen om verkställighetsförvar, se till att man kan jobba
              med hemliga tvångsmedel, undersöka om det är möjligt med elektronisk
              fotboja och jobba med verkställighetshinder, som den här regeringen
              gör men den tidigare regeringen inte gjorde under åtta år. Det
              är ju detta som är planen – att jobba målmedvetet och systematiskt
              med att skärpa lagstiftningen och se till att de blir utvisade.
            </seg>
          </u>
          <note type="speaker">
            Anf. 37 JOHAN FORSSELL (M) replik:
          </note>
          <u>
            <seg>
              Herr talman! Jag nämnde fyra konkreta saker. Ingen skulle vara
              nöjdare än jag om Mikael Damberg kunde ge ett besked om att man
              till exempel kommer att inleda ett arbete om återkallande av medborgarskap
              och lägga fram en extra ändringsbudget med kraftigt ökade anslag
              till Säkerhetspolisen. Om detta är beskedet är jag mer än nöjd.
              Då tar jag gärna i hand på det här och nu. Det är bara att komma
              fram och göra det i så fall. Då kan vi bli överens. Men nu krävs
              det handling, inte bara en massa ord.
            </seg>
          </u>
          <note type="speaker">
            Anf. 38 Statsrådet MIKAEL DAMBERG (S) replik:
          </note>
          <u>
            <seg>
              Herr talman! Det kanske inte bara krävs ett högt tonläge. Det
              är kanske inte det som kan få Moderaterna att växa i opinionen,
              utan man kanske också måste ha substans bakom det man säger.
            </seg>
          </u>
          <u>
            <seg>
              Vi kan diskutera återkallande av medborgarskap, men det berör
              absolut inte LSU-ärenden. De gäller ju utländska medborgare! Det
              är själva poängen med detta. Om vi nu diskuterar en handlingsplan
              för att råda bot på detta måste det röra sig om åtgärder som slår
              mot de problem vi diskuterar här och nu.
            </seg>
          </u>
          <note type="speaker">
            Anf. 39 JOHAN FORSSELL (M) replik:
          </note>
          <u>
            <seg>
              Herr talman! Det vi diskuterar här är kanske inte andra partiers
              tonläge eller opinionsutveckling. Vi diskuterar säkerhetshot,
              som just nu rör sig fritt på gatorna ute i det svenska samhället.
              Jag tycker att detta är genuint allvarligt, och det vore klädsamt
              om ansvarig minister kunde ta det som håller på att hända på lite
              större allvar.
            </seg>
          </u>
          <u>
            <seg>
              Vi har presenterat en politik, men regeringen talar om vad andra
              partier gör eller inte gör eller har gjort. Det är dags att kliva
              fram nu, ansvarig minister!
            </seg>
          </u>
          <note>
            (Applåder)
          </note>
          <note type="speaker">
            Anf. 40 ADAM MARTTINEN (SD) replik:
          </note>
          <u>
            <seg>
              Herr talman! Jag tror inte att det blir så mycket tango med regeringen
              i denna fråga. Deras politik ligger fast, och de har inte presenterat
              någon annan viljeinriktning. Det blir vi i oppositionen som får
              träda fram.
            </seg>
          </u>
          <u>
            <seg>
              För att diskutera konstruktiva förslag kopplat till LSU vill
              jag fråga om Moderaterna är beredda att ställa sig bakom Sverigedemokraternas
              förslag om att förbjuda utländska imamer som utgör ett säkerhetshot
              enligt LSU att besöka moskéer. Om de besöker moskéer ska de kunna
              förvänta sig ett frihetsberövande straff. Är Moderaterna beredda
              att ställa sig bakom ett sådant förslag?
            </seg>
          </u>
          <note type="speaker">
            Anf. 41 JOHAN FORSSELL (M) replik:
          </note>
          <u>
            <seg>
              Herr talman! Tack, Adam Marttinen, för frågan! Vi är ense om
              att vi bör vända på alla stenar för att säkerställa att dessa
              säkerhetshot inte kan röra sig fritt ute i samhället och fortsätta
              med sin verksamhet. När det gäller detta konkreta förslag bör
              man dock pröva genomförbarheten; där har jag en del frågor. Men
              vi kommer att titta på alla förslag som läggs fram i justitieutskottet
              och sedan naturligtvis göra en bedömning. Vi talar inte om vad
              som helst här utan om hot mot rikets säkerhet.
            </seg>
          </u>
          <note type="speaker">
            Anf. 42 ADAM MARTTINEN (SD) replik:
          </note>
          <u>
            <seg>
              Herr talman! Jag ser fram emot att vi sakligt kan diskutera fler
              frågor.
            </seg>
          </u>
          <u>
            <seg>
              Den andra frågan gäller såklart viljeinriktningen när det gäller
              förvar. Vi har hört regeringen säga att det är helt omöjligt att
              hålla människor i förvar efter det att ett verkställighetshinder
              har uppstått. Vi tror att det går att testa lagen på ett helt
              annat sätt när det gäller personer som exempelvis inte riskerar
              dödsstraff eller tortyr. Är Moderaterna beredda att ställa sig
              bakom förslaget om en ny viljeinriktning gällande förvar, så att
              vi säkrar våra gator från personer som utgör ett terrorhot snarare
              än att ha dem i förvar för att göra det enkelt att utvisa dem?
            </seg>
          </u>
          <note type="speaker">
            Anf. 43 JOHAN FORSSELL (M) replik:
          </note>
          <u>
            <seg>
              Herr talman! De konventioner som styr detta är inte helt exakta
              i sin utformning. Man kan använda sig av exemplet Storbritannien.
              Det är i och för sig sant att de blev fällda, men det var på grund
              av diskrimineringsgrunden snarare än själva förvarsinstrumentet.
              Vi tror att det finns förutsättningar att se över denna lagstiftning,
              även när det föreligger verkställighetshinder. Vi har från Moderaternas
              sida redan tidigare pekat på att detta behöver göras, och vi kommer
              såklart att fortsätta med det.
            </seg>
          </u>
          <note type="speaker">
            Anf. 44 ADAM MARTTINEN (SD):
          </note>
          <u>
            <seg>
              Herr talman! Det finns ingen självklar rätt för utlänningar att
              vistas i Sverige, framför allt inte om de utgör ett säkerhetshot
              mot vårt land. Då ger lagen om särskild utlänningskontroll möjlighet
              för Sverige att ta dessa personer i förvar till dess att de ska
              utvisas.
            </seg>
          </u>
          <u>
            <seg>
              Nu har det visat sig att väldigt få personer kan utvisas för
              att det råder verkställighetshinder. Personer riskerar dödsstraff
              eller tortyr, och då är det regeringens ansvar att jobba med diplomatiska
              garantier. Där har vi kanske kritik att rikta mot att man inte
              har varit tillräckligt aktiv tillräckligt tidigt för att göra
              detta möjligt.
            </seg>
          </u>
          <u>
            <seg>
              Sverigedemokraterna lägger dock konkreta förslag kopplade till
              LSU på bordet till dess att vi har en helt annan lagstiftning
              på plats, som gör det möjligt att nå bättre framgång. Det handlar
              om att förbjuda utländska imamer, som enligt lagen om särskild
              utlänningskontroll ska utvisas för att de utgör ett säkerhetshot,
              att besöka moskéer. Om de besöker moskéer ska en frihetsberövande
              påföljd vänta dessa imamer. Det är just i sin roll som imamer
              de utgör ett säkerhetshot och fungerar som nätverkare i sina miljöer
              för att radikalisera andra personer till att utföra terrordåd
              eller utgöra säkerhetshot på andra sätt.
            </seg>
          </u>
          <u>
            <seg>
              Det här är ett konkret förslag som Sverigedemokraterna lägger
              på bordet i dag. Jag tycker att andra partier ska ta till sig
              detta när vi diskuterar den proposition med marginella justeringar
              som regeringen så småningom kommer med.
            </seg>
          </u>
          <u>
            <seg>
              Vidare handlar det om viljeriktningen i LSU. Vi vill hålla personer
              i förvar för att de utgör ett säkerhetshot. Vi vill inte som regeringen
              hålla dem i förvar för att det ska gå enkelt att utvisa. Det är
              givetvis en fördel, men när det inte går att utvisa dem måste
              det finnas möjlighet att hålla individer i förvar för att hålla
              dem borta från Sveriges gator. Det måste finnas en viljeinriktning
              i politiken för hur vi utformar framtidens lag om särskild utlänningskontroll.
            </seg>
          </u>
          <note type="speaker">
            Anf. 45 JOHAN HEDIN (C) replik:
          </note>
          <u>
            <seg>
              Herr talman! Jag är inte riktigt klar över hur Sverigedemokraterna
              egentligen ser på frågan om verkställighetshinder med hänvisning
              till Europakonventionen för mänskliga rättigheter.
            </seg>
          </u>
          <u>
            <seg>
              Adam Marttinen får gärna ge ett tydligt besked om vad som gäller.
              Ska människor som har ett utvisningsbeslut utvisas i strid m ed
              Europakonven ­ tionen för mänskliga rättigheter, eller ska de
              inte?
            </seg>
          </u>
          <note type="speaker">
            Anf. 46 ADAM MARTTINEN (SD) replik:
          </note>
          <u>
            <seg>
              Herr talman! Det finns olika skäl till verkställighetshinder.
              Ett skäl är att man riskerar dödsstraff eller tortyr i sitt hemland.
              Då finns möjlighet för Sverige och andra länder att upprätta diplomatiska
              garantier med antingen medborgarskapslandet eller andra länder.
            </seg>
          </u>
          <u>
            <seg>
              Det finns också fall där personer inte riskerar dödsstraff eller
              tortyr men där medborgarlandet inte tar emot dem för att de tvångsutvisas.
              I dessa fall skulle man kunna hålla dem i förvar, med omprövning,
              så att de inser att tiden i Sverige är förbrukad. Då kan de återvända
              frivilligt utan att riskera tortyr eller förföljelser.
            </seg>
          </u>
          <note type="speaker">
            Anf. 47 JOHAN HEDIN (C) replik:
          </note>
          <u>
            <seg>
              Herr talman! Det finns mycket att säga om det. Europakonventionen
              för mänskliga rättigheter ger också vid handen att man inte kan
              låsa in folk hur som helst utan rättslig grund.
            </seg>
          </u>
          <u>
            <seg>
              Vad gäller de diplomatiska garantierna, låt mig nämna ett namn:
              Najah al-Shammari . Han är statsråd i en regering som Adam Marttinen
              vill kroka arm med för att komma överens om diplomatiska garantier.
              Denna person genomför systematiskt krigsbrott och förtrycker sin
              befolkning i egenskap av försvarsminister i Irak. Dessutom begår
              han bidragsbrott mot svenska staten.
            </seg>
          </u>
          <note type="speaker">
            Anf. 48 ADAM MARTTINEN (SD) replik:
          </note>
          <u>
            <seg>
              Herr talman! Det finns en tydlig skillnad mellan oss. Johan Hedin
              står upp för den lagstiftning som har släppt ut radikala islamister
              i vårt land som utgör ett säkerhetshot. Han är helt tillfreds
              med att de kan fortsätta att besöka moskéer i Sverige och radikalisera
              andra. Deras verksamhet har lett till att vi på kanske tio år
              har gått från att ha ett par hundra islamister till att ha 2 000
              radikala islamister.
            </seg>
          </u>
          <u>
            <seg>
              Det finns en tydlig skiljelinje i denna politik, och den har
              vi redogjort för på varsitt håll.
            </seg>
          </u>
          <note type="speaker">
            Anf. 49 JOHAN PEHRSON (L) replik:
          </note>
          <u>
            <seg>
              Herr talman! Min fråga till Adam Marttinen liknar den Johan Hedin
              nyss ställde. Sätter Europakonventionen om mänskliga rättigheter
              några gränser för Sverigedemokraterna vad gäller vilka åtgärder
              de är beredda att vidta? Det gäller till exempel hur länge människor
              ska hållas inlåsta.
            </seg>
          </u>
          <u>
            <seg>
              Liberalerna välkomnar utredningen, och man kan ha hur många fotbojor
              som helst och övervaka människor maximalt. Men finns det någon
              gräns för detta, eller bryr sig Sverigedemokraterna inte om Europakonventionen
              om mänskliga rättigheter?
            </seg>
          </u>
          <note type="speaker">
            Anf. 50 ADAM MARTTINEN (SD) replik:
          </note>
          <u>
            <seg>
              Herr talman! Jo, vi bryr oss om konventionen om mänskliga rättigheter.
              Det jag talar om är en viljeinriktning. Vill vi som nation i Europa
              ha möjlighet att hålla personer i förvar i syfte att säkra Sveriges
              gator från farliga individer? I dag har vi verkställighetsförvar
              för att det ska underlätta utvisning, det vill säga ingen viljeinriktning.
            </seg>
          </u>
          <u>
            <seg>
              Vi vill ha en viljeinriktning där man i enskilda fall och i enlighet
              med Europakonventionen kan hålla personer i förvar längre tid
              än man kan i dag. Men den viljeinriktning som ska styra detta
              finns inte hos andra partier än Sverigedemokraterna.
            </seg>
          </u>
          <note type="speaker">
            Anf. 51 JOHAN PEHRSON (L) replik:
          </note>
          <u>
            <seg>
              Herr talman! Tror Adam Marttinen på allvar att regeringen inte
              gör vad man kan för att snarast bli av med dessa människor? Det
              är nästan paranoida åsikter som kommer från Sverigedemokraterna.
              Givetvis vill reger ­ ingen, Liberalerna, ja, alla här snabbast
              möjligt bli av med dessa människor, för de är inte önskvärda.
              Men vi har lagar att följa. Vi håller på att stifta lagar som
              ökar möjligheten till övervakning och förhoppningsvis inkapacitering.
            </seg>
          </u>
          <u>
            <seg>
              Civiliserade stater sätter dock gränser och följer lagar. Vill
              inte Adam Marttinen följa dem?
            </seg>
          </u>
          <note type="speaker">
            Anf. 52 ADAM MARTTINEN (SD) replik:
          </note>
          <u>
            <seg>
              Herr talman! I mitt första anförande redogjorde jag för att vi
              vill följa dem och hur vi kan tänka oss att kringgå de lagar som
              reglerar just dessa begränsningar. Det handlar om enskilda fall
              där det ska vara möjligt att hålla personer i förvar under en
              längre tid.
            </seg>
          </u>
          <u>
            <seg>
              Vi vi ll se en annan viljeinriktning. Dessutom har vi lagt andra
              förslag på bordet som gör det mindre attraktivt för utlänningar
              att vistas i Sverige, just för att minska risken för att dessa
              personer utövar sin extremism i Sverige eller utgör ett hot och
              för att öka möjligheten att få dem att återvända frivilligt.
            </seg>
          </u>
          <note type="speaker">
            Anf. 53 JOHAN HEDIN (C):
          </note>
          <u>
            <seg>
              Herr talman! I sådana här debatter blir det lätt stora ord, högtravande
              beskrivningar av principer och svallande känslor. Det är både
              bra och intressant, men ska vi lösa konkreta problem måste vi
              bli lite tekniska.
            </seg>
          </u>
          <u>
            <seg>
              Det finns en befogad oro för att lagen inte tillåter att farliga
              människor kan hållas bakom lås och bom. Det finns också en rimlig
              kritik mot bristande rättssäkerhet då människor utan att ha blivit
              dömda för brott hålls inlåsta.
            </seg>
          </u>
          <u>
            <seg>
              Vi kan inte låsa in folk utan rättslig grund. I en rättsstat
              vill vi inte låsa in folk utan rättslig grund. Men låt oss då
              skapa en rättslig grund för att skydda vårt land som är proportionerlig
              och rättssäker.
            </seg>
          </u>
          <u>
            <seg>
              Herr talman! Jag har ett förslag, och det är att vi ändrar lagen
              så att brott mot anmälningsplikten utgör en ny grund för frihetsberövande
              och att straffen skärps så att fängelse blir den normala påföljden.
              På så vis täp ­ per vi till en potentiellt livsfarlig lucka där
              någon annars skulle kunna förbereda allvarliga brott.
            </seg>
          </u>
          <u>
            <seg>
              Detta borde kunna läggas in som ett tilläggsuppdrag till den
              utredning som nu pågår och som ska se över lagen om särskild utlänningskontroll.
              Nog borde det gå att få stöd i riksdagen för en sådan åtgärd.
            </seg>
          </u>
          <u>
            <seg>
              Förutom denna nya tanke stöder även Centerpartiet strävandena
              att utöka den tid någon kan tas i förvar i väntan på verkställighet
              av utvisning så att den harmonierar med vad som gäller i våra
              europeiska grannländer.
            </seg>
          </u>
          <note type="speaker">
            Anf. 54 ADAM MARTTINEN (SD) replik:
          </note>
          <u>
            <seg>
              Herr talman! Jag tackar Johan Hedin för ett konstruktivt förslag
              i debatten: att man ska kunna ha frihetsberövande påföljder för
              överträdelse av exempelvis anmälningsplikten hos polisen. Det
              är något som Sverigedemokraterna givetvis skulle ställa sig bakom.
            </seg>
          </u>
          <u>
            <seg>
              Jag har en konkret fråga: Är Centerpartiet berett att ställa
              sig bakom Sverigedemokraternas förslag om att förbjuda exempelvis
              utländska imamer att besöka moskéer för att hindra dem att fortsätta
              med den verksamhet som de enligt lagen om särskild utlänningskontroll
              har gjort sig skyldiga till?
            </seg>
          </u>
          <note type="speaker">
            Anf. 55 JOHAN HEDIN (C) replik:
          </note>
          <u>
            <seg>
              Herr talman! Det måste vara lätt att vara sverigedemokrat, för
              då behöver man inte ta hänsyn till internationella konventioner
              eller grundlag – eller ens till om de förslag man lägger fram
              är genomförbara. Man kan lägga fram en lång rad braskande förslag
              som verkar bra.
            </seg>
          </u>
          <u>
            <seg>
              Dock måste varje förslag som läggs fram analyseras utifrån den
              potential det har att lösa ett konkret problem och vad som finns
              i motstående vågskål. I motstående vågskål finns i detta fall
              till exempel genomförbarhet utifrån grundlag.
            </seg>
          </u>
          <note type="speaker">
            Anf. 56 ADAM MARTTINEN (SD) replik:
          </note>
          <u>
            <seg>
              Herr talman! Detta fungerar i andra länder och skulle kunna genomföras
              i Sverige. Men givetvis ska man utreda det och hitta en framkomlig
              väg för att nå detta resultat.
            </seg>
          </u>
          <u>
            <seg>
              Frågan är vad Centerpartiet har för viljeinriktning. Tycker Centerpartiet
              att det är rimligt att utländska imamer ska kunna besöka moskéer
              och predika för och radikalisera människor trots att de ska utvisas
              för att de utgör ett säkerhetshot? Viljeinriktningen måste vara
              glasklar från fler partier.
            </seg>
          </u>
          <note type="speaker">
            Anf. 57 JOHAN HEDIN (C) replik:
          </note>
          <u>
            <seg>
              Herr talman! Låt mig vara fullständigt klar på en punkt. Jag
              vill inte att en enda kotte ska ägna sig åt spridandet av våldsbejakande
              budskap eller antidemokratiska aktiviteter. Men vi har lagar att
              följa, och religionsfrihe ­ ten är en utomordentligt viktig princip
              i Sverige och andra demokratiska rättsstater.
            </seg>
          </u>
          <u>
            <seg>
              Man kan inte bara hitta på saker i riksdagens kammare och tro
              att det går att genomföra. Men jag ska ge Adam Marttinen the benefit
              of the doubt. Jag är beredd att titta på precis vartenda förslag
              som kan stärka säkerheten i Sverige.
            </seg>
          </u>
          <note type="speaker">
            Anf. 58 LINDA WESTERLUND SNECKER (V):
          </note>
          <u>
            <seg>
              Herr talman! Vad denna debatt egentligen handlar om är att alltför
              många högerpartier vill att vårt samhälle ska upplevas som en
              otrygg plats med hög kriminalitet, där det ena dagen är våldsbejakande
              jihadism som är hotet och den andra dagen förorternas kriminella
              gäng. Denna otrygghet och kriminalitet skyller man på ”någon annan”,
              alltså den del av befolkningen som inte ser ut att vara född i
              Sverige. Invandrare och flyktingar utmålas som farliga, kriminella
              och några som förstör Sveriges ekonomi.
            </seg>
          </u>
          <u>
            <seg>
              Kriminalitet och otrygghet är själva ryggraden i denna politik,
              och att utvisa och kasta ut invandrare är lösningen, allt för
              att borgerliga partier ska gömma hur Sverige har slitits isär
              ekonomiskt och hur rika har blivit rikare och fattiga fattigare.
            </seg>
          </u>
          <u>
            <seg>
              Grunden i kriminalitet är fattigdom, inte vilket land man kommer
              ifrån. Men Moderaterna och Kristdemokraterna sänker skatten för
              de rika, stäng ­ er ned socialtjänsten i Göteborg och sparkar
              alla läkare från Stockholms sjukhus. Och sedan beskyller de asylsökande
              för att skapa otrygghet.
            </seg>
          </u>
          <u>
            <seg>
              Det enda som är farligt är partier vars enda politik bygger på
              rädsla och att göra skillnad på folk och folk. När fler och fler
              partier anammar den felaktiga och förenklade bilden att det är
              flyktingar och invandrare som står för otryggheten gör detta något
              med samhällsdebatten. I stället för att minska klyftor mellan
              människor växer fientligheten. I stället för att skapa en välfärd
              för alla skapas ett vi och ett dom.
            </seg>
          </u>
          <u>
            <seg>
              Varje gång Moderaternas Johan Forssell öppnar munnen växer Sverigedemokraterna
              med några procent.
            </seg>
          </u>
          <note type="speaker">
            Anf. 59 ADAM MARTTINEN (SD) replik:
          </note>
          <u>
            <seg>
              Herr talman! För Vänsterpartiet handlar allt om klass. Fattiga
              människor blir kriminella, och rika människor skor sig på fattigas
              bekostnad. Men i det här fallet diskuterar vi lagen om särskild
              utlänningskontroll, som reglerar personer som utgör ett säkerhetshot.
              I de flesta fall är det terrorister, islamistiska sådana.
            </seg>
          </u>
          <u>
            <seg>
              Min korta fråga, bara som en reality check här för Vänsterpartiet
              i debatten, är: Är samtliga dessa individer som ska utvisas enligt
              lagen om särskild utlänningskontroll att benämna som fattiga individer?
            </seg>
          </u>
          <note type="speaker">
            Anf. 60 LINDA WESTERLUND SNECKER (V) replik:
          </note>
          <u>
            <seg>
              Herr talman! Jag tycker att det är intressant, Adam Marttinen,
              att Sverigedemokraterna har mycket gemensamt med våldsbejakande
              jihadism. Ni hatar feminister, bögar, flator och klimataktivister,
              och ni är väldigt sugna på att förminska och inskränka religionsfriheten.
              Det är spännande att ni har så mycket gemensamt och att tonläget
              ändå är så högt.
            </seg>
          </u>
          <note type="speaker">
            Anf. 61 ADAM MARTTINEN (SD) replik:
          </note>
          <u>
            <seg>
              Herr talman! Här har vi dravlet och pinsamheten i Sveriges riksdag
              personifierad: Linda Westerlund Snecker i debatten. Tack för inlägget!
            </seg>
          </u>
          <u>
            <seg>
              Men när det gäller svaret på frågan: Kan man se en klassanalys
              i detta? De personer som utförde terrordåden i London var välutbildade
              individer. Detta är ett ideologiskt krig och har inget med klass
              att göra. Försök kom ­ ma in i debatten och se verkligheten för
              en gångs skull!
            </seg>
          </u>
          <note type="speaker">
            Anf. 62 TALMANNEN:
          </note>
          <u>
            <seg>
              Jag vill erinra om att vi ska undvika personangrepp av det slaget
              i Sveriges riksdag.
            </seg>
          </u>
          <note type="speaker">
            Anf. 63 LINDA WESTERLUND SNECKER (V) replik:
          </note>
          <u>
            <seg>
              Herr talman! Personangrepp är det enda Adam Marttinen och Sverigedemokraterna
              kan hantera. Svåra frågor är de helt inkapabla till.
            </seg>
          </u>
          <u>
            <seg>
              Jag har en reality check för Sverigedemokraterna: Det som vi
              diskuterar är personer som inte har begått brott men som utgör
              en säkerhetsrisk för Sverige. Detta kan ni inte skilja på, Adam
              Marttinen. Det är äpplen och päron. Vad ni vill göra är en fruktsallad
              i er populistiska politik.
            </seg>
          </u>
          <note type="speaker">
            Anf. 64 JOHAN HEDIN (C) replik:
          </note>
          <u>
            <seg>
              Herr talman! Alla har rätt att ta del av de skäl som anförs för
              att man ska få sitt uppehållstillstånd upphävt, men till skillnad
              från i brottmålsprocesser kan det inte alltid avslöjas hur de
              rättsvårdande myndigheterna fått del av den information som ligger
              till grund för beslutet. Detta skulle röja viktig information
              om hur man kan arbeta, något som skulle försvaga skyddet mot rikets
              säkerhet allvarligt.
            </seg>
          </u>
          <u>
            <seg>
              Det förslag som Linda Westerlund Snecker för fram är intressant
              men löser inte själva problemet. Eller menar hon att den information
              som ligger till grund för hur uppgifterna har framkommit ska röjas
              i en sådan process?
            </seg>
          </u>
          <note type="speaker">
            Anf. 65 LINDA WESTERLUND SNECKER (V) replik:
          </note>
          <u>
            <seg>
              Herr talman! Jag anser absolut inte att de väldigt känsliga skäl
              som finns för att vissa personer utgör ett säkerhetshot mot Sverige
              ska röjas. Det är därför processen ska in i domstol, för svensk
              rätt är proffs på sekretess, på svåra bedömningar och på att hålla
              saker hemliga. Några som inte är proffs på detta är vi politiker.
              Jag tycker inte att man på Regeringskansliet ska sitta på sådana
              uppgifter och avgöra i så extremt svåra fall.
            </seg>
          </u>
          <note type="speaker">
            Anf. 66 JOHAN HEDIN (C) replik:
          </note>
          <u>
            <seg>
              Herr talman! Jag kan köpa det principiella resonemanget, men
              faktum kvarstår att Linda Westerlund Snecker vill tvinga säkerhetsvårdande
              myndigheter att i en domstolsprocess röja viktig information till
              en bredare krets än bara de som jobbar med dessa frågor. Vissa
              saker måste kunna hållas hemliga för att de ska kunna göra sitt
              viktiga jobb att skydda Sverige från terrorangrepp och andra hot
              mot riket säkerhet.
            </seg>
          </u>
          <note type="speaker">
            Anf. 67 LINDA WESTERLUND SNECKER (V) replik:
          </note>
          <u>
            <seg>
              Herr talman! Det är därför vi i svenska domstolar har principer
              som stängda dörrar och hård sekretesslagstiftning, och det är
              därför svenska domstolar beslutar om hemliga tvångsmedel – just
              för att det handlar om väldigt känsliga ärenden.
            </seg>
          </u>
          <u>
            <seg>
              Jag tror att om vi utreder denna fråga och ser till att vi garanterar
              demokratin och rättssäkerheten genom att låta dessa beslut fattas
              av juridiskt utbildade domare, inte av politiska ministrar som
              flaxar dit vinden vänder, så garanterar vi rättssäkerheten i många
              år framåt.
            </seg>
          </u>
          <note type="speaker">
            Anf. 68 JOHAN PEHRSON (L) replik:
          </note>
          <u>
            <seg>
              Herr talman! Denna debatt är komplicerad. Att behålla balansen
              och vettet när man kokar av ilska är viktigt.
            </seg>
          </u>
          <u>
            <seg>
              Om man ändå är lite kall här ser man hur vi angrips av diverse
              populistiska förslag, och alla möjliga rättsliga konventioner
              som slår fast att Sverige är ett civiliserat land ska överges.
              Detta kommer också från Vänsterpartiet, som på allvar menar att
              vi ska ha rättegångar där det ska redogöras för vilka personer
              som antagligen har vittnat inom vår informationsinhämtning för
              att tala om att personer ägnar sig åt saker som gör att vi inte
              vill ha dem här. Det är allvarlig brottslighet.
            </seg>
          </u>
          <u>
            <seg>
              Vi pratar om icke-svenska medborgare som måste kunna utvisas.
              Skulle regeringen inte ha jurister på plats? Det kryllar ju av
              jurister där.
            </seg>
          </u>
          <note type="speaker">
            Anf. 69 LINDA WESTERLUND SNECKER (V) replik:
          </note>
          <u>
            <seg>
              Herr talman! Till skillnad från Johan Pehrson litar jag på svenskt
              rättsväsen. Jag litar på våra domstolar. Jag litar på våra domare
              och på att de är ytterst professionella. Vi har system som stängda
              dörrar och sekretess. Otroligt svåra beslut fattas varje dag i
              svenska domstolar. De är extremt vana vid det. Några som inte
              är vana att fatta sådana beslut är vi politiker och tillsatta
              ministrar på Regeringskansliet. Jag litar mer på våra statliga
              myndigheter när det gäller att kunna göra ett långsiktigt och
              demokratiskt ställningstagande i sådana här frågor.
            </seg>
          </u>
          <note type="speaker">
            Anf. 70 JOHAN PEHRSON (L) replik:
          </note>
          <u>
            <seg>
              Herr talman! Menar Linda Westerlund Snecker att personer som
              vittnar och berättar och som ligger till grund för de beslut som
              i dag fattas när icke-svenska medborgare inte är önskvärda eller
              ska utvisas ska uppträda i domstol inför advokater och inför den
              person som det gäller? Tror inte Linda Westerlund Snecker att
              dessa personer hotas? Det kan vara demokratikämpar från Iran eller
              människor som jobbar för kvinnors rättigheter i Turkiet eller
              vad man vill. Det är ju en situation där dessa personer utsätts
              för livsfara.
            </seg>
          </u>
          <note type="speaker">
            Anf. 71 LINDA WESTERLUND SNECKER (V) replik:
          </note>
          <u>
            <seg>
              Herr talman! Det är just därför vi har ett utarbetat system i
              svenska domstolar där man har videolänk med vittnen och stängda
              dörrar och där man skiljer de olika parterna åt. Jag säger inte
              att vi ska applicera en brottmålsprocess, utan jag föreslår att
              man ska sitta i förvaltningsrätten när det gäller dessa ärenden.
              Detta behöver utredas och tittas på, men principen står jag fast
              vid. Jag tycker att svenska domstolar och juridiska domare är
              mycket mer kompetenta att besluta i sådana här ärenden än politiskt
              tillsatta ministrar.
            </seg>
          </u>
          <note type="speaker">
            Anf. 72 ANDREAS CARLSON (KD):
          </note>
          <u>
            <seg>
              Herr talman! Jag vill inledningsvis tacka Moderaterna för initiativet
              till denna debatt. Den har varit klargörande på många sätt.
            </seg>
          </u>
          <u>
            <seg>
              När man lyssnar på statsrådet Mikael Damberg låter det emellanåt
              som att han är oppositionspolitiker eller företrädare för någon
              form av tanke ­ smedja. Vi hörde ett förslag från Mikael Damberg
              i ett replikskifte som jag hade med honom tidigare, där han sa
              att Säpo i dag inte kan informera en skola och att det skulle
              gå ganska enkelt att lösa. Men var så god. Det finns möjligheter
              när man leder ett arbete som inrikesminister att sätta igång och
              ta initiativ. Eller kommer denna idé också att läggas i vänta-och-se-lådan
              som uppenbarligen finns på Justitiedepartementet, där exempel
              ­ vis frågan om en LSU-utredning hamnade? Trots att Säkerhetspolisen
              lar ­ made tog det ett och ett halvt år innan regeringen tog upp
              denna larm ­ rapport och satte igång en utredning. Varför dröjer
              det varje gång som det kommer en skarp varning? Hade regeringen
              agerat direkt när larmet kom från Säkerhetspolisen hade vi i dag
              haft den lagstiftning som nu kommer att presenteras i en utredning
              i mars, som vi har hört Mikael Damberg säga flera gånger.
            </seg>
          </u>
          <u>
            <seg>
              Jag tycker att detta är talande för denna regerings arbete när
              det kommer till hot mot rikets säkerhet och när det kommer till
              rättspolitiken. Men det kommer väl att sluta med att vi från oppositionen
              i justitieutskottet får ta ett initiativ och trycka på även när
              det gäller det initiativ, eller idén, som kom från Mikael Damberg
              i denna debatt.
            </seg>
          </u>
          <note type="speaker">
            Anf. 73 JOHAN PEHRSON (L):
          </note>
          <u>
            <seg>
              Herr talman! Liberalerna vill också gärna tacka Moderaterna för
              initiativet. Det har på många sätt varit en intressant debatt.
              Det är ett ganska smalt ämne, och det är väldigt svårt att komma
              med några enkla lösningar. Det är viktigt att vi från riksdagens
              sida, när denna debatt fortsätter, vårdar det som är så viktigt.
              Det liberala öppna samhället är nämligen utsatt för ett ganska
              hårt tryck. Genom historien har det varit högerextremister och
              vänsterextremister, och nu är det islamister som är på tapeten
              rätt mycket. Alla vill vara med och montera ned det som vi tycker
              är så viktigt – den svenska öppenheten och den svenska friheten.
              Därför är det viktigt att man sätter upp en gräns både åt vänster
              och åt höger och tar debatten framåt. Men det finns hela tiden
              mer saker att göra.
            </seg>
          </u>
          <u>
            <seg>
              Från Liberalernas sida har vi pekat på att vi ser fram emot och
              välkomnar den utredning som nu pågår. Den kunde ha tillsatts för
              tio år sedan eller för fem år sedan. Nu kommer den att komma i
              mars. Låt oss invänta den och se vad vi kan göra för att ytterligare
              skärpa kontrollen av de individer som inte är önskvärda i vårt
              land men som just nu inte kan skickas iväg.
            </seg>
          </u>
          <u>
            <seg>
              Ibland har det i debatten låtit som att det är dropshipping med
              fallskärm som man ska ägna sig åt med dessa individer. Rent moraliskt
              förtjänar de egentligen detta. Men Sverige är ett civiliserat
              land, och vi ägnar oss inte åt denna typ av lagstiftning.
            </seg>
          </u>
          <u>
            <seg>
              Från Liberalernas sida har vi också lyft fram vikten av det förebyggan
              ­ de arbetet på lång sikt. Det handlar om att flytta Centrum mot
              våldsbejak ­ ande extremism till polisen. Vi vill stärka insynen
              i Folkbildningsrådet. Vi vill förbjuda utländsk finansiering av
              religiösa institutioner och skolor och se till att detta stärks
              och kontrolleras. Vi vill fortsätta utbyggnaden av polisen och
              Säkerhetspolisen. Och vi vill stärka förutsättningarna för elektronisk
              övervakning för att avslöja denna typ av verksamhet.
            </seg>
          </u>
          <u>
            <seg>
              Det har varit en bra debatt, och den behöver fortsätta.
            </seg>
          </u>
          <note>
            (Applåder)
          </note>
          <note type="speaker">
            Anf. 74 RASMUS LING (MP):
          </note>
          <u>
            <seg>
              Herr talman! I december 2001 utvisades två egyptiska medborgare
              från Bromma flygplats. De kedjades fast, kläddes av och fördes
              till Egypten där de utsattes för grov tortyr. Den ena blev inte
              dömd utan kom tillbaka till Sverige efter ett par år.
            </seg>
          </u>
          <u>
            <seg>
              Detta är också någonting som vi måste lära oss av. Vi ska arbeta
              aktivt med att undanröja verkställighetshinder. Men det är inte
              okomplicerat, eftersom det handlar om förtryckande regimer. Emellanåt
              är det rent grotes ­ ka regimer.
            </seg>
          </u>
          <u>
            <seg>
              Detta fick kritik från KU och FN:s kommitté mot tortyr. Och vi
              måste ta med oss och lära oss att vi måste kombinera säkerhet
              för Sverige med respekt för mänskliga rättigheter och Europakonventionen.
            </seg>
          </u>
          <u>
            <seg>
              Herr talman! Jag är mycket glad över att den svenska säkerhetspolisen
              är en stark myndighet som fungerar väl och har koll på farliga
              personer. Vi har tillfört mer medel till Säpo, och det har funnits
              en bred enighet om det. Ännu viktigare har det varit att Säpo
              har fått fler verktyg för att utföra sitt jobb. Det senaste exemplet
              var hemlig dataavläsning.
            </seg>
          </u>
          <u>
            <seg>
              Från Miljöpartiets sida föreslog vi för två och ett halvt år
              sedan att elektronisk övervakning med fotboja skulle möjliggöras.
              Då fanns det kritik från en del partier. Nu verkar det finnas
              en samsyn, vilket jag tycker är bra.
            </seg>
          </u>
          <u>
            <seg>
              Herr talman! Jag vill också tacka för initiativet till denna
              debatt. Detta är viktiga frågor och kommer att vara det även framöver.
            </seg>
          </u>
          <note type="speaker">
            Anf. 75 Statsrådet MIKAEL DAMBERG (S):
          </note>
          <u>
            <seg>
              Herr talman! Jag vill tacka Moderaterna igen för denna debatt.
              Det är en del höga tonlägen, men vi har ett ansvar i denna kammare
              att driva dessa frågor framåt. Det finns en frustration över att
              vi de facto inte kan utvisa ett antal personer som vi gemensamt
              i denna kammare anser inte borde finnas i vårt land.
            </seg>
          </u>
          <u>
            <seg>
              Jag ser fram emot att vi ganska snart kommer att få ett utredningsresultat
              som visar hur vi kan skärpa denna lagstiftning – vässa lagstiftningen
              – så att också Säkerhetspolisen får nya verktyg. Det behövs.
            </seg>
          </u>
          <u>
            <seg>
              Sedan fortsätter regeringen arbetet med att försöka riva de hinder
              som finns för att verkställighet ska kunna genomföras. Jag uppfattar
              att det finns en bred politisk enighet om att göra ett sådant
              arbete.
            </seg>
          </u>
          <note>
            Den särskilda debatten var härmed avslutad.
          </note>
          <note>
            § 2 Anmälan om kompletteringsval
          </note>
          <note>
            T almannen meddelade att Miljöpartiets riksdagsgrupp anmält Annika
            Hirvonen Falk som ersättare i riksdagsstyrelsen .
          </note>
          <note>
            T almannen förklarade vald till
          </note>
          <note>
            ersättare i riksdagsstyrelsen
          </note>
          <note>
            Annika Hirvonen Falk (MP)
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20: 169
          </note>
          <note>
            Till riksdagen
          </note>
          <note>
            Interpellation 2019/20:169 Snabbare bodelningsprocesser
          </note>
          <note>
            av Martina Johansson (C)
          </note>
          <note>
            Interpellationen kommer att besvaras torsdagen den 19 december
            2019.
          </note>
          <u>
            <seg>
              Skälet till dröjsmålet är sedan tidigare inbokade arrangemang.
            </seg>
          </u>
          <note>
            Stockholm den 27 november 2019
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson
          </note>
          <note>
            § 4 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till socialutskottet :
          </note>
          <note>
            RiR 2019:33 Inspektionen för vård och omsorg – en tillsynsverksamhet
            med förhinder
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2019/20:41 till utrikesutskottet
          </note>
          <note>
            Motioner
          </note>
          <note>
            2019/20:3435 till justitieutskottet
          </note>
          <note>
            2019/20:3437 till utbildningsutskottet
          </note>
          <note>
            § 6 Svar på interpellation 2019/20:62 om svensk vapenexport till
            Jemen
          </note>
          <note type="speaker">
            Anf. 76 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Allan Widman har frågat mig vilka övergripande åtgärder
              jag är beredd att vidta för att punkt 70 om vapenexport i januariavtalet
              ska få genomslag när det gäller export av krigsmateriel till de
              berörda länderna.
            </seg>
          </u>
          <note>
            Export av krigsmateriel från Sverige prövas utifrån ett mycket
            strikt regelverk som riksdagen och regeringen har lagt fast och
            där Inspektionen för strategiska produkter, ISP, är behörig tillståndsmyndighet.
            Sedan 2013 har inga tillstånd för ny export av krigsmateriel från
            Sverige till Saudiarabien utfärdats, respektive 2017 vad gäller
            Förenade Arabemiraten.
          </note>
          <u>
            <seg>
              Sverige har ett av världens mest strikta regelverk för kontroll
              av krigsmaterielexport. Genom ikraftträdandet av den så kallade
              KEX-överenskommelsen förra året har de svenska reglerna även skärpts
              ytterligare.
            </seg>
          </u>
          <u>
            <seg>
              I januariavtalet uttalas en viktig principiell inställning om
              att inte godkänna vapenexportaffärer med icke-demokratiska länder
              som deltar militärt i Jemenkonflikten så länge konflikten pågår.
            </seg>
          </u>
          <note>
            Enligt det svenska exportkontrollregelverket prövar ISP frågor
            om tillstånd för export av krigsmateriel. ISP kan samråda med
            Exportkontrollrådet, EKR, där företrädare för alla riksdagspartier
            sitter. För det fall ISP överlämnar ett ärende till regeringen
            kommer regeringen att pröva det i enlighet med gällande regelverk.
          </note>
          <note type="speaker">
            Anf. 77 ALLAN WIDMAN (L):
          </note>
          <u>
            <seg>
              Herr talman! Tack för svaret på min interpellation, statsrådet!
            </seg>
          </u>
          <u>
            <seg>
              Bakgrunden till interpellationen är att man brukar hänvisa till
              myndigheten ISP, Inspektionen för strategiska produkter , när
              man på politisk nivå kommenterar exportkontroll. Man brukar använda
              formuleringar som att man prövar varje enskilt fall. Därför är
              punkt 70 i januariavtalet något av en främmande fågel i dessa
              sammanhang, herr talman. Punkten är generellt formulerad, och
              den är dessutom införd i ett politiskt avtal.
            </seg>
          </u>
          <u>
            <seg>
              Jag måste också framhålla att det svar som statsrådet har givit
              är ovanligt talande. Först och främst tror jag att betonandet
              av att nya tillstånd inte har utfärdats de senaste åren innebär
              att man kan dra slutsatsen att följdleveranser inte omfattas av
              punkt 70. Av de konsekventa hänvisningarna till regelverket och
              den gällande lagstiftningen drar jag också slutsatsen att punkt
              70 egentligen saknar materiell betydelse.
            </seg>
          </u>
          <note type="speaker">
            Anf. 78 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Först kanske jag bara ska notera att rubriken på
              Allan Widmans interpellation, Svensk vapenexport till Jemen ,
              i stora delar faktiskt är rätt missvisande. Sverige har aldrig
              exporterat några vapen till Jemen. Sverige har heller inte för
              avsikt att exportera några vapen till Jemen; det finns så att
              säga inte på kartan med tanke på hur situationen ser ut.
            </seg>
          </u>
          <u>
            <seg>
              Vad frågan gäller är tidigare affärer med Saudiarabien och Förenade
              Arabemiraten, som alltså är indragna i konflikten med Jemen. Men
              där är det alltså så, precis som jag sa i mitt svar, att det inte
              har godkänts några nya affärer med Saudiarabien sedan 2013 eller
              med Förenade Arabemiraten sedan 2017. Nu får vi se hur konflikten
              utvecklar sig – det finns uppgifter om att Förenade Arabemiraten
              är på väg att dra sig ur den, men det återstår som sagt att se.
              Sedan några år tillbaka har dock alltså varken regeringen eller
              ansvarig myndighet, ISP, godkänt några nya affärer med Saudiarabien
              eller Förenade Arabemiraten.
            </seg>
          </u>
          <u>
            <seg>
              Januariavtalet bekräftar den hållningen. Det är min uppfattning.
              Har Allan Widman några synpunkter på det bör han kanske snarare
              ta upp det med sin partiledning än med mig, eftersom Liberalerna
              ju står bakom januariavtalet och dess skrivning i den delen.
            </seg>
          </u>
          <u>
            <seg>
              Allmänt sett kan jag konstatera att Sverige har en av världens
              starkaste lagstiftningar när det gäller krigsmaterielexport. Den
              blev ännu strängare förra året, då vi även införde ett särskilt
              demokratikriterium som stärker lagstiftningen. Det finns också
              reformer för att uppföljningen ska stärkas, det vill säga att
              vi ska se till att det vi exporterar hamnar på rätt ställe och
              inte kommer på avvägar.
            </seg>
          </u>
          <u>
            <seg>
              Det är dock inte det enda, utan Sverige har sannolikt också världens
              mest transparenta system när det gäller export av krigsmateriel.
              Riksdagens partier involveras i detta på ett sätt som jag nog
              skulle vilja påstå inte förekommer någon annanstans i världen.
              Det är den ordning vi har. I Exportkontrollrådet sitter det representanter
              för samtliga riksdagspartier, och där diskuteras alla större affärer.
              Det är ISP:s generaldirektör som fattar beslut i ärendena, men
              Exportkontrollrådet har en väldigt viktig rådgivan ­ de funktion
              i det svenska systemet. Där finns också Allan Widmans parti Liberalerna
              företrätt.
            </seg>
          </u>
          <u>
            <seg>
              Detta är en bra ordning, och jag kommer att fortsätta värna den.
            </seg>
          </u>
          <note type="speaker">
            Anf. 79 ALLAN WIDMAN (L):
          </note>
          <u>
            <seg>
              Herr talman! När det gäller transparens fanns det ju en del förslag
              från KEX-utredningen. De kommer emellertid inte att genomföras.
              Jag kan dela uppfattningen att transparensen såvitt angår riksdagspartierna
              är väldigt god, men när det gäller allmänhetens möjligheter till
              insyn är den mycket begränsad i de här fallen.
            </seg>
          </u>
          <u>
            <seg>
              Jag noterar att statsrådet fortsätter att betona att det handlar
              om nya tillstånd. Jag drar därför återigen slutsatsen att följdleveranser
              inte anses omfattas av punkt 70. Jag noterar också att statsrådet
              konsekvent bekräftar att punkt 70 ska ses som en bekräftelse av
              det nu rådande regelverket, och därmed kan jag återigen dra slutsatsen
              att den saknar materiell betydelse.
            </seg>
          </u>
          <u>
            <seg>
              Avslutningsvis, herr talman, vill jag säga att vi ledamöter inte
              sätter rubriken på våra interpellationer själva – det sker med
              Riksdagsförvaltningens bistånd.
            </seg>
          </u>
          <note type="speaker">
            Anf. 80 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Nej, jag skulle inte säga att punkten saknar materiell
              innebörd. När vi så tydligt säger att det inte har förekommit
              några nya affärer sänder vi en viktig signal utåt: Skulle det
              komma upp frågor på regeringens bord – om ISP skulle lyfta ett
              ärende om exempelvis en ny affär – kan man med ledning av januariavtalet
              räkna ut hur en sådan prövning förmodligen skulle falla ut. Det
              gäller naturligtvis inom ramen för den lagstiftning som finns,
              för det säger vi också i januariavtalets skrivning: Gällande rätt
              och lagstiftning ska tillämpas. Det är också en viktig markering
              som bland annat har bäring på de affärer som inte är nya, om jag
              uttrycker det så.
            </seg>
          </u>
          <u>
            <seg>
              När det sedan gäller allmänhetens möjligheter till insyn finns
              det ju vissa frågor i statsförvaltningen som vi inte kan vara
              helt öppna med. Det tror jag att även allmänheten har förståelse
              för. Här handlar det både om företagssekretess och om utrikessekretess,
              det vill säga Sveriges förhållande till främmande makt. Även om
              jag är en stor vän av transparens, offentlighet och öppenhet inser
              ju jag – liksom allmänheten, vet jag – att det finns frågor som
              faktiskt inte kan hanteras öppet. Det skulle nämligen skada Sveriges
              intressen, ibland allvarligt, om vi gjorde det.
            </seg>
          </u>
          <u>
            <seg>
              Jag är dock glad för den ordning vi har, nämligen en transparent
              ordning i förhållande till riksdagspartierna. Det gör att partierna
              får möjlighet inte bara till insyn utan även till att påverka
              hur man ska landa i de olika konkreta affärerna. Jag påstår att
              Sverige är i praktiken ensamt i världen om en sådan ordning. Jag
              tycker att den är bra, och jag vill gärna hålla på den. Där hanteras
              som sagt de enskilda ärendena.
            </seg>
          </u>
          <u>
            <seg>
              Jag har ingen anledning att ändra på denna ordning, och den bekräftades
              som sagt av riksdagen så sent som förra året. Jag utgår ifrån
              att Allan Widman står bakom den. Allan Widman och Liberalerna
              stod också bakom den uppgörelse vi slöt kring den nya KEX-lagstiftningen
              – även när det gällde frågan om just transparens.
            </seg>
          </u>
          <note type="speaker">
            Anf. 81 ALLAN WIDMAN (L):
          </note>
          <u>
            <seg>
              Herr talman! Ja, Allan Widman och Liberalerna står bakom KEX-överenskommelsen.
              Samtidigt vill jag säga att vi när det gällde just transparensen
              ville gå längre. KEX-överenskommelsen är ju en kompromiss där
              alla har fått ge och ta.
            </seg>
          </u>
          <u>
            <seg>
              Min bedömning är att den diskretion som gäller svenska vapenaffärer
              med utlandet är en viktig konkurrensfördel för svensk försvarsindustri.
              Det tror jag.
            </seg>
          </u>
          <note type="speaker">
            Anf. 82 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Där delar vi uppfattning.
            </seg>
          </u>
          <u>
            <seg>
              Detta är ett av de svåraste områdena att hantera, både etiskt
              – ibland – och politiskt. Så är det bara.
            </seg>
          </u>
          <u>
            <seg>
              Å ena sidan har vi ett intresse av att se till att det försvarsmateriel
              som vi exporterar inte hamnar i orätta händer och att det används
              på ett legitimt sätt i meningen att utgångspunkten måste vara
              att andra länder har rätt att försvara sitt land liksom vi har
              rätt att försvara vårt land. Det bör därför finnas en rimlighet
              i att vi om vi har en vapenindustri i Sverige kan exportera till
              exempelvis länder som har legitima intressen av att försvara sin
              säkerhet. Det har jag inga som helst problem att försvara – tvärtom
              tycker jag att det är en god moralisk princip att hålla på.
            </seg>
          </u>
          <u>
            <seg>
              Å andra sidan gäller det att se till att dessa vapen inte kommer
              i orätta händer. Därför har vi detta strikta regelverk.
            </seg>
          </u>
          <u>
            <seg>
              Dessutom har vi argumentet som rör vår försvarsindustri, som
              i sin tur är kopplad till vår alliansfrihet. Det vill säga: Om
              vi ska kunna upprätthålla denna alliansfrihet på ett bra och trovärdigt
              sätt framöver måste vi också ha tillgång till en egen försvarsindustri.
              Detta innebär – för att det över huvud taget ska kunna bära sig
              – att man måste vara beredd att exportera krigsmateriel.
            </seg>
          </u>
          <u>
            <seg>
              Det är alltså en svår etisk fråga. Den ordning vi har tycker
              jag har landat på ett bra sätt, och jag står för denna lagstiftning.
              Men detta är inte det lättaste politikområde vi har att hantera,
              kan man väl säga.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2019/20:134 om stärkt konsumentskydd
            på bostadsrättsmarknaden
          </note>
          <note type="speaker">
            Anf. 83 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Larry Söder har frågat mig om regeringen har för
              avsikt att komma med förslag som stärker konsumentskyddet inom
              bostadsrättsmarknaden och om regeringen har för avsikt att använda
              SOU 2017:31, alltså en statlig utredning, som underlag för eventuella
              förslag för att stärka konsumentskyddet.
            </seg>
          </u>
          <u>
            <seg>
              Det ska vara tryggt att bo och investera i bostadsrättslägenheter.
              Det behövs därför ett bra rättsligt skydd både för bostadsrättshavare
              och för dem som avser att köpa en bostadsrätt, inte minst eftersom
              ett köp av en bostadsrätt ofta har en väldigt stor ekonomisk betydelse
              för en privatperson.
            </seg>
          </u>
          <u>
            <seg>
              Regeringen gav därför en utredare i uppdrag att se över hur konsumentskyddet
              på bostadsrättsmarknaden kan stärkas. Förslagen, som finns i det
              betänkande som Larry Söder tar upp, berör flera olika komponenter
              i konsumentskyddet. De frågeställningar som förslagen aktualiserar
              skiljer sig alltså åt.
            </seg>
          </u>
          <u>
            <seg>
              De senaste åren har förändringar på marknaden och olika aktörers
              tillvägagångssätt aktualiserat nya frågor som påverkar konsumenters
              intressen. Utvecklingen illustrerar vikten av att regelverket
              ger lösningar som människor kan lita på. Även byggföretag och
              kreditgivare har ett intresse av att till exempel förhandsavtal
              är en trovärdig form av investering.
            </seg>
          </u>
          <u>
            <seg>
              Det är viktigt att vi når resultat i dessa frågor. På Justitiedepartementet
              överväger vi därför nu hur man bäst kan gå vidare med dem. De
              förslag som finns i betänkandet från 2017 ingår som en del i det
              arbetet.
            </seg>
          </u>
          <note type="speaker">
            Anf. 84 LARRY SÖDER (KD):
          </note>
          <u>
            <seg>
              Herr talman! Att köpa en bostad är kanske den största affär vi
              medborgare gör. Det är mycket pengar, och vi tar som individer
              en stor risk när vi investerar i en bostad. Samtidigt sätter vi
              vår tillit till andra parter i en sådan affär. Just när vi köper
              bostadsrätt sätter vi även våra ekonomiska åtaganden i förening
              med andras eftersom man har gemensamma ekonomiska åtaganden i
              en bostadsrättsförening.
            </seg>
          </u>
          <u>
            <seg>
              Då är det viktigt att vi som lagstiftare tar detta på största
              allvar och försöker att hitta den rätta balansen för att skyddet
              för köparen ska vara så bra som möjligt utan att för den skull
              göra saker krångliga, byråkratiska eller osäkra för den som säljer.
            </seg>
          </u>
          <u>
            <seg>
              Vi har det senaste året sett flera exempel på att konsumentskyddet
              på något sätt behöver stärkas inom bostadsrättsdelen, inte minst
              med tanke på skriverierna kring några bostadsrättsföreningar i
              Malmö.
            </seg>
          </u>
          <u>
            <seg>
              Om du går i tankar på att köpa en bostadsrätt ställs du inför
              svåra situa ­ tioner. Om du skriver ett förhandsavtal har du ingen
              insyn i styrelsens verksamhet fram till dess att du skriver på
              upplåtelseavtalet. Allt oftare är denna tidsperiod ganska lång,
              och mycket kan hända.
            </seg>
          </u>
          <u>
            <seg>
              Det råder osäkerhet om huruvida du som köpare under tiden fram
              till upplåtelseavtalet faktiskt kan säga upp avtalet vid givna
              situationer, till exempel vid stora förseningar, ökade kostnader
              och liknande.
            </seg>
          </u>
          <u>
            <seg>
              Jag menar att det när affären i viktiga delar har förändrats
              bör finnas en tydlig möjlighet i lagstiftningen att säga upp avtalet.
              Det finns otaliga exempel på situationer där den enskilde konsumenten
              har hamnat i kläm när det gäller förhandsavtal och situationer
              som radikalt har förändrats och där man inte kan säga upp avtalet
              – eller där detta medför stora ekonomiska kostnader – för att
              komma ifrån en ohållbar situation.
            </seg>
          </u>
          <u>
            <seg>
              Om du köper en bostadsrätt i en äldre förening har du ganska
              få sätt att på ett enkelt och överskådligt vis göra en bedömning
              av statusen på föreningen. Några nyckeltal för att jämföra föreningar
              eller på andra sätt förenkla för köparen att bilda sig en uppfattning
              finns egentligen inte. Du har svårt att på ett enkelt sätt bilda
              dig en uppfattning om reinvesteringstakten och hur den långsiktiga
              ekonomiska situationen ser ut i respektive förening.
            </seg>
          </u>
          <u>
            <seg>
              Konsumentskyddet på bostadsrättsmarknaden fungerar generellt
              sett ganska väl. De flesta bostadsrättsföreningar vilar på en
              hållbar och sund ekonomisk grund, och medlemmarna i bostadsrättsföreningarna
              kan ha ett långsiktigt tryggt boende.
            </seg>
          </u>
          <u>
            <seg>
              Det jag ser som de delar vi främst behöver förbättra är insynen
              i bostadsrättsföreningens arbete, avskrivningar på ett långsiktigt
              och hållbart sätt för att möta underhållsbehovet samt större möjlighet
              att bedöma en förenings ekonomiska status, både för den som är
              i färd med att köpa en andel i en bostadsrättsförening och för
              den som bara vid enstaka tillfällen under året tar del av bostadsrättsföreningens
              arbete och ställning.
            </seg>
          </u>
          <u>
            <seg>
              Därutöver är möjligheten att säga upp förhandsavtal en av de
              viktigaste punkterna att se över.
            </seg>
          </u>
          <u>
            <seg>
              Min oro inför framtiden är att vi tar för lätt på dessa frågor
              och därmed undergräver bostadsrätten som bostadsform.
            </seg>
          </u>
          <u>
            <seg>
              Min förhoppning är att ministern tar till sig den utredning,
              SOU 2017:31 , som jag hade med i min interpellation. Den löser
              givetvis inte allt, men den är en bra början för att ta tag i
              vissa delar som stärker konsumentskyddet.
            </seg>
          </u>
          <u>
            <seg>
              Jag tycker att bostadsrätten är en bra form av bostad och ser
              gärna att vi försöker att göra den bättre ur konsumentperspektiv.
            </seg>
          </u>
          <u>
            <seg>
              Ministern svarade att betänkandet ingår som en del i arbetet.
              Finns det andra utredningar som ministern ser som relevanta för
              det fortsatta arbetet, eller har ministern för avsikt att starta
              en ny utredning på detta område?
            </seg>
          </u>
          <note type="speaker">
            Anf. 85 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Jag känner mycket väl till hur bostadsrättsinnehav
              kan vara och är. Jag har köpt två bostadsrätter i mitt liv; jag
              har sedermera också sålt båda två. Jag har dessutom suttit i en
              bostadsrättsförenings styrelse, så jag vet sannerligen också hur
              komplicerat det kan vara att förvalta dessa fastigheter och att
              samarbeta i en förening på detta sätt.
            </seg>
          </u>
          <u>
            <seg>
              Vi har i grunden en ordning som vi kan vara stolta över, skulle
              jag vilja säga, med ett sätt att organisera boendet när det gäller
              bostadsrätter som inte så många andra länder har. Jag tycker att
              det sätt vi jobbar på när det gäller bostadsrätterna och bostadsrättsföreningarna
              är ett väldigt bra sätt att förvalta fastigheter.
            </seg>
          </u>
          <u>
            <seg>
              Det kan, precis som Larry Söder sa, finnas skäl att stärka konsumentskyddet
              generellt sett när det gäller bostadsrätter. Det var därför denna
              ut ­ redning tillsattes. Det gäller till exempel situationer där
              man tecknar förhandsavtal – alltså där man tecknar sig för en
              bostadsrätt i en fastighet som ska byggas så småningom.
            </seg>
          </u>
          <u>
            <seg>
              Här vet vi att det har blivit problem när bygget försenas eller
              när det blir avsevärt dyrare än det var tänkt. Det finns också
              en frågeställning om när man egentligen ska få tillgång till den
              lägenhet som man ska flytta in i och om vilket skydd man har som
              konsument om man inte får vad man förväntar sig.
            </seg>
          </u>
          <u>
            <seg>
              Det finns ett antal förslag i den utredning som Larry Söder hänvisade
              till. Jag menar dock att det kan ifrågasättas om dessa förslag
              är tillräckliga – jag tror att vi behöver gå ännu längre. Därför
              bereder vi nu detta på departementet och funderar på om vi behöver
              tillsätta ytterligare utredningar i denna del för att man ska
              kunna få ett bättre och mer fullgott skydd. Vi funderar på om
              det är något ytterligare som behöver göras i den delen.
            </seg>
          </u>
          <u>
            <seg>
              När det gäller utredningens förslag i övrigt finns det till exempel
              också förslag om underhållet av fastigheten – om hur detta ska
              redovisas i bokföringen och hur avskrivningsreglerna ska se ut.
              Detta har i sin tur betydelse för hur föreningen planerar sitt
              underhåll. Hela syftet är att se till att bostadsrättsföreningar
              sätter av tillräckligt med pengar för att klara av att underhålla
              sina fastigheter på lång sikt så att de inte förfaller.
            </seg>
          </u>
          <u>
            <seg>
              Det finns olika tekniska vägar att gå just när det gäller avskrivningsmöjligheter.
              Branschen har reagerat mot det förslag som ligger i utredningen,
              och det var en enig bransch. HSB, Riksbyggen, SBC och alla branschföreträdare
              reagerade mot utredningens förslag och föreslog en annan modell.
              Jag ska inte gå in i detalj på hur de olika förslagen skiljer
              sig åt. Jag kan bara konstatera att vi behöver ha mer underlag
              för att kunna avgöra vilken väg vi ska gå, om vi ska gå den väg
              som utredningen pekar ut, om vi ska gå den väg som branschen pekar
              ut eller om vi kan hitta någonting mittemellan. Det behöver vi
              analysera djupare.
            </seg>
          </u>
          <u>
            <seg>
              När det däremot gäller ökade krav på fastighetsmäklarna att informera
              om bostadsrätten och vilka delar man ska informera om tycker jag
              att det finns bra förslag i utredningen som vi kan gå vidare med.
            </seg>
          </u>
          <u>
            <seg>
              Utredningen har alltså en stor mängd förslag på ganska många
              områden som vi arbetar med. Men vi kommer att behöva komplettera
              den liggande utredningen för att kunna gå till riksdagen med ett
              starkt förslag. När vi är färdiga med analysen av utredningens
              förslag återkommer vi till riksdagen. Och jag för förstås gärna
              en dialog med riksdagens partier om var vi ska landa i detta.
            </seg>
          </u>
          <note type="speaker">
            Anf. 86 LARRY SÖDER (KD):
          </note>
          <u>
            <seg>
              Herr talman! Jag håller med ministern om att vi i grunden ska
              vara stolta över bostadsrättsföreningarna och den typen av bostäder
              som vi har i Sverige. Vi är ganska unika i ett internationellt
              perspektiv. Jag tycker att det är väldigt bra.
            </seg>
          </u>
          <u>
            <seg>
              Svaret jag får från ministern, att det krävs kompletteringar
              för att kunna gå vidare i denna fråga, är bra. Det betyder att
              det kommer att ta ett litet tag innan vi kommer fram till ett
              beslut på ett eller annat sätt. Vi deltar gärna i en dialog för
              att få det så bra som möjligt.
            </seg>
          </u>
          <u>
            <seg>
              När det gäller reinvesteringar i bostäder, i fastigheter, föreslår
              utredningen till exempel att det ska krävas att det finns en likviditetsanalys,
              så att den som är i stånd att köpa en andel i bostadsrättsföreningen
              ska kunna veta hur ekonomin ser ut. Det ska även finnas olika
              delar som gör att man enkelt och tydligt kan se hur den ekonomiska
              situationen ser ut i bostadsrättsföreningen. Det unika med en
              bostadsrättsförening är att man faktiskt sätter sig i skuld tillsammans
              med många andra människor, och då måste man ha så bra information
              som möjligt.
            </seg>
          </u>
          <u>
            <seg>
              Jag skulle också vilja göra ministern uppmärksam på frågan om
              ett bostadsrättsregister, som finns med i utredningen. Till skillnad
              från fastighetsregistret finns det inget centralt register över
              bostadsrätter. Om föreningarna inte hanterar underrättelser, anteckningar
              och pantsättningar på ett korrekt sätt kan det leda till att lägenhetsförteckningarna
              innehåller felaktiga uppgifter om panter. Om dessa inte är korrekta
              kan rättsförluster uppstå och de enskilda styrelseledamöterna
              i bostadsrättsföreningen faktiskt bli skadeståndsskyldiga. Inte
              att glömma är det krångligt och administrativt stökigt för banker
              och kreditinstitut att hantera sådana bostadsrättskrediter. De
              har svårt att få information på ett enkelt sätt, och det kan göra
              att de drar sig undan från sådana delar i sin verksamhet.
            </seg>
          </u>
          <u>
            <seg>
              Ett nationellt register skulle underlätta för banker såväl som
              för föreningar liksom för den enskilde bostadsrättsinnehavaren
              och framtida köpare. Det finns flera utredningar om just ett register,
              men man har aldrig kommit till skott med att införa det. Jag tycker
              att ministern kan ta med sig också detta i den framtida diskussionen.
              Jag tror att det skulle vara väldigt välkommet.
            </seg>
          </u>
          <u>
            <seg>
              Jag tror även att man ska kunna göra en allmän översyn av bostadsrättslagen.
              Det skulle också välkomnas av branschen. Tiderna förändras, och
              lagen börjar få en hel del år på nacken, vilket skulle motivera
              en allmän översyn av bostadsrättslagen. Det saknas till exempel
              samordning mellan olika lagar, vilket gör det svårt att tolka
              hur det ska vara. Till exempel förekommer det i vissa fall att
              köpare beviljas medlemskap i en bostadsrättsförening före tillträdesdagen.
              Genom medlemskapet övergår ansvaret gentemot föreningen helt sonika
              till köparen för till exempel skador på lägenheten – en situation
              som köparen rimligtvis inte kan kontrollera men ändå har ansvaret
              för.
            </seg>
          </u>
          <u>
            <seg>
              Min fråga till ministern är också: Är ministern beredd att se
              över bostadsrättslagen i allmän mening och starta arbetet med
              detta under denna mandatperiod?
            </seg>
          </u>
          <note type="speaker">
            Anf. 87 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Min inriktning är att strama upp lagstiftningen
              i en del avseenden. Det gäller det som vi var inne på, till exempel
              vilken informa ­ tion som mäklaren ska lämna när man ska köpa
              en bostadsrätt. Det gäller också frågan om förhandsavtalet. Där
              kan man hamna i situationen att man inte får det som man blivit
              lovad eller som man upplevde fanns i avtalet. Vilken rätt har
              man då? Här finns förslag i utredningen som vi arbetar med. Men
              jag tror att vi behöver vara ännu starkare i den delen. Därför
              måste vi helt enkelt ta in mer underlag för att vi ska veta var
              vi ska landa.
            </seg>
          </u>
          <u>
            <seg>
              När det sedan gäller registerfrågan – jag tar naturligtvis gärna
              med mig frågan – ska man veta att det här är en jättestor marknad.
              Vi pratar om 25 000 bostadsrättsföreningar i Sverige. Man förstår
              själv att ett centralt register med 25 000 bostadsrättsföreningar,
              där exempelvis alla panter ska redovisas, är en ganska stor administrativ
              apparat som det handlar om. Det måste dessutom skötas, förvaltas
              och alltid vara uppdaterat för att det ska vara någon mening med
              det. Man ska ha klart för sig att ett centralt register inte är
              en liten sak.
            </seg>
          </u>
          <u>
            <seg>
              Larry Söder nämnde i sitt första inlägg att bostadsrättsföreningar
              kan om inte kapas så i vart fall tas över av individer som inte
              bor i bostadsrättsföreningen eller som äger ett bolag som äger
              en del av lägenheterna. Det finns ett par sådana exempel i Malmö.
              Risken med sådana upplägg är att man inte sköter fastigheten på
              det sätt som man ska göra, att det blir en sämre boendemiljö för
              de övriga bostadsrättsinnehavarna, att underhållet eftersätts
              – helt enkelt att fastigheten står och förfaller.
            </seg>
          </u>
          <u>
            <seg>
              Larry Söder frågade om det finns några förslag från andra utredningar
              som vi arbetar med. Vi arbetar nu med frågeställningen om minoritetsskyddet.
              I dag kan 10 procent av medlemmarna kräva en särskild granskning
              av föreningen. Men för att en sådan granskning ska bli av räcker
              det inte att de 10 procenten kräver det, utan det krävs också
              ett beslut på en stämma. Då kan en majoritet på stämman rösta
              ned förslaget. På det sättet faller hela minoritetsskyddet; det
              blir inte effektivt av det. Detta har vi sagt att vi måste ändra
              på. Vi vill att en minoritet ska kunna gå direkt till Bolagsverket
              för att få till stånd en granskning av föreningen utan att behöva
              ha ett stämmobeslut. Det ska räcka med 10 procent. Då blir det
              en mycket större effektivitet i granskningen av exempelvis sådana
              situationer som har nämnts.
            </seg>
          </u>
          <u>
            <seg>
              Det är mycket som måste göras när det gäller risk för kapningar
              och risk för att oseriösa aktörer kommer in, men det här är i
              alla fall ett sätt att komma åt sådana situationer. Det är ett
              förslag som vi arbetar med och som vi hoppas kunna gå till riksdagen
              med i närtid.
            </seg>
          </u>
          <note type="speaker">
            Anf. 88 LARRY SÖDER (KD):
          </note>
          <u>
            <seg>
              Herr talman! Det är väldigt välkommet att man ser till att det
              i alla fall blir svårare att kapa bostadsrättsföreningar. Det
              har ju varit några sådana uppmärksammade fall. Jag tycker att
              det är jättebra att ministern har uppmärksammat och jobbar vidare
              med detta, för det hotar ju bostadsrättsföreningarna som företeelse
              om det inte fungerar på ett bra sätt.
            </seg>
          </u>
          <u>
            <seg>
              Jag vill gå in lite grann till på förhandsavtalet. Vi behöver
              lösa problemet på ett bra sätt så att det blir enklare att säga
              upp ett förhandsavtal. Inte nog med att priset på bostadsrättslägenheten
              blir helt annorlunda utan tiden för inflyttning kan också bli
              framflyttad ett antal gånger, vilket gör att man hamnar i en konstig
              situation. Man kan ju som enskild person eller familj hamna i
              en helt annan situation än den som man var i när man skrev på
              avtalet, det vill säga att man kanske inte har möjlighet att få
              ett lån för bostadsrättslägenheten.
            </seg>
          </u>
          <u>
            <seg>
              Vi måste se över möjligheten att säga upp förhandsavtal i vissa
              specifika situationer. Sedan ska det givetvis finnas ett skydd
              för den som ska bygga fastigheten, så att man vet ungefär hur
              många lägenheter som blivit sålda så att man inte står med en
              bostadsrättsförening utan medlemmar. Jag tycker att det är viktigt
              att man ser över reglerna om förhandsavtal, så att det finns en
              möjlighet för den enskilda konsumenten att backa ur om det uppstår
              väsentliga skillnader.
            </seg>
          </u>
          <u>
            <seg>
              Jag tycker att ministern har gett bra svar på frågorna, och vi
              har haft en bra dialog. Jag fortsätter gärna dialogen framöver.
              Dessa frågor är oerhört viktiga. Jag tror att bostadsrätten som
              sådan är viktig för oss även i framtiden för att vi ska kunna
              skapa fler bostäder. Vi har ju brist på bostäder i Sverige.
            </seg>
          </u>
          <note type="speaker">
            Anf. 89 Justitie- och migrationsminister MORGAN JOHANSSON (S):
          </note>
          <u>
            <seg>
              Herr ålderspresident! Vi jobbar vidare med de förslag som finns
              i utr ­ edningen. Den sista frågan som Larry Söder tar upp – att
              det ska vara enk ­ lare att säga upp förhandsavtal – finns det
              egentligen inget skarpt förslag om i utredningen. Det finns många
              andra förslag vad gäller förhandsavtal, men om man ska skärpa
              denna del måste man helt enkelt gå lite längre.
            </seg>
          </u>
          <u>
            <seg>
              I utredningen finns som sagt ett antal förslag. Vi tittar på
              dem, men vi tror att vi i en del avseenden behöver gå längre än
              vad utredningen har landat i. När vi själva har börjat landa i
              egna positioner hoppas jag att vi kan ha den dialog som även Larry
              Söder efterlyser.
            </seg>
          </u>
          <u>
            <seg>
              Vad gäller den andra delen – att stärka minoritetsskyddet – hoppas
              vi att vi under våren kan komma till riksdagen med ett lagförslag.
              Det handlar både om minoritetsskyddet så att man kan gå direkt
              till Bolagsverket för en särskild granskning och om starkare lämplighetskrav
              på den som ska bli särskild granskare i dessa fall. Detta är åtminstone
              ett sätt för att göra det lite svårare för oseriösa aktörer att
              ta sig in på marknaden.
            </seg>
          </u>
          <u>
            <seg>
              Vi vill att denna marknad ska präglas av seriösa aktörer, vilket
              den traditionellt sett har gjort. Då gäller det att se till att
              man kan komma åt olika oseriösa upplägg.
            </seg>
          </u>
          <u>
            <seg>
              Tack än en gång för debatten! Låt oss hålla dialogen öppen!
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2019/20:137 om Migrationsverkets hantering
            av konvertiter
          </note>
          <note type="speaker">
            Anf. 90 Justitie- och migrationsminister MORGAN JOHANSSON (S):
          </note>
          <u>
            <seg>
              Herr ålderspresident! Hans Eklind har frågat mig hur regeringen
              säkerställer att Migrationsverket lever upp till det tillägg som
              gjordes i regleringsbrevet den 14 mars avseende asylrätten där
              religiös uppfattning åberopas.
            </seg>
          </u>
          <u>
            <seg>
              Som Hans Eklind påpekar gjordes ett tillägg i Migrationsverkets
              regleringsbrev för 2019 om att myndigheten ska säkerställa rättslig
              kvalitet och likformig tillämpning i asylärenden där religiös
              uppfattning åberopas. Migrationsverkets återrapportering i denna
              fråga kommer att ingå i myndighetens årsredovisning som lämnas
              till regeringen i februari 2020 . När denna redovisning lämnats
              kommer regeringen att bedöma hur väl kraven i regleringsbrevet
              uppfylls.
            </seg>
          </u>
          <u>
            <seg>
              Enligt regeringens instruktion till Migrationsverket ska myndigheten
              s beslutsfattande hålla en hög rättslig kvalitet och vara förutsägbart
              och enhetligt. Migrationsverkets handläggare och beslutsfattare
              får regelbundet utbildning i utredningsmetodik och hur man gör
              rättssäkra bedömningar i asylärenden.
            </seg>
          </u>
          <u>
            <seg>
              Myndighetens kontinuerliga arbete med kvalitetsuppföljningar
              är vidare ett viktigt verktyg för att upptäcka eventuella brister
              och för att kunna vidta åtgärder om det visar sig finnas behov
              av det . Jag förutsätter att det sker även i ärenden där religiös
              uppfattning åberopas.
            </seg>
          </u>
          <note type="speaker">
            Anf. 91 HANS EKLIND (KD):
          </note>
          <u>
            <seg>
              Herr ålderspresident! Jag vill börja med att tacka migrationsminister
              Morgan Johansson för svaret.
            </seg>
          </u>
          <u>
            <seg>
              I min interpellation nämner jag Markus. Jesuitprästen Thomas
              Idergard, som jag lärde känna för många år sedan, hade undervisat
              Markus i drygt ett halvår innan han döpte honom. När sedan Markus,
              som konverterat från sin shiamuslimska tro till den kristna, kom
              till Migrationsverket för att berätta om denna konvertering mötte
              han en handläggare som var en sunnimuslimsk kvinna klädd i slöja.
            </seg>
          </u>
          <u>
            <seg>
              Jag reagerade när jag fick höra detta av Thomas. Det här vittnar
              på något sätt om ett systemfel hos myndigheten om man inte förstår
              att Markus hämmas i sin redogörelse när han möter en muslimsk
              handläggare. Det är ett rimligt påstående, eftersom det är väl
              känt inom islam att det finns de som menar att den som lämnar
              religionen ska beläggas med hårt straff, i värsta fall dödsstraff.
            </seg>
          </u>
          <u>
            <seg>
              Regeringen gjorde ett tillägg i regleringsbrevet för innevarande
              år med anledning av den diskussion som ägde rum under vintern
              2018 och som handlade om asylärenden där religiös uppfattning
              åberopas. I en stor och mycket noggrann rapport, med namnet Konvertitutredningen
              , visade svensk kristenhet på anmärkningsvärda skillnader i bedömningen
              av konvertiter på olika håll i landet. När regeringen därför den
              14 mars skrev in att ”myndigheten ska särskilt redovisa – – –
              hur myndigheten säkerställer rättslig kvalitet och likformig tillämpning
              i asylärenden där religiös uppfattning åberopas” väcktes helt
              klart förhoppningar om att man därför nu skulle kunna avläsa en
              justering i hur myndigheten hanterade dessa ärenden.
            </seg>
          </u>
          <u>
            <seg>
              Jag skulle ändå vilja locka ministern till ett samtal om frågan
              i interpellationen, det vill säga hur regeringen säkerställer
              att Migrationsverket lever upp till det tillägg som gjordes i
              regleringsbrevet den 14 mars avseende asylärenden där religiös
              uppfattning åberopas. I svaret hänvisar ministern till den årsredovisning
              som lämnas i februari nästa år. Det är måhända formellt riktigt.
              Men det leder också till en bild av att regeringen sitter med
              armarna i kors alldeles oavsett vad som sker i de processer som
              leder fram till beslut om huruvida en konvertering kan anses vara
              trovärdig eller inte och huruvida en konvertit ska få uppehållstillstånd
              eller ej.
            </seg>
          </u>
          <u>
            <seg>
              Finns det ingenting som kan föranleda ministern att agera i stället
              för att avvakta årsredovisningen och att samtala om myndigheten
              och huru ­ vida den kan anses kunna säkerställa den rättsliga
              kvalitet en och likformiga tillämpningen i asylärenden där religiös
              uppfattning åberopas? Detta är min fråga här i dag.
            </seg>
          </u>
          <note type="speaker">
            Anf. 92 Justitie- och migrationsminister MORGAN JOHANSSON (S):
          </note>
          <u>
            <seg>
              Herr ålderspresident! Låt mig först konstatera att Sverige har
              ett av världens mest rättssäkra asylsystem. Det säger inte bara
              jag, utan det är resultatet av så gott som varje utvärdering som
              görs på internationell nivå, inte minst av UNHCR. Sverige pekas
              ofta ut som ett gott exempel för andra länder vad gäller vårt
              asylsystem som ett land som lever upp till de grundläggande rättssäkerhetskvaliteter
              som man behöver ha.
            </seg>
          </u>
          <u>
            <seg>
              Vi har Migrationsverket som först fattar sitt beslut. Därefter
              har man möjlighet att överklaga till en migrationsdomstol för
              att få en ny prövning. Vissa ärenden släpps även upp till Migrationsöverdomstolen.
              Detta är vår ordning. Det ska alltid vara minst två som hanterar
              dessa ärenden på Migrationsverket, först en handläggare och sedan
              en beslutsfattare. Det är alltså aldrig en enskild person, utan
              alltid två beslutsfattare. Man har också alltid rätt till ett
              rättsligt biträde från första början. Det är sannerligen inte
              alla länder som har det på detta sätt. Jag hävdar därför att Sverige
              interna ­ tionellt sett har en rättssäker prövning.
            </seg>
          </u>
          <u>
            <seg>
              Hans Eklind bjuder in till samtal om just denna situation. Den
              fråga han egentligen ställer är: Hur kan jag vara säker på att
              detta är rättssäkert om handläggaren är muslim? I grunden är det
              detta han frågar om. Min fråga tillbaka är: Hade han ställt samma
              fråga om handläggaren hade varit kristen och om det hade varit
              ett kors runt halsen? Hade han ställt samma fråga om handläggaren
              hade varit jude och om det hade varit en davidsstjärna runt halsen?
            </seg>
          </u>
          <u>
            <seg>
              Jag tycker inte att man ska misstänkliggöra handläggare eller
              anställda inom Migrationsverket på det sätt som detta resonemang
              leder till. Jag vill påminna om att vi inte bara har att hantera
              frågor om konvertiter. Det finns också så kallade apostater, det
              vill säga människor som helt enkelt hoppar av sin religion utan
              att ansluta sig till någon ny religion. Det finns ateister som
              begär skydd och asyl av just detta skäl. Där skulle samma slags
              betänklighet också kunna vara aktuell.
            </seg>
          </u>
          <u>
            <seg>
              Det är dock oerhört viktigt att markera att Migrationsverket
              och dess personal hanterar dessa ärenden utifrån gällande lagstiftning
              och att man gör det på ett professionellt sätt.
            </seg>
          </u>
          <u>
            <seg>
              Sverige har religionsfrihet, och den omfattar inte bara kristna.
              Den omfattar alla, också en muslim som jobbar på Migrationsverket.
              Det är viktigt att markera. Vi kan inte öppna för situationer
              där vi ska särbehandla vissa religioner när personer jobbar på
              olika myndigheter, och det tror jag väl ändå inte att Hans Eklind
              är ute efter.
            </seg>
          </u>
          <u>
            <seg>
              När det gäller handläggningen av konvertitärenden genomför Migra
              ­ tionsverket på regeringens uppdrag utbildningsinsatser, både
              själva och i samarbete med Sveriges kristna råd. Jag har stort
              förtroende för den pro ­ cessen. Det här är svåra frågor att hantera.
              Det finns en tematisk kvalitets ­ uppföljning av utredningsmetodiken
              i konvertitärenden. Trots svårigheter ­ na är jag övertygad om
              att Migrationsverket hanterar de här ärendena på ett professionellt
              sätt, oavsett vilken religiös tillhörighet handläggaren i fråga
              har.
            </seg>
          </u>
          <note type="speaker">
            Anf. 93 HANS EKLIND (KD):
          </note>
          <u>
            <seg>
              Herr ålderspresident! I februari i år lade jag fram ett utskottsinitiativ
              som handlade om att snabbutreda tillvägagångssättet för att pröva
              konvertit ‑ , ateist- och apostatärenden i syfte att säkerställa
              rättssäkerheten. Påståendet om att jag har reagerat därför att
              handläggaren är muslim är faktiskt direkt oförskämt.
            </seg>
          </u>
          <u>
            <seg>
              Det här utskottsinitiativet vann inte majoritet, så det blev
              inte av. Jag beklagar det, för jag tror fortfarande att det hade
              varit bra för alla inblan ­ dade parter att få tillvägagångssättet
              belyst och vid behov justerat. Det är en viktig process som äger
              rum. Det handlar exempelvis om vilka frågor som ställs och därmed
              också vilket fokus som läggs när man ska utreda huruvida en konversion
              har ägt rum eller inte. Detta är en uppgift som är allt annat
              än lätt, inte minst mot bakgrund av att det finns de som anför
              att en konversion ägt rum även om den inte gjort det, det vill
              säga ljuger för personalen i hopp om att på det viset kunna få
              en skyddsgrund och därmed uppehållstillstånd. Jag vill ha sagt
              att Migrationsverkets personal står inför en oerhört svår och
              ibland helt omöjlig uppgift när det gäller att avgöra huruvida
              en konversion ägt rum eller ej.
            </seg>
          </u>
          <u>
            <seg>
              Som riksdagsledamot är jag nu tjänstledig från min tjänst som
              präst och församlingsherde i Svenska kyrkan. Mitt arbete har alltså
              varit att arbeta med tro och människor som tror. Jag vill hävda
              att jag och mina kollegor är bland de främsta experterna på detta
              med tro. Jag säger det därför att det är ett faktum att vad vi
              säger och vad vi berättar tillmäts ett ringa värde, eller i många
              fall inget värde alls, i det arbete som myndigheten gör i fråga
              om huruvida en konversion ägt rum eller inte.
            </seg>
          </u>
          <u>
            <seg>
              Redan som präst var jag förvånad över att det ligger till på
              det viset, och det är jag som riksdagsledamot fortfarande. Vi
              har nämligen något väldigt viktigt att bidra med. En konversion
              är inte en lättvindig process utan någonting som pågår under en
              tid. Man måste ställa sig frågan: Är handläggare bättre än präster
              och pastorer på att avgöra huruvida en konversion ägt rum eller
              ej?
            </seg>
          </u>
          <u>
            <seg>
              Jag tycker att den frågan känns ganska rimlig. Helt nyligen,
              för bara ett par veckor sedan, fick en konvertit följande fråga:
              Om den kristne guden är så allsmäktig, varför får dina landsmän
              lida så under krig och elände? Det här kallas inom teologin för
              teodicéproblemet. Om Gud nu är så god, varför är då världen så
              ond? Det intressanta med den frågan är att den har funnits med
              i kristenheten världen över ända sedan kristenheten startade.
              Man har brottats med frågan i flera tusen år. Som präststudent
              ägnade jag själv ett antal luncher åt att diskutera detta med
              mina präststudentkollegor. Något färdigt svar har vi inte lyckats
              hitta. Det är nästan så att man frestas att fråga om inte ministern
              kan se till att Migrationsverket skickar över svaret till lärosätena
              i Lund, Uppsala och så vidare, så att de får svaret på den här
              frågan som kristenheten brottas med.
            </seg>
          </u>
          <u>
            <seg>
              En annan fråga under samma samtal var: V ar finns själarna till
              alla muslimer som är döda i dag? När jag läser om detta häpnar
              jag som präst och kristen, trots min examen. Kristen tro är ju
              en relationell sak. Den är inte kunskapsbaserad. De här frågorna
              menar jag visar att man inte har förstått vad det innebär att
              komma till tro, exempelvis som kristen, som i det här fallet.
            </seg>
          </u>
          <u>
            <seg>
              Sverige har ett av världens mest rättssäkra system, säger ministern.
              Ja, men det går väl ändå att göra det bättre? Det hoppas jag att
              ministern håller med om.
            </seg>
          </u>
          <note type="speaker">
            Anf. 94 Justitie- och migrationsminister MORGAN JOHANSSON (S):
          </note>
          <u>
            <seg>
              Herr ålderspresident! Det är tråkigt om Hans Eklind tycker att
              jag är oförskämd, men den här debatten har vi ju på grund av att
              Hans Eklind har formulerat en interpellationsfråga som baseras
              på den situation som han beskrev i sitt första anförande, det
              vill säga att en konvertit möter en hand ­ läggare som är muslim.
              Som jag uppfattar det sprider Hans Eklind misstroende. Han undrar
              om konvertiten kan få en rättssäker prövning i den hanteringen.
              Jag påstår att svaret är ja. Det är klart att han kommer att få
              det.
            </seg>
          </u>
          <u>
            <seg>
              Jag tänker inte gå in i något slags spekulationer och sprida
              misstro kring Migrationsverkets personal. De har nämligen precis
              samma reli ­ gionsfrihet som alla andra. Interpellationen handlar
              inte om det som Hans Eklind nu säger att han gjorde i våras, utan
              den handlar om just denna situation. Då är min motfråga till Hans
              Eklind: Upplever han att det är ett problem att det finns människor
              med olika tro som jobbar på Migrations ­ verket? Det är det som
              han antyder i sin fråga. Upplever han att detta är ett problem,
              och vill han i så fall göra någonting åt det?
            </seg>
          </u>
          <u>
            <seg>
              Sedan tar Hans Eklind upp frågor som ställts till en konvertit.
              Vi kommer självklart inte att knäcka teodicéproblemet i riksdagen
              eller på Migra ­ tionsverket. Det har man inte kunnat göra på
              tusentals år. Däremot kan man alltid resonera kring teodicéproblemet.
              Jag antar att de här frågorna är ute efter att man som konvertit
              kan resonera kring den här problembild ­ en. Men det är inte jag
              som styr över exakt vilka frågor som ska ställas. På något sätt
              måste ändå Migrationsverket kunna utreda omständigheterna kring
              konversionen. Det är det som gör den här frågan så svår.
            </seg>
          </u>
          <u>
            <seg>
              Jag vill påpeka att Migrationsverket och Svenska kyrkan har ett
              samarbete kring detta. Den information jag har är att det samarbetet
              är gott och fruktbart.
            </seg>
          </u>
          <u>
            <seg>
              Det här är väldigt svåra ärenden. De hör kanske till de allra
              svåraste som Migrationsverket kan ägna sig åt. Men det handlar
              om att försöka se till att man också fortsättningsvis känner att
              man får en trygg hantering av sina ärenden.
            </seg>
          </u>
          <note type="speaker">
            Anf. 95 HANS EKLIND (KD):
          </note>
          <u>
            <seg>
              Herr ålderspresident! Ministern envisas med att lyfta fram detta,
              men det som jag tydligt skriver och säger är att konvertiten hämmades
              i sin redogörelse, i sin berättelse. Motfrågan blir: Menar ministern
              att det inte har varit fallet? Jag tycker naturligtvis att det
              avgjort är ett problem om de som har konverterat eller som ska
              redogöra för en apostatsituation eller ateistsituation hämmas.
              Detta problem bör myndigheten, i det här fallet Migrationsverket,
              undvika i den mån man kan.
            </seg>
          </u>
          <u>
            <seg>
              I morse fick jag tillfälle att lyssna till arbetsmarknadsminister
              Eva Nordmark på morgon-tv. Hon berättade att regeringen nu ska
              ge myndigheten i uppdrag att stärka den lokala närvaron. Eva Nordmark
              visade i intervjun som jag tog del av att det går att agera mot
              myndigheten.
            </seg>
          </u>
          <u>
            <seg>
              Jag tror att det är viktigt att ministern och regeringen visar
              att man tar den här frågan på stort allvar. Efter det att domstol
              slagit fast att sex imamer utgör ett hot mot rikets säkerhet,
              något som också diskuterades tidigare under förmiddagen här i
              kammaren, har de nu släppts på fri fot. Motiveringen är att man
              inte kan utvisa dem till hemlandet. Det här är naturligtvis väldigt
              intressant för dem som jobbar med just konvertitfrågorna. Man
              utvisar konvertiter, människor som man tydligen tror så mycket
              på, med uppmaningen att de ska gå till moskén då och då eller
              att de inte ska visa sin kristna tro. Man har tydligen förstått
              att det råder risk för förföljelse för en konvertit.
            </seg>
          </u>
          <u>
            <seg>
              Jag kan inte låta bli att citera ur en ledare som Dagens industri
              publicerade i veckan: ”När Skatteverket upptäcker en brist i systemet
              så tycks det finnas en direktkanal till finansdepartementet som
              genast täpper till hålet .” Min önskan är att en sådan direktkanal
              skulle finnas även här, när vi ser att systemet har brister.
            </seg>
          </u>
          <note type="speaker">
            Anf. 96 Justitie- och migrationsminister MORGAN JOHANSSON (S):
          </note>
          <u>
            <seg>
              Herr ålderspresident! Det är inte jag som envisas med detta,
              utan detta är själva utgångspunkten i interpellationen. Det är
              precis det fall som Hans Eklind tar upp och vill resonera om.
              Då måste jag väl få ha en åsikt om det.
            </seg>
          </u>
          <u>
            <seg>
              Min åsikt är den att vi inte från regeringens sida ska säga till
              myndigheten: Ni får inte lov att ha några muslimer anställda.
              Det initiativet tänker jag aldrig ta. Vi har religionsfrihet i
              Sverige. Det gäller dem som jobbar på Migrationsverket och oss
              alla. Det är en viktig utgångspunkt att slå fast. Det spelar ingen
              roll vilken tro man har när man jobbar på Migrations ­ verket
              eller någon annan myndighet. Man ska i sin yrkesroll uppträda
              och hantera alla ärenden på ett professionellt och sakligt sätt.
            </seg>
          </u>
          <u>
            <seg>
              Vi har dessutom olika säkerhetsnivåer som slår till. Vi har handläggarna
              på Migrationsverket. Vi har beslutsfattarna, det är alltid minst
              två. Vi har överklagandemöjligheter till migrationsdomstol, och
              vi har sedan Migrationsöverdomstolen ovanpå det. Jag skulle vilja
              påstå att det är en av de mest rättssäkra processerna i hela världen.
            </seg>
          </u>
          <u>
            <seg>
              Sedan vill Hans Eklind av någon anledning blanda ihop detta med
              andra utvisningsfrågor. Vi som land lyder också under Europakonventio
              ­ nen. Det innebär att vi till exempel inte kan utvisa människor
              som riskerar dödsstraff, förföljelse eller tortyr. Det gäller
              alla länder som är med i Europarådet som en följd av Europakonventionen.
              Jag tänker inte som justitieminister stå här och göra avkall på
              det regelverket.
            </seg>
          </u>
          <u>
            <seg>
              Det är ändå så att det är den som söker asyl som ska visa att
              den har ett skyddsbehov. Klarar man inte att visa det kommer man
              att få avslag helt enkelt. Då måste man återvända till sitt hemland
              om man kan göra det och inte riskerar förföljelse, tortyr och
              dödsstraff. Så ser regelverket ut.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2019/20:110 om arbetsmiljö och arbetsvillkor
            för Samhallanställda
          </note>
          <note type="speaker">
            Anf. 97 Näringsminister IBRAHIM BAYLAN (S):
          </note>
          <note>
            Herr ålderspresident! Ali Esbati har frågat arbetsmarknadsministern
            om hon a vser att ta något initiativ för att initiera en översyn
            eller utredning för att med lämplig metodik kartlägga arbetsmiljö
            och arbetsvillkor för anställda vid Samhall .
          </note>
          <u>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u>
            <seg>
              Regeringen ser Samhall som ett viktigt och väl fungerande verktyg
              för att personer med funktionsnedsättning som står utanför arbetsmarknaden
              och som inte kan få annat arbete eller stöd genom andra insatser
              ska kunna ges möjlighet till ett jobb. Jag delar Ali Esbatis uppfattning
              att Samhall sedan starten har spelat en viktig roll för många
              människor med olika typer av funktionsnedsättning och för den
              aktiva arbetsmarknadspolitiken.
            </seg>
          </u>
          <u>
            <seg>
              Vad gäller arbetsmiljö har vi höga förväntningar på de statligt
              ägda bolagen om att de ska agera föredömligt. Det inkluderar självfallet
              en sund och säker arbetsmiljö, samt goda och anständiga arbetsvillkor.
              Under 2018 och 2019 genomförde Samhall en förstärkt samverkan
              med de fackliga parterna . Samhall bedriver ett systematiskt arbetsmiljöarbete
              på samtliga arbetsplatser, vilket innefattar att undersöka arbetsmiljön,
              upptäcka risker i arbetet och att åtgärda brister.
            </seg>
          </u>
          <u>
            <seg>
              Jag utgår naturligtvis från att bolaget följer lagar och regler
              vad gäller en god arbetsmiljö och goda arbetsvillkor . Om det
              finns delar i verksamheten som behöver förbättras med beaktande
              av arbetsmiljön så är det självklart viktigt att det tas upp och
              åtgärdas vidare. Det ligger i min roll att följa verksamheten
              och genom en aktiv dialog med Samhall tydliggöra de förväntningar
              som finns från regeringens sida. Det kommer jag att fortsätta
              göra.
            </seg>
          </u>
          <note type="speaker">
            Anf. 98 ALI ESBATI (V):
          </note>
          <u>
            <seg>
              Herr ålderspresident! Tack, näringsministern, för svaret! Jag
              måste tyvärr säga att jag är lite besviken på att svaret dessvärre
              är så pass själlöst och intetsägande. Man skulle kunna sammanfatta
              ministerns ganska korta svar ännu lite kortare.
            </seg>
          </u>
          <u>
            <seg>
              Det är att regeringens svar på att det finns saker som fungerar
              dåligt är att regeringen anser att det är bättre om saker fungerar
              bra. Man utgår från att det är så, eftersom man uttalat att det
              är så det bör vara. Det är klart att jag håller med om att det
              är bättre om det är bra än om det är dåligt. Men det är inte en
              särskilt kraftfull eller för den delen inkännande och resonerande
              reaktion från statsrådets sida.
            </seg>
          </u>
          <u>
            <seg>
              Min interpellation i det här ämnet är inte konfrontativ eller
              polemisk. Jag har ställt frågor eftersom det är vår uppgift som
              folkvalda att följa de verksamheter som samhället har ett ansvar
              för. Det ställer ytterligare krav på hela samhällsorganisationen
              att bry sig om och följa upp de verksamheter där människor i utgångspunkten
              befinner sig i en ganska utsatt posi ­ tion.
            </seg>
          </u>
          <u>
            <seg>
              Det är ofta så det är på Samhall. Samhall utför, som vi var eniga
              om, en mycket viktig verksamhet på sina håll. Men de personer
              som behöver det stödet och finns i den verksamheten har inte alltid
              de högsta rösterna i samhällsdebatten.
            </seg>
          </u>
          <u>
            <seg>
              Jag har inte påstått, och påstår inte heller nu, att jag sitter
              med all information om det som sker på Samhall. Jag presenterade
              flera exempel och farhågor som gäller den här viktiga delen av
              svensk aktiv arbetsmarknadspolitik. Det finns ingen konkret reflektion
              kring de frågorna i ministerns svar.
            </seg>
          </u>
          <u>
            <seg>
              Eftersom de inte refererades till i svaret ska jag säga att det
              till exempel handlar om en serie artiklar som har funnits i tidningen
              Fastighetsfolket. Där pratar man om verksamheten i Köping som
              exempel. Det är trånga personalutrymmen och avsaknad av duschar
              och vilrum. Det ordnades sedan upp, men först efter att skyddsombuden
              anmälde det enligt det som kallas för 6:6a-anmälan i arbetsmiljölagen
              med hot om vite.
            </seg>
          </u>
          <u>
            <seg>
              Det har varit exempel från Kalmar där man har konstaterat att
              personal har jobbat i ett tvätteri under mycket varma förhållanden.
              Det har varit uppåt 39–40 grader, och utan separat duschrum. Man
              har fått äta i värmen, och det har varit lukt från smutstvätt
              och avföring i det rum där man ska äta.
            </seg>
          </u>
          <u>
            <seg>
              Det här är saker som har uppmärksammats. En sak som också har
              uppmärksammats i artiklarna och som jag har upplevt när jag har
              varit ute och träffat människor i Samhalls verksamhet är att även
              om det finns människor som är mycket nöjda och mycket glada över
              sin situation drar sig de som inte är det väldigt ofta f ör att
              över huvud taget vilja säga ifrån.
            </seg>
          </u>
          <u>
            <seg>
              De är rädda för att de ska bli bestraffade med omplacering på
              ett dåligt sätt. De kan bli av med den trygghet som de har. På
              det svarar ministern inte alls. Det gäller om det finns ytterligare
              saker att göra för att den här situationen inte ska uppstå. Det
              handlar om att de personer som i utgångspunkten har ett svårt
              läge när de inte vågar säga ifrån ges en röst i verksamheten.
            </seg>
          </u>
          <note type="speaker">
            Anf. 99 Näringsminister IBRAHIM BAYLAN (S):
          </note>
          <u>
            <seg>
              Herr ålderspresident! För att inte vilja polemisera måste jag
              säga att det var ett väldigt polemiskt inlägg i en fråga där jag
              är tämligen säker på, herr ålderspresident, att vi är helt överens.
              Som både före detta fackligt engagerad och före detta regionalt
              skyddsombud kan jag konstatera att den här typen av frågor är
              oerhört centrala.
            </seg>
          </u>
          <u>
            <seg>
              Det är precis som Ali Esbati säger. Det gäller dessutom människor
              som har funktionshinder av olika slag och som ofta är väldigt
              glada över att ha ett jobb att gå till med allt vad det innebär
              för självkänsla, försörjning med mera. Det är någonting man värnar
              och vårdar.
            </seg>
          </u>
          <u>
            <seg>
              Herr ålderspresident! Det innebär inte att de därmed ska behöva
              leva under några andra omständigheter än enligt de lagar och förordningar
              om arbetsmiljövillkor som vi andra har. Om detta är vi helt överens.
            </seg>
          </u>
          <u>
            <seg>
              Samhall har i dag 25 000 medarbetare och verkar på över 13 000
              arbetsplatser. Jag tror att vi är helt överens om att de gör en
              oerhört värdefull insats såväl för de människor det handlar om
              som för vårt samhälle.
            </seg>
          </u>
          <u>
            <seg>
              Det har bevisligen förekommit brister. Ledamoten är fullt medveten
              om att jag som minister inte bör kommentera enskilda fall. Men
              jag kan ändå konstatera att i de fall som har varit omnämnda i
              medierna har man också vidtagit åtgärder. Det är bra.
            </seg>
          </u>
          <u>
            <seg>
              Efter en dialog med regeringen har man också tillsammans med
              de fackliga företrädarna genomfört systematiska genomgångar för
              att se över hur arbetsmiljön ser ut och vilka ytterligare åtgärder
              som behöver vidtas. Det tror jag är oerhört centralt.
            </seg>
          </u>
          <u>
            <seg>
              Även om resultaten av genomgångarna visar att utvecklingen går
              åt rätt håll betyder inte det att man ska slå sig till ro, utan
              tvärtom. Jag kommer att som ansvarig i regeringen för ägarsamordningen
              fortsätta att följa upp den här typen av frågor. Varför? Jo, för
              att det är väldigt viktigt för de människor det handlar om. Det
              är klart som korvspad att man inte ska behöva stå ut med den typ
              av arbetsmiljö som har beskrivits i medierna och som har tagits
              upp här. Det gäller människor över huvud taget i vårt land och
              i allra högsta grad för Samhallanställda.
            </seg>
          </u>
          <u>
            <seg>
              Det handlar naturligtvis också om att värna och utveckla verksamhe
              ­ ten, för detta är en oerhört viktig verksamhet. Det gäller särskilt
              för en arbetsmarknad där just funktionshinder gör det alldeles
              för svårt för människor att kunna komma in på arbetsmarknaden
              i dag. Det är mot den bakgrunden regeringen har vidtagit ett antal
              andra åtgärder, till exempel att höja stödet via lönebidrag.
            </seg>
          </u>
          <u>
            <seg>
              Herr ålderspresident! Jag tror inte att det finns någon anledning
              till polemik i detta. Jag känner starkt för den här typen av frågor.
              Jag har jobbat med dem under ett antal år såväl när det gäller
              arbetsmiljö som fackligt, och jag vet att det kan förekomma brister.
              Då är det viktigt att man har system för att snabbt åtgärda dessa.
              Självklart är det så, Ali Esbati, att vi bör göra vårt yttersta
              för att människor ska kunna känna att man kan säga till utan att
              det behöver drabba ens möjligheter till arbete.
            </seg>
          </u>
          <u>
            <seg>
              Detta är en viktig del, där vi ställer krav på den statliga bolagsportföljen
              att man ska vara föredömlig. Man ska jobba med den här typen av
              frågor. Min bild är att man nu också verkligen gör detta. Innebär
              det att det inte förekommer brister? Nej, det tror jag inte. På
              13 000 arbetsplatser med 25 000 anställda kommer det tyvärr att
              uppstå brister också i framtiden. Men då ska man se till att åtgärda
              dem så fort det sker och att det också sker på ett sådant sätt
              att de anställda känner att de när som helst antingen kan vända
              sig till sin fackliga företrädare eller till arbetsgivaren och
              få problemet åtgärdat.
            </seg>
          </u>
          <note type="speaker">
            Anf. 100 ALI ESBATI (V):
          </note>
          <u>
            <seg>
              Herr ålderspresident! Det jag menade med det polemiska var inte
              frågorna i den interpellation som jag skickade till regeringen.
              Men jag blev något mer polemisk därför att jag tyckte att svaret
              var så tomt på innehåll, i alla fall det skriftliga svar som först
              lästes upp av ministern.
            </seg>
          </u>
          <u>
            <seg>
              Jag tycker att det är viktigt att regeringen agerar i större
              utsträckning än man har gjort. Jag vill understryka att jag inte
              i min fråga eller i diskussionen har efterlyst att ministern på
              något vis ska gå in och lösa enskilda arbetsmiljöproblem på arbetsplatser
              runt om i Sverige. Det jag efterlyste i min fråga var något slags
              initiativ till en översyn eller utredning för att med lämplig
              metodik kartlägga arbetsmiljö och arbetsvillkor för anställda
              vid Samhall.
            </seg>
          </u>
          <u>
            <seg>
              Skälet till att jag formulerade mig på det sättet är att jag
              flera gånger tidigare har lyft fram frågorna, och när jag har
              varit i kontakt med Samhall och ledningen där hänvisar man till
              att olika medarbetarundersökningar visar bra siffror.
            </seg>
          </u>
          <u>
            <seg>
              Men det finns skäl att inte bara förlita sig på den typen av
              undersökningar, just därför att metodiken kan spela stor roll
              för vilket resultat man får fram. Det handlar om ifall personer
              vågar, vill eller förmår yttra den kritik som man har och som
              på andra sätt kan fångas upp. Ibland har den också fångats upp
              av duktiga skyddsombud, och det är något som vi uppenbarligen
              är överens om är bra.
            </seg>
          </u>
          <u>
            <seg>
              Jag återkommer till frågorna lite mer konkret. I ministerns svar
              framhålls att Samhall genomförde en vad man kallar förstärkt samverkan
              med fackliga parter under 2018 och 2019. Det låter utmärkt, men
              jag har inte hört något från de fackliga organisationerna. Jag
              har inte heller noterat några signaler – i alla fall inga som
              jag har kunnat uppfatta – från de per ­ soner som jag har kontakt
              med inom det här systemet om att detta har gett några tydliga
              resultat.
            </seg>
          </u>
          <u>
            <seg>
              Jag tror att det finns ett problem med detta. Det görs bra saker
              på toppnivå och på ledningsnivå. Man är överens om bra grejer.
              Men sedan kommer den krassa verkligheten. Och den krassa verkligheten
              kanske är att man har valt en väg där det till exempel är väldigt
              mycket av verksamheten som handlar om upphandlade städtjänster
              som inte passar alla. Det kan passa en del utmärkt, men inte alla.
              Då blir det en press som sätts på mellanchefer som har oförenliga
              mål att arbeta med, och det kan gå ut över de Samhallanställda.
            </seg>
          </u>
          <u>
            <seg>
              Det jag efterfrågar är: Finns det någon avsikt att verka för
              att samverkan med de fackliga parterna förstärks? Ska man höra
              närmare från reger ­ ingens sida med de fackliga parterna vad
              de har kommit fram till och vad de föreslår? Det är någonting
              som jag gärna vill ha en kommentar till.
            </seg>
          </u>
          <u>
            <seg>
              Ministern talar om en aktiv dialog. Det skulle vara intressant
              att höra vad denna aktiva dialog har gett för resultat på departementet.
              Det är inte heller något som jag hör någonting konkret om från
              ministerns sida.
            </seg>
          </u>
          <note type="speaker">
            Anf. 101 Näringsminister IBRAHIM BAYLAN (S):
          </note>
          <u>
            <seg>
              Herr ålderspresident! Det framkom med all önskvärd tydlighet
              att samsynen är stor. Det gäller verksamheten men också det viktiga
              i att följa upp arbetsmiljön. Trots att det naturligtvis är mer
              komplicerat i en verksamhet med 13 000 arbetsplatser och 25 000
              anställda är det ingenting man bör tumma på.
            </seg>
          </u>
          <u>
            <seg>
              Vad innebär då detta? Vi har kontinuerlig dialog med företaget.
              I min roll som näringsminister värnar jag verkligen den kontinuerliga
              dialog med de fackliga parterna man har. Detta av ett mycket enkelt
              skäl, nämligen precis det som Ali Esbati nämner: Ibland får man
              en annan bild och ett annat perspektiv. Det är viktig t att man
              som representant i det här fallet för ägaren har hela bilden när
              man till exempel ska göra någon förändring.
            </seg>
          </u>
          <u>
            <seg>
              Vad har de här dialogerna då medfört? De har medfört att man
              har vidtagit ett antal åtgärder. Innebär det att allt är perfekt?
              Nej, tyvärr är det inte det. Jag har varit med tillräckligt länge
              för att veta att man aldrig ska låta sig luras att tro att en
              verksamhet är perfekt. Det kommer alltid att ske förändringar,
              och det kommer alltid att komma nya problem.
            </seg>
          </u>
          <u>
            <seg>
              Det vi däremot ser – och det tycker jag inte att Ali Esbati ska
              under ­ skatta – är ändå en viss positiv trend när det gäller
              såväl psykosocial miljö som arbetsmiljö och hälsa. Då är det viktigt
              att man håller i detta och fortsätter att jobba med det. Man ska
              åtgärda de fall som kommer fram där det här inte fungerar, för
              det är så man ska göra.
            </seg>
          </u>
          <u>
            <seg>
              Vad innebär det då när jag talar om det här? Självklart är det
              så att när det förekommer exempel där det inte stämmer överens
              med de mål, lagar och förordningar vi har tar vi upp det och går
              igenom det med företagsledningen av ett mycket enkelt skäl: Vi
              har väldigt höga krav på att de statliga verksamheterna ska agera
              som ett föredöme.
            </seg>
          </u>
          <u>
            <seg>
              Det gäller hållbarhet, och då talar jag om hållbarhet utifrån
              miljö, arbetsmiljö och det sociala. Men det gäller också långsiktigheten
              i hur man hanterar sina medarbetare. Det handlar om det som Ali
              Esbati tar upp om att man ibland kan hamna i ett läge som blir
              nästan omöjligt. Då bör man fundera på hur en sådan verksamhet
              i så fall ska förändras. Denna typ av dialog har vi kontinuerligt
              med de bolag och företag som finns i den statliga bolagsportföljen.
            </seg>
          </u>
          <u>
            <seg>
              Vi kommer naturligtvis att följa upp detta. Låt mig vara personlig
              en liten stund: Jag tycker att det här är en av de viktigaste
              verksamheterna vi har. Skälet är mycket enkelt, nämligen att vi
              har en arbetsmarknad som i allt högre grad inte tolererar att
              man inte kan gå för hundra, ibland till och med över hundra, procent.
              Då blir Samhalls verksamhet extra viktig, och då blir det ännu
              viktigare att den sker under villkor som man stolt kan stå upp
              för.
            </seg>
          </u>
          <u>
            <seg>
              Utan tvekan är Ali Esbati och jag här helt överens. Vi kommer
              att följa upp detta och försöka göra vårt yttersta för att se
              till att utvecklingen fortsätter.
            </seg>
          </u>
          <u>
            <seg>
              Innebär det att det aldrig någonsin kommer att förekomma brister?
              Nej. Så fungerar inte verkligheten. Det tror jag att också Ali
              Esbati vet.
            </seg>
          </u>
          <note type="speaker">
            Anf. 102 ALI ESBATI (V):
          </note>
          <u>
            <seg>
              Herr ålderspresident! Det finns en stor samsyn i detta, det är
              jag övertygad om. Ministern nämnde tidigare höjningen av lönebidragen.
              Den var ju resultatet av en konkret samsyn under förra mandatperioden
              i budgetsamarbetet med Vänsterpartiet.
            </seg>
          </u>
          <u>
            <seg>
              Det jag har noterat när jag följt dessa frågor under ett antal
              år är att det är lätt att nå samsyn när väl frågorna ställs, eftersom
              detta är behjärtansvärt och bra. Ofta handlar det dock om att
              över huvud taget uppmärksamma att denna verksamhet existerar och
              att dessa personer finns där och har behov och krav.
            </seg>
          </u>
          <u>
            <seg>
              Om man tittar i mediearkiv, exempelvis, ser man att de gånger
              som dessa frågor uppmärksammas är det ofta fackpressen som lyfter
              upp dem. Annars förekommer Samhall ofta i diskussioner om hur
              upphandlings ­ system och sådant ska se ut. Det är inte en oviktig
              fråga, men villkoren för de människor som jobbar behöver finnas
              i fokus både för Samhall och för regeringen, som har ett ansvar.
            </seg>
          </u>
          <u>
            <seg>
              När jag har yttrat mig om Samhall offentligt har jag ofta, också
              nu i det här fallet, blivit kontaktad av Samhalls ledning, som
              bjudit in till dialog och diskussion. Jag ska träffa personer
              på Samhall, och det tycker jag är bra. Jag gör gärna det. Jag
              skulle dock vilja att den sida som handlar om arbetstagaren och
              arbetstagarnas organisationer kunde uppmärksammas mycket mer i
              den offentliga och den politiska diskussionen.
            </seg>
          </u>
          <u>
            <seg>
              Det för mig tillbaka till min första fråga. Jag tror att man
              behöver utveckla större känslighet och större metodik från makthavarna
              för att nå de verkliga uppgifterna och den verkliga situationen
              på Samhall.
            </seg>
          </u>
          <note type="speaker">
            Anf. 103 Näringsminister IBRAHIM BAYLAN (S):
          </note>
          <u>
            <seg>
              Herr ålderspresident! Tack, Ali Esbati, för en väldigt angelägen
              fråga! Jag tror som sagt att vi i grund och botten är helt överens
              om inställningen till Samhalls verksamhet och att de anställda
              i likhet med alla andra anställda ska ha rätt till en god arbetsmiljö.
              Att det ibland förekommer brister i en verksamhet med 13 000 arbetsplatser
              och 25 000 människor är helt uppenbart, men när det förekommer
              sådana uppgifter är det väldigt viktigt att man åtgärdar dem och
              också tillsammans med de fackliga företrädarna ser till att vidta
              åtgärder för att förebygga denna typ av händelser eller arbetsmiljöer.
              Detta är vi helt överens om, och det kommer vi att fortsätta driva.
              Det är väldigt viktigt, både för att värna verksamheten och i
              allra högsta grad också för att värna de anställdas möjlighet
              till en egen utkomst och en bra arbetsmiljö.
            </seg>
          </u>
          <u>
            <seg>
              Vi fortsätter alltså, och så får vi göra vårt yttersta för att
              detta ska bli ännu bättre än vad det är.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2019/20:141
          </note>
          <note>
            Tjänstgörande ålderspresidenten meddelade att interpellation
            2019/20:141 av Ida Gabrielsson (V) om regelverket för aktivitetsersättning
            hade återtagits och därför inte skulle besvaras.
          </note>
          <note>
            § 11 Svar på interpellation 2019/20:151 om de ideella organisationernas
            lotterier
          </note>
          <note type="speaker">
            Anf. 104 Statsrådet ARDALAN SHEKARABI (S):
          </note>
          <u>
            <seg>
              Herr ålderspresident! Vasiliki Tsouplaki har frågat mig vad jag
              avser att göra för att se till att de ideella aktörerna på spelmarknaden
              även fortsättningsvis kan bedriva lotteri och bingo utifrån sina
              särskilda förutsättningar. Hon frågar också hur jag arbetar för
              att säkerställa den oberoende finansieringen av civilsamhället.
            </seg>
          </u>
          <u>
            <seg>
              Att få licens på den svenska spelmarknaden är förenat med högt
              ställda krav. Den nya spellagen har kommit till för att öka skyddet
              för svenska konsumenter på spelmarknaden. Det kräver vissa insatser
              från aktörerna, både med att sätta sig in i lagens krav och med
              att säkerställa funktiona ­ liteten av den utrustning som används.
            </seg>
          </u>
          <u>
            <seg>
              Det är viktigt att säkerställa att verksamheten lever upp till
              det starka konsumentskydd som vi har i den nya spelregleringen.
            </seg>
          </u>
          <u>
            <seg>
              Regeringen är överens med riksdagen om att ett viktigt mål för
              spelpolitiken ska vara att ge goda förutsättningar för allmännyttig
              verksamhet att erhålla finansiering genom intäkter från spel.
            </seg>
          </u>
          <u>
            <seg>
              Den nya spellagen medger fortsatt skattebefrielse för bland annat
              allmännyttiga lotterier, såväl landbasera de som online , samt
              landbaserad bingo. För att säkerställa att kraven på den tekniska
              utrustningen för de allmännyttiga lotterierna är anpassade till
              sådana spel som avses i 6 kap. spellagen avser Spelinspektionen
              att se över nu gällande tekniska krav som gäller för dessa. Detta
              har myndigheten informerat aktörerna om.
            </seg>
          </u>
          <u>
            <seg>
              Det har varit regeringens utgångspunkt att den nya spellagen
              inte ändrar förutsättningarna för finansiering av allmännyttiga
              ändamål.
            </seg>
          </u>
          <u>
            <seg>
              Regeringen kommer att fortsatt följa upp och kontinuerligt utvärdera
              att de ideella aktörerna kan fortsätta bedriva spel för allmännyttiga
              ändamål utifrån givna förutsättningar för att bidra till att säkerställa
              den oberoende finansieringen av civilsamhället.
            </seg>
          </u>
          <note type="speaker">
            Anf. 105 VASILIKI TSOUPLAKI (V):
          </note>
          <u>
            <seg>
              Herr ålderspresident! Jag tackar ministern för svaret. Bakgrunden
              till min fråga om förutsättningarna för föreningsdrivna bingohallar
              och all ­ männyttiga lotterier är det förändrade regelverk som
              har kommit med den nya spellagstiftningen.
            </seg>
          </u>
          <u>
            <seg>
              När utredningen om spelmarknaden samt propositionen om en omreglerad
              spelmarknad kom var en tydlig intention att denna del av spelmarknaden
              inte skulle påverkas negativt av regelförändringar. Det primära
              syftet var att reglera nätkasinoverksamheten, som opererar från
              andra EU-länder i strid med svensk lagstiftning.
            </seg>
          </u>
          <u>
            <seg>
              Tanken var att spelmarknaden skulle delas upp i tre delar, där
              aktörer med allmännyttiga ändamål även fortsättningsvis skulle
              ha ensamrätt på lotteriverksamhet och fysisk bingo. Dessa delar
              skulle inte påverkas negativt av licenssystemet, utan det mesta
              skulle kunna fortsätta som vanligt. Detta fanns det en bred enighet
              om här i riksdagen.
            </seg>
          </u>
          <u>
            <seg>
              Jag är dock orolig, för så verkar inte ha blivit fallet. De lotterier
              och maskiner som tidigare har kunnat kontrolleras och godkännas
              av Lotteriinspektionen ska nu genomgå internationella certifieringsprocesser
              som blir mycket kostsamma. De allmännyttiga lotteriaktörerna vittnar
              om li ­ censieringsansökningar som kostar 1–8 miljoner kronor
              att genomföra och som omfattar alla aktörer med en omsättning
              över 5 miljoner kronor. Bara översättningen av tusentals sidor
              kostar stora summor. Detta blir förstås en helt orimlig kostnadsbörda
              för de små aktörerna.
            </seg>
          </u>
          <u>
            <seg>
              De nya föreskrifterna för bingohallarna innebär att 46 av 61
              hallar kan tvingas stänga vid årsskiftet. Det har man kunnat läsa
              om i medierna. Det innebär 60 miljoner i mindre intäkter till
              föreningslivet och 350 personer som blir av med sin anställning.
            </seg>
          </u>
          <u>
            <seg>
              Tyvärr berör statsrådet Shekarabi i sitt svar inte den reella
              situation som de allmännyttiga aktörerna befinner sig i. Han hänvisar
              lite vagt till att alla aktörer måste sätta sig in i den nya lagstiftningen
              och säkerställa funktionaliteten. Självklart är det så, men hur
              ska denna funktionalitet se ut? Vilka tekniska krav ska ställas?
            </seg>
          </u>
          <u>
            <seg>
              Vad jag har kunnat läsa mig till har det inte avslöjats några
              stora säkerhetsrisker inom lotterierna. Det finns mycket liten
              förekomst av spelmissbruk till följd av lottinköp. Min fundering
              är varför denna del av spelmarknaden ska beläggas med de här nya,
              tuffa och dyra regelverken. Varför laga något som inte varit trasigt,
              är den fråga som infinner sig hos mig.
            </seg>
          </u>
          <note type="speaker">
            Anf. 106 Statsrådet ARDALAN SHEKARABI (S):
          </note>
          <note>
            Herr ålderspresident! Tack, Vasiliki Tsouplaki, för det viktiga
            inlägget!
          </note>
          <u>
            <seg>
              Vi är helt överens om att vi ska hålla oss till de intentioner
              och ändamål för spellagstiftningen som uttalades i regeringens
              proposition och som riksdagen ställer sig bakom inför omregleringen
              av spelmarknaden. Det innebär att det är vår skyldighet att säkerställa
              att det civila samhället har fortsatt möjlighet att ha goda intäkter
              från lotteriverksamheter till just allmännyttiga verksamheter.
            </seg>
          </u>
          <u>
            <seg>
              Den nya spellagen har också kommit till för att öka skyddet för
              svenska konsumenter på spelmarknaden. Då måste vi hitta rätt balans
              i regelverket. Det har varit regeringens och riksdagens intention
              inför omregleringen.
            </seg>
          </u>
          <u>
            <seg>
              Spelinspektionen har precis meddelat att de har bedömt att undantag
              från tekniska krav för dessa lotterier som vi talar om under vissa
              förutsättningar kan ges under en tvåårsperiod för att verksamheten
              ska kunna anpassas till myndighetens föreskrifter. Spelinspektionen
              har alltså bedömt att den kan ge lotterier med en omsättning under
              50 miljoner kronor per år samt så kallad hallbingo undantag från
              kraven på certifiering under en tvåårsperiod. En förutsättning
              är dock att utrustningen under licenstiden är oförändrad i förhållande
              till meddelat typgodkännande.
            </seg>
          </u>
          <u>
            <seg>
              Samtidigt har också Spelinspektionen meddelat att den har för
              avsikt att se över nu gällande föreskrifter för att om möjligt
              anpassa dessa till den spelverksamhet som de allmännyttiga lotterierna
              bedriver. Spelinspek ­ tionen har meddelat att en individuell
              prövning kommer att göras så att respektive aktör meddelas beslut
              förenade med villkor som är relevanta för den aktuella spelverksamheten.
            </seg>
          </u>
          <u>
            <seg>
              Att spelmarknaden har aktörer med vitt skilda förutsättningar
              är naturligtvis en utmaning både för lagstiftaren och för den
              som tillämpar lagstiftningen och utfärdar föreskrifter, alltså
              myndigheten. Men Spelinspektio ­ nen får meddela föreskrifter
              om de tekniska kraven och certifieringen som är anpassade till
              de allmännyttiga lotterierna. Vi har också varit väldigt noga
              med att behålla skattefriheten för dessa aktörer när det gäller
              intäkter från lotteriverksamhet.
            </seg>
          </u>
          <u>
            <seg>
              Herr ålderspresident! Den frågeställning som Vasiliki Tsouplaki
              lyfter fram är väldigt relevant. Vi följer utvecklingen. Jag är
              glad att Spelinspek ­ tionen har meddelat att man ger lotterier
              som har en omsättning under 50 miljoner kronor per år och hallbingo
              undantag från certifiering under en tvåårsperiod. Myndigheten
              har möjlighet att under den perioden meddela föreskrifter som
              är anpassade till dessa aktörers verklighet.
            </seg>
          </u>
          <u>
            <seg>
              Det är av yttersta vikt för oss att spellagstiftningen ger de
              ideella aktörerna förutsättningar att ha goda intäkter från lotteriverksamheter.
              Vi har ingen intention att gå ifrån det syftet med reformen, utan
              vi kommer att fortsatt följa utvecklingen och säkerställa att
              de ideella aktörerna kan bedriva lotteriverksamheter på ett bra
              sätt.
            </seg>
          </u>
          <note type="speaker">
            Anf. 107 VASILIKI TSOUPLAKI (V):
          </note>
          <u>
            <seg>
              Herr ålderspresident! Det här är jättegoda besked! De framgick
              inte i ministerns svar, och jag har sökt på Spelinspektionens
              hemsida för att hitta information. Jag vet att de hade ett sammanträde
              i förra veckan, och jag såg till att min interpellation kom in
              före det sammanträdet, för vi behöver lägga lite tryck på det
              här.
            </seg>
          </u>
          <u>
            <seg>
              Det här är en diskussion som har förts lite grann i det tysta.
              Det har varit väldigt mycket fokus i medierna på nätkasinobolagen
              som har försökt hitta kryphål. Jag och ministern har tidigare
              debatterat det här i kammaren, och vi har i kulturutskottet tala
              t om hur man ska kunna komma åt nätkasinoverksamheten och skydda
              konsumenterna. Verksamheten som lotterier ­ na och bingohallarna
              bedriver har hamnat lite grann i skymundan och man har kämpat
              på i det tysta.
            </seg>
          </u>
          <u>
            <seg>
              När det kom till min kännedom att de här stora problemen kvarstod
              nu i november när de gamla tillstånden snart går ut blev jag väldigt
              oroad. Jag har förstått att man hade en dialog med departementet
              och med Spelinspektionen under hela våren för att påtala de här
              sakerna. Bland annat har man velat ha undantag och velat höja
              omsättningsgränsen till 50 miljoner, och man har velat se över
              de tekniska kraven.
            </seg>
          </u>
          <u>
            <seg>
              Nu hör jag från ministern att det här faktiskt har blivit realitet,
              och det är väldigt positiva besked. Däremot tycker jag att det
              är problematiskt att de kommer så sent. Det här har föreningslivet
              påpekat under hela våren, och många har kämpat på med sina certifieringsprocesser
              och redan lagt miljoner på detta. Det blir snett för de föreningar
              som har haft de här processerna, gjort sina ISO-certifieringar
              och lagt ut pengarna. Jag tror att ministern förstår vad jag är
              ute efter.
            </seg>
          </u>
          <u>
            <seg>
              Jag har varit orolig att man inte riktigt har förstått allvaret
              i situationen, och jag känner att de svenska folkrörelserna, som
              har drivit många av de här lotterierna, är en stark del av vår
              demokrati. De har faktiskt bidragit till framväxten av vår moderna
              demokrati. I dag har vi ett väldigt starkt föreningsliv som skapar
              mervärde för miljontals medlemmar. Det handlar om social gemenskap,
              folkhälsa och bildning. En stark föreningsdemokrati är grunden
              för vårt styrelseskick. Det är där många medlemmar lär sig att
              sätta en gemensam agenda, bedriva föreningsverksamhet och fatta
              gemensamma beslut. De här föreningarna är också röstbärare för
              sina medlemmar. De kan påverka den allmänna opinionen, driva sina
              frågor och är viktiga remissinstanser inför våra politiska beslut.
            </seg>
          </u>
          <u>
            <seg>
              Att föreningslivet ska kunna vara ekonomisk t självständigt gentemot
              statsmakten tycker jag är väldigt viktigt. Det är en viktig parameter
              för att vår demokrati ska fungera. En kritisk röst måste kunna
              stå fri och inte hela tiden vara orolig för att bli av med statliga
              eller kommunala bidrag. Det är bakgrunden till att jag verkligen
              har tagit den här frågan på allvar. Vi vet att lotterierna bidrar
              med närmare 1,8 miljarder varje år till vårt föreningsliv. Det
              här är alltså en viktig inkomstkälla som tryggar både verksamhet
              och oberoende.
            </seg>
          </u>
          <u>
            <seg>
              Jag är den första att instämma när det gäller vikten av spelansvar
              och vikten av att alla på svensk spelmarknad ska jobba hårt för
              att skydda konsumenterna. Men det är faktiskt så, som jag nämnde
              i mitt första inlägg, att riskerna är låga. Det här handlar om
              en helt annan typ av verksamhet än den som ministern har debatterat
              mycket och som vi alla är överens om ska regleras mycket hårt.
            </seg>
          </u>
          <note type="speaker">
            Anf. 108 Statsrådet ARDALAN SHEKARABI (S):
          </note>
          <u>
            <seg>
              Herr ålderspresident! Vasiliki Tsouplaki har rätt. Det är exakt
              så det är. När det gäller konsumentskyddsbestämmelserna ska vi
              ha samma regelverk. Det har vi, och det var vi överens om mellan
              regering och riksdag. Men när det gäller andra delar av spellagstiftningen
              måste naturligtvis verkligheten i lagstiftningen också anpassas
              till den verklighet som de ideella aktörerna har. Mot den bakgrunden
              valde regering och riksdag att behålla skattefriheten, och mot
              den bakgrunden har vi också gett förutsättningar till Spelinspektionen
              att meddela föreskrifterna om de tekniska krav som är anpassade
              till de oli ka aktörernas förutsättningar och verklighet.
            </seg>
          </u>
          <u>
            <seg>
              Vi kommer att noga följa detta. Det som har hänt är att Spelinspek
              ­ tionen under vissa förutsättningar har gett en tvåårsfrist till
              aktörerna, och under tiden ska inspektionen jobba med de frågor
              som handlar om före ­ skrifterna som rör tekniska specifikationer.
              För vår del är det väldigt vik ­ tigt att följa den här utvecklingen
              och se till att de ideella aktörerna har goda förutsättningar
              att ha intäkter från lotteriverksamhet. Det är precis som Vasiliki
              Tsouplaki säger att utan det civila samhället, utan de ideella
              aktörerna, får vi ett svagare samhälle och en svagare demokrati.
            </seg>
          </u>
          <u>
            <seg>
              En av bristerna, skulle jag säga, i vårt samhälle under de senaste
              decennierna är att det har varit väldigt mycket fokus på det offentliga
              och det privata och kommersiella. Men vi har faktiskt en tredje
              sektor i vårt samhälle, det civila samhället, föreningslivet,
              folkrörelserna, nykterhetsrörelsen, samfunden. De är institutioner
              som skapar gemenskap och sammanhållning i vårt samhälle. De följer
              inte den kommersiella logiken och de följer inte den offentliga
              logiken, utan de har en egen logik. Den här kammaren och regeringen
              måste erkänna behovet av autonomi och erkännande av den ideella
              sektorns logik. Det här området, spellagstiftningen, är ett viktigt
              område eftersom det påverkar intäkterna till ideella aktörers
              verksamhet.
            </seg>
          </u>
          <u>
            <seg>
              Vi har anledning att bevaka de här frågorna, herr ålderspresident.
              Vi måste också vara ärliga och säga att de här aktörerna inte
              har samma resursstarka lobbying som andra aktörer har. Det är
              alltså vår skyldighet att ge en röst till de aktörerna och se
              till att den här kammaren och regeringen noga bevakar de frågeställningar
              som påverkar förutsättningarna för ideell verksamhet.
            </seg>
          </u>
          <note type="speaker">
            Anf. 109 VASILIKI TSOUPLAKI (V):
          </note>
          <u>
            <seg>
              Herr ålderspresident! Det finns ett antal krav på förändringar
              som jag har uppfattat från de allmännyttiga lotterierna. Jag hör
              ifrån ministern att Spelinspektionen har kikat på några av dem.
            </seg>
          </u>
          <u>
            <seg>
              Jag vill lyfta fram en tredje punkt som jag uppfattar som viktig.
              Det gäller själva certifieringssystemet och just bristen på ett
              svenskt institut, en myndighet eller ett företag som kan certifiera
              enligt de ISO-standarder som det har funnits krav på. Det har
              på något vis blivit riktigt komplicerat. Det handlar inte om någon
              snabb förändring, men man behöver titta vidare på att det ska
              kunna gå att få en svensk certifiering.
            </seg>
          </u>
          <u>
            <seg>
              Enligt det system vi hade tidigare var det Lotteriinspektionen
              som åkte ut på plats och inspekterade lotter och maskiner. Det
              fungerade väldigt bra, utan uppmärksammade säkerhetsbrister. Man
              har upplevt det systemet som positivt.
            </seg>
          </u>
          <u>
            <seg>
              Jag är en av dem som har uppskattat ministerns bestämdhet när
              det gäller att få ordning på de kasinobolag som har funnits på
              den svenska marknaden utan tillstånd. Vi har inte alltid varit
              överens om metoderna. Men jag tror att vi fortsättningsvis kan
              hjälpas åt både på den fronten och när det gäller att uppmärksamma
              de allmännyttiga lotterierna och bingoverksamheterna, så att de
              särskilda förhållandena kommer att uppmärksammas mer framöver.
            </seg>
          </u>
          <u>
            <seg>
              Jag tror att vi kan vara överens om att ett starkt och oberoende
              föreningsliv skapar nytta, glädje och gemenskap för sina medlemmar
              och att föreningarna är med och bygger ett starkt, demokratiskt
              samhälle där alla får plats.
            </seg>
          </u>
          <note type="speaker">
            Anf. 110 Statsrådet ARDALAN SHEKARABI (S):
          </note>
          <u>
            <seg>
              Herr ålderspresident! Jag vill tacka Vasiliki Tsouplaki för den
              här viktiga interpellationen. Den gläder mig. Den här debatten
              behövs.
            </seg>
          </u>
          <u>
            <seg>
              Vasiliki Tsouplakis sista fråga gällde förutsättningarna för
              certifiering. Det är en fråga som vi också tittar på. Alla de
              olika delarna av föreskrifter ­ na och de tekniska och operativa
              förutsättningarna för lotteriverksamhet påverkar hela sektorn.
              Vi är fast beslutna att fortsätta jobba med frågan, att följa
              utvecklingen och att där det behövs vidta åtgärder från regeringens
              och riksdagens sida.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2019/20:121 om målet om en god mobiltäckning
            i hela landet
          </note>
          <note type="speaker">
            Anf. 111 Statsrådet ANDERS YGEMAN (S):
          </note>
          <u>
            <seg>
              Herr ålderspresident! Magnus Jacobsson har frågat mig vad regeringen
              gör för att skynda på utbyggnaden, så att målet för en god mobiltäckning
              i hela landet kan uppfyllas.
            </seg>
          </u>
          <u>
            <seg>
              Enligt januariavtalet ska den digitala infrastrukturen byggas
              ut i hela landet. Bland annat anges att alla senast år 2023 bör
              ha tillgång till stabila mobila tjänster av god kvalitet där de
              normalt befinner sig. Målet för mo ­ biltäckning är formulerat
              utifrån människors behov och beteenden, vilka förändras över tid.
              Målet är på det viset rörligt.
            </seg>
          </u>
          <u>
            <seg>
              Tillgången till bredband via mobilnäten är fortsatt mycket god.
              Enligt Post- och telestyrelsen hade 99,99 procent av alla hushåll
              och företag sådan tillgång den 1 oktober 2018.
            </seg>
          </u>
          <u>
            <seg>
              I oktober 2018 täcktes 85 procent av Sveriges yta ” där man normalt
              befinner sig ” av nät som kan leverera hastigheten 10 mega bit
              per s ekund . År 2014 var motsvarande andel knappt 61 procent.
              Det kan konstateras att det har skett en ökning med ca 40 procent
              från 2014 till 2018. Enligt PTS prognos kommer vi att nå mellan
              ca 88 procent s och ca 93 procents täckning till 2023, beroende
              på antaganden om bland annat fortsatt utbyggnad.
            </seg>
          </u>
          <u>
            <seg>
              I december 2018 fattade PTS ett tilldelningsbeslut om 700-megahertz
              ­ bandet. Ett av tillstånden är förenat med ett krav på täckning
              och utbygg ­ nad, i syfte att åstadkomma bättre mobiltäckning
              i glesbebyggda områden. Telia ska använda ett belopp på 300 miljoner
              kronor för att uppfylla det krav på täckning och utbyggnad som
              återfinns i tilldelningsbeslutet. Mer konkret innebär det att
              Telia måste etablera master och basstationer för att täcka delar
              av så kallade prioriterade ytor. Täckningskravet räcker dock inte
              för att täcka alla dessa ytor, utan Telia kan själv välja vilka
              av de prio ­ riterade ytorna man avser att täcka genom täckningskravet.
            </seg>
          </u>
          <u>
            <seg>
              Regeringens vision är ett helt uppkopplat Sverige , eftersom
              det skapar förutsättningar för att bo och verka i hela landet
              . Regeringen föreslår därför ett nytt stöd för utbyggnad av bredbandsinfrastruktur
              med 650 miljoner kronor för tiden 2020–2022. Som underlag för
              bedömningen har PTS fått i uppdrag att senast i januari 2020 konkretisera
              hur ett sådant stöd skulle kunna se ut, med utgångspunkt i sitt
              tidigare redovisade förslag. Reger ­ ingen avser att återkomma
              med hur stödet ska utformas.
            </seg>
          </u>
          <note type="speaker">
            Anf. 112 MAGNUS JACOBSSON (KD):
          </note>
          <u>
            <seg>
              Herr ålderspresident! Jag vill tacka ministern för svaret.
            </seg>
          </u>
          <u>
            <seg>
              Jag lyfter fram frågan eftersom det kom en rapport om och lyftes
              fram i medierna att man inte riktigt hinner med utbyggnaden av
              den mobila täckningen på det sätt som var planerat. Det är för
              mig en stor och viktig fråga.
            </seg>
          </u>
          <u>
            <seg>
              I Sverige har vi i dag en känsla, rätt eller fel, av att det
              finns en skillnad mellan stad och land. Det hänger givetvis ihop
              med frågor som bränslebeskattning, kollektivtrafik, neddragning
              av flyg i glesbygd och personal ­ tillförsel, alltså möjligheten
              att få tag i personal. Landsbygden har högre skatter än många
              tätorter runt storstäderna, och vi ser att närvaron av polis,
              arbetsförmedling och försäkringskassa minskar på landsbygden.
            </seg>
          </u>
          <u>
            <seg>
              Många gånger har vi politiker, oavsett färg, sagt att några av
              de viktiga lösningarna för landsbygden är bredband och mobil täckning
              för att näringslivet ska få goda förutsättningar. Men man kan
              även på det området se en tydlig skillnad. Stad, tätort och viktiga
              stråk har hög täckning, medan täckningen blir sämre ju längre
              ut man kommer i systemet när det gäller infrastruktur.
            </seg>
          </u>
          <u>
            <seg>
              I det radioprogram som lyfte fram just den frågan och rapporten
              från PTS var det flera från landsbygden som påpekade att deras
              förutsättningar att bedriva näringsliv försvagas om mobilsystemet
              inte fungerar. Då kvarstår min fråga om vad mer regeringen ämnar
              göra för att komma åt problemen och fullfölja hela vägen.
            </seg>
          </u>
          <note type="speaker">
            Anf. 113 Statsrådet ANDERS YGEMAN (S):
          </note>
          <u>
            <seg>
              Herr ålderspresident! Som jag redogjorde för i svaret har vi
              goda förhoppningar om att nå målet för bredbandsutbyggnad och
              mobiltäckning. Mobiltäckningen för personer ligger alltså på 99,99
              procent. Jag tror att den aktuella siffran för bredbandsmålet
              är 86 procent, enligt det mått som kallas homes passed, det vill
              säga EU:s mått.
            </seg>
          </u>
          <u>
            <seg>
              Det gör att Sverige har den bästa mobiltäckningen och mobildatatäckningen
              i hela Europeiska unionen och den utvecklade världen. Men vi är
              inte nöjda med det. Vi har, som Magnus Jacobsson mycket riktigt
              påpekar, satt upp högre mål än så. De åtgärder vi har vidtagit
              och den diskussion vi har betyder att vi också har goda förutsättningar
              att nå det målet.
            </seg>
          </u>
          <u>
            <seg>
              Vi har det ganska angenäma problemet att det sätt på vilket målet
              är formulerat gör att det delvis är rörlig materia. Därför väntar
              vi på att Post ‑ och telestyrelsen tydligare ska specificera hur
              målet ska mätas. Det är nämligen det som till syvende och sist
              kommer att avgöra om vi kommer att nå målet eller inte.
            </seg>
          </u>
          <note type="speaker">
            Anf. 114 MAGNUS JACOBSSON (KD):
          </note>
          <u>
            <seg>
              Herr ålderspresident! Jag vill än en gång säga att jag är tacksam
              för svaret från Anders Ygeman.
            </seg>
          </u>
          <u>
            <seg>
              Jag är också helt övertygad om att Kristdemokraterna och regeringen
              är överens om att vi vill att hela landet ska leva. Men jag har
              rapporten med mig här i kammaren, och jag känner inte riktigt
              igen en del av siffrorna. Jag har inte kunnat grotta i varför
              de skiljer sig åt lite grann. Men om man tittar på exempelvis
              bredbandssidan är det 40–46 procent på landsbygden som har fungerande
              bredband. Det beror lite på om det gäller näringsliv eller privatpersoner.
              Tittar vi återigen på tätorter kan vi se att det ligger runt 85–86
              procent.
            </seg>
          </u>
          <u>
            <seg>
              Vi ser samma fenomen när det gäller den mobila täckningen, åtminst
              ­ one enligt den rapport jag har. Ungefär 85 procent har mobil
              täckning. Då handlar det om vägar, hushåll, fritidsområden och
              där man jobbar. Det finns områden i Sverige där det inte finns
              någon täckning alls. Man kan i och för sig fundera på om vi behöver
              ha lika mycket täckning där.
            </seg>
          </u>
          <u>
            <seg>
              Det som hänger ihop är att det tyvärr är tydligt att vi har klarat
              av att lösa det i tätort. Men utanför tätort ser det betydligt
              sämre ut.
            </seg>
          </u>
          <u>
            <seg>
              I Post- och telestyrelsens rapport står det bland annat: ” I
              dagsläget är de flesta siter i glest befolkade områden underutnyttjade
              och ger begränsade intäkter till operatörerna. PTS bedömer därför
              att det sannolikt inte kommer att ske någon omfattande kommersiell
              nyetablering av siter i glesbebyggda områden fram till år 2023.
              ”
            </seg>
          </u>
          <u>
            <seg>
              Det kan jag förstå utifrån det privata näringslivets förhållningssätt.
              Att bygga ut och utveckla samtidigt som man inte får betalt är
              ett problem. Men vi som riksdag och regering måste ändå jobba
              för att även näringsidkare på landsbygden ska ha god tillgång
              till bredband och god mobiltäckning – huvuddebatten här handlar
              ju om den mobila täckningen – och då räcker det faktiskt inte
              att uppnå 85 procent. Vi måste jobba vidare med den frågan.
            </seg>
          </u>
          <u>
            <seg>
              Min fråga kvarstår därför: Ämnar regeringen vidta fler åtgärder
              för att lösa detta problem?
            </seg>
          </u>
          <note type="speaker">
            Anf. 115 Statsrådet ANDERS YGEMAN (S):
          </note>
          <u>
            <seg>
              Herr ålderspresident! Magnus Jacobsson och jag är helt överens
              om att 85 procent inte räcker. Men det är vad vi hade i oktober.
              Prognosen är annorlunda. Den säger mellan 88 och 93 procent. Vi
              vill upp ytterligare 2 procentenheter från det målet. Vår målsättning
              är glasklar: Oavsett var man bor och verkar i Sverige ska man
              ha god mobiltäckning och tillgång till snabb bredbandsuppkoppling.
            </seg>
          </u>
          <u>
            <seg>
              Magnus Jacobsson säger att våra siffror skiljer sig åt. Det gäller
              framför allt på bredbandssidan. Jag tror att skillnaden beror
              på att jag använder mig av EU:s siffror, som är till för att man
              ska kunna jämföra mellan olika länder, och Magnus Jacobsson använder
              sig av siffror från PTS. Skillnaden mellan siffrorna beror på
              att PTS siffror avser dem som faktiskt har anslutit sig till bredband
              , medan EU:s siffror avser dem som har möjlighet att ansluta sig.
            </seg>
          </u>
          <u>
            <seg>
              Skillnaden utgörs alltså av människor som har tillgång till bredband
              men som har valt att inte ansluta sig. Man kan tycka att det vore
              bra om de anslöt sig till bredband, och de har i alla fall den
              möjligheten. Där finns inte skillnaden mellan stad och land, för
              det finns även en del människor i våra storstäder som av olika
              skäl har valt att inte ansluta sig alls eller att ansluta sig
              till bredband med lägre hastighet.
            </seg>
          </u>
          <u>
            <seg>
              Herr ålderspresident! Jag kan bara konstatera att jag och Magnus
              Jacobsson förefaller vara överens om målen, alltså om vart vi
              ska. Det finns kanske en gradskillnad i den optimism vi visar
              när det gäller hur stor kapacitet vi har att nå målet inom den
              föreslagna tiden. Jag är mer optimistisk än Magnus Jacobsson,
              men jag kan försäkra Magnus Jacobsson att om hans lite mer pessimistiska
              grundhållning visar sig vara den korrekta kommer regeringen också
              att återkomma med ytterligare åtgärder.
            </seg>
          </u>
          <note type="speaker">
            Anf. 116 MAGNUS JACOBSSON (KD):
          </note>
          <u>
            <seg>
              Herr ålderspresident! Tack, statsrådet Ygeman, för svaret! Jag
              utgår bara från vad PTS säger i sin egen rapport. De signalerar
              en oro. Även om vi verkar vara överens om att vi på det stora
              hela når ut till många finns det en skillnad mellan stad och land,
              och det är just landsbygdsperspektivet jag har valt att lyfta
              fram här. Vi måste nå hela vägen.
            </seg>
          </u>
          <u>
            <seg>
              Vi som jobbar med de här frågorna ser hela den teknikutveckling
              som sker nu. Vi kommer i framtiden att ha kylskåp som pratar med
              nätet, bilar som är självkörande och troligtvis också, antingen
              vi tycker om det eller inte, vårdrobotar som hjälper till i hemmen
              hos dem som är äldre. Vi ser en helt annan teknisk utveckling.
            </seg>
          </u>
          <u>
            <seg>
              Vi ser att människor kommer att bo hemma längre, och då ska de
              ha tryggheten att deras trygghetslarm, som går via antingen bredband
              eller mobilt bredband, fungerar, så att de inte blir liggande
              utan att få den hjälp de ska ha. Detta måste vi nå inte bara till
              90 eller 95 procent, utan alla som i Sverige bo och bygga måste
              ha denna trygghet. Det är på detta sätt den tekniska utvecklingen
              kommer att se ut, både på vårdsidan och näringslivssidan och de
              facto även på nöjessidan.
            </seg>
          </u>
          <u>
            <seg>
              Jag tackar för debatten. Om jag inte träffar statsrådet före
              jul önskar jag honom allt gott.
            </seg>
          </u>
          <note type="speaker">
            Anf. 117 Statsrådet ANDERS YGEMAN (S):
          </note>
          <u>
            <seg>
              Herr ålderspresident! Det gläder mig att Magnus Jacobsson och
              jag har samma syn på vikten av snabba kommunikationer över hela
              landet, oavsett om de är mobila eller fasta. Det gläder mig också
              att Magnus Jacobsson står fast vid samma höga målsättningar som
              regering och riksdag har satt upp för dessa kommunikationer.
            </seg>
          </u>
          <u>
            <seg>
              Jag är övertygad om att om det visar sig att min lite mer optimistiska
              hållning är felaktig kommer vi att träffas i ytterligare debatter
              här i riksdagen för att med gemensamma krafter se till att även
              glesbygden har snabba uppkopplingar.
            </seg>
          </u>
          <u>
            <seg>
              Jag vill också ta tillfället i akt att önska Magnus Jacobsson
              och herr ålderspresident en riktigt god jul!
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2019/20:50 om situationen beträffade
            politisk frihet och mänskliga rättigheter i Ryssland
          </note>
          <note type="speaker">
            Anf. 118 Utrikesminister ANN LINDE (S):
          </note>
          <u>
            <seg>
              Herr ålderspresident! Margareta Cederfelt har frågat mig hur
              regering ­ en arbetar i kontakter med andra länder för att förankra
              den svenska linjen gentemot Ryssland och bygga samstämmighet kring
              mänskliga rättigheter i Ryssland , vad regeringen gör inom EU
              för att pressa den ryska ledningen inom dessa frågor och huruvida
              regeringen är beredd att verka inom EU för en utredning av Nemtsovfallet.
            </seg>
          </u>
          <u>
            <seg>
              Sverige för en tydlig och principfast politik gentemot Ryssland
              och kommer att fortsätta att regelmässigt ta upp människorättsproblem
              i internationella for um såsom OSSE och Europarådet. Vi kommer
              liksom tidigare att vara en drivande aktör i EU för att respekten
              för mänskliga rättigheter ska förbli en given beståndsdel i utformningen
              av relationen till Ryssland och ställer o ss bakom de fem vägledande
              principerna för EU:s relation med Ryssland, där kontakter och
              stöd till det ryska civilsamhället utgör en viktig delkomponent.
            </seg>
          </u>
          <u>
            <seg>
              Sverige ger även ett omfattande stöd till kontakter mellan det
              svenska och det ryska civilsamhället, vilket är viktigt för att
              stödja demokratisk utveckling och bidra till ökad respekt för
              de mänskliga rättigheterna. Oppositionella i Ryssland verkar under
              svåra förhållanden, och det är viktigt att omvärlden visar dem
              sitt stöd. Vi fortsätter att uppmana ryska företrädare att garantera
              sina invånares rättigheter i enlighet med Rysslands egen konstitution
              och internationella åtaganden.
            </seg>
          </u>
          <u>
            <seg>
              Mordet på Boris Nemtsov var e tt tragisk t avsnitt i modern rysk
              historia som mötte starka reaktioner i omvärlden. Det understryker
              vikten av ett rättsväsen som agerar professionellt och självständigt
              och åtnjuter förtroende hos sina medborgare . Vi följer utvecklingen
              i Nemtsovs fall noga genom vår ambassad i Moskva och har anslutit
              oss till EU:s uppmaningar till en grundlig utredning. Sverige
              fortsätter att uppmärksamma Nemtsovs gärning : b land annat deltar
              ambassaden i Moskva årligen i en ceremoni till hans minne .
            </seg>
          </u>
          <note type="speaker">
            Anf. 119 MARGARETA CEDERFELT (M):
          </note>
          <u>
            <seg>
              Herr ålderspresident! Jag vill tacka utrikesministern för svaret
              på min interpellation.
            </seg>
          </u>
          <u>
            <seg>
              Anledningen till att jag tar upp frågor om mänskliga rättigheter
              i Ryssland, om möjligheten för oppositionella att verka och ytterst
              om förtryck och mord som har drabbat och drabbar oppositionella
              i Ryssland är att jag upplever att situationen i Ryssland blir
              allt svårare för de personer som inte stöder regimens linje. Detta
              gör naturligtvis att det är viktigt med internationellt arbete.
            </seg>
          </u>
          <u>
            <seg>
              Sverige är ett litet land. Vi kan inte åstadkomma mycket på egen
              hand, men som land i större organisationer kan vi trycka på. Jag
              säger detta för att Ryssland är en stormakt. Sverige har självt
              inte mycket att sätta emot, men EU kan göra desto mer. OSSE kan
              också använda sin bas för demokrati och mänskliga rättigheter,
              liksom förstås Europarådet.
            </seg>
          </u>
          <u>
            <seg>
              Jag tar upp detta för att jag skulle vilja se ännu mer aktivitet
              från Sveriges sida inom dessa organ. Det finns nämligen möjligheter
              att göra mer. Det finns möjligheter att sätta press på det ryska
              rättsväsendet.
            </seg>
          </u>
          <u>
            <seg>
              Det är utmärkt att Sveriges ambassad är representerad när det
              handlar om att högtidlighålla minnet av Boris Nemtsov. Men det
              måste till mer. Jag säger det eftersom jag av Organisationen för
              säkerhet och samarbete i Europa, dess parlamentariska församling,
              är utsedd till rapportör när det gäller mordet på Boris Nemtsov.
            </seg>
          </u>
          <u>
            <seg>
              Det jag har noterat i dessa sammanhang är behovet av att trycka
              på rättsväsendet. Rättsväsendet är tyst. Rättsväsendet är slutet.
              Rättsväsendet svarar inte på frågor. Det gör att det inte finns
              någon transparens. Här kan EU göra mycket för att påverka och
              trycka på. Det måste till en öppenhet.
            </seg>
          </u>
          <u>
            <seg>
              Jag säger detta eftersom det med en ökad transparens i rättsväsendet
              kan finnas en möjlighet för civilsamhället och för oliktänkande
              att driva sina frågor med större trygghet.
            </seg>
          </u>
          <u>
            <seg>
              Mordet på Boris Nemtsov den 27 februari 2015 är förfärligt. Det
              är det yttersta beviset på förtryck av oliktänkande. Men det handlar
              inte enbart om Boris Nemtsov. Det finns många fler personer. Elena
              Grigorieva var en människorätts- och hbtq-aktivist som mördades
              i juli 2019. Videoblog ­ garen Vadim Kharchenko utsattes för skottlossning
              och knivattack av för honom okända män. Boris Ushakov, projektkoordinator
              för gulagu.net, blev skjuten i mars 2019 – han överlevde attacken.
            </seg>
          </u>
          <u>
            <seg>
              Det finns många fler. Dessa personer förtjänar ett rättsväsen
              som fungerar.
            </seg>
          </u>
          <u>
            <seg>
              Jag skulle vilja få ett tydligare svar från utrikesministern
              om hur Sverige agerar och vad Sverige avser att göra för att stärka
              mänskliga rättigheter i Ryssland.
            </seg>
          </u>
          <note type="speaker">
            Anf. 120 Utrikesminister ANN LINDE (S):
          </note>
          <u>
            <seg>
              Herr ålderspresident! Boris Nemtsov var en vän till mig. Vi anordnade
              seminarier om demokrati i Ryssland tillsammans. Jag har efter
              hans tragiska död besökt platsen för mordet för att visa min respekt
              för hans gärning. Jag har under en mycket lång tid följt utvecklingen
              i Ryssland, och precis som Margareta Cederfelt är jag mån om att
              det ryska samhället ska utvecklas och bli mer öppet och demokratiskt.
            </seg>
          </u>
          <u>
            <seg>
              Vi följer den inrikespolitiska utvecklingen i Ryssland nära,
              och vi uttrycker konsekvent vår oro inför det faktum att det demokratiska
              utrymmet i landet krymper. Vi uttrycker upprördhet över de fall
              som Margareta Cederfelt nämner och andra fall.
            </seg>
          </u>
          <u>
            <seg>
              Upptakten till regionalvalen den 8 september var ännu ett exempel
              på hur oppositionspolitiker nekas möjligheter att kandidera och
              hur folkliga missnöjesyttringar bemöts med massingripanden och
              övervåld från poli ­ sen. Jag kritiserade själv offentligt de
              polisräder som ägde rum mot oppo ­ sitionella runt om i Ryssland
              några dagar efter valet. Och vi fortsätter att uppmana ryska företrädare
              att garantera invånarnas rättigheter i Ryssland. Det är faktiskt
              i enlighet med den ryska konstitutionen och deras interna ­ tionella
              åtaganden.
            </seg>
          </u>
          <u>
            <seg>
              Vår ambassad har närvarat vid rättegångar mot demokratiaktivister
              som följde protesterna i juli och augusti – detta för att markera
              den vikt som Sverige tillmäter frågan både inför det ryska civilsamhället
              och inför ryska myndigheter.
            </seg>
          </u>
          <u>
            <seg>
              Den senaste månaden har ryska och utländska människorättsorganisa
              ­ tioner tvingats upphöra med sitt arbete. Den ryska duman har
              antagit ett förslag om lagstiftning om så kallade utländska agenter,
              som nu också ska omfatta enskilda individer. Om lagen passerar
              återstående instanser kommer det att medföra ytterligare hinder
              för journalister att genomföra sitt arbete.
            </seg>
          </u>
          <u>
            <seg>
              Herr ålderspresident! Redan under min första vecka som utrikesminister
              fick jag tillfälle att i Reykjavik och Helsingfors möta både nordiska
              och baltiska kollegor. I de samtalen tog jag upp våra välkända
              och oförändrade positioner när det gäller MR-situationen i Ryssland.
              Vi har lyft fram dem regelbundet i till exempel Organisationen
              för säkerhet och samarbete i Europa och i Europarådet. Sverige
              var också ett av de 16 länder som 2018 tog initiativ till att
              inom OSSE aktivera den så kallade Moskvamekanismen, som ger möjlighet
              att sända en oberoende expertmission till ett OSSE-land om det
              bedöms finnas ett särskilt allvarligt hot mot uppfyllandet av
              åtagandet när det gäller demokrati och mänskliga rättigheter.
              Detta skedde med anledning av anklagelserna om förföljelse av
              hbtq-personer i Tjetjenien.
            </seg>
          </u>
          <u>
            <seg>
              Vi fortsätter att uppmärksamma frågan, till exempel genom uttalanden
              och sidoevent i samband med HDIM. Det är Europas största årliga
              MR-konferens, som under två veckor samlar 1 500 regeringsföreträdare,
              internationella experter och representanter för civilsamhället.
              Vi agerar också inom Europarådet för att uppmärksamma brister
              och övertramp inom MR-området.
            </seg>
          </u>
          <note type="speaker">
            Anf. 121 MARGARETA CEDERFELT (M):
          </note>
          <u>
            <seg>
              Herr ålderspresident! Ja, att det behövs ett kraftfullt och gemensamt
              agerande på EU-nivå, inom OSSE och inom Europarådet är alldeles
              uppenbart. Jag säger det igen: Som rapportör inom OSSE:s parlamentariska
              församling när det gäller mordet på Boris Nemtsov kan jag inte
              säga att jag har fått svar på några av de frågor som jag har ställt
              till de ryska myndigheterna.
            </seg>
          </u>
          <u>
            <seg>
              Jag har ställt frågor till såväl politiker på högsta nivå som
              domstolar och rättsväsen. Det finns inga svar. Tystnaden råder.
              Samtliga verkar vara väl medvetna om mitt uppdrag, men det finns
              inga svar att få. Det visar att EU måste använda sina muskler.
              Jag skulle vilja höra mer om detta. Det behövs en kraftsamling.
            </seg>
          </u>
          <u>
            <seg>
              Jag vill här nämna den tidigare moderate riksdagsledamoten Mats
              Johansson, som redan 2013 gav ut boken Kalla kriget 2.0 – Ryssland
              rustar . Redan då nämnde Mats Johansson den allt svårare situationen
              för människorättskämpar, för dissidenter och för journalister
              samt de mord som skedde.
            </seg>
          </u>
          <u>
            <seg>
              Det har gått många år sedan 2013. Nu finns det återkommande rapporter
              om att situationen försämras ytterligare. Därför vill jag höra
              mer om det arbete som Sveriges regering bedriver på EU-nivå. Jag
              kan inte se att Sverige kan göra detta ensamt. Jag kan inte se
              att Sverige kan göra det bara tillsammans med de nordiska och
              baltiska länderna – jag vet att de också, framför allt våra baltiska
              grannar, arbetar för mänskliga rättigheter. Det behövs större
              krafter, och här kommer EU in.
            </seg>
          </u>
          <u>
            <seg>
              Jag skulle vilja fråga vad utrikesministern har gjort för att
              det ska bli ett mer transparent rättssystem och för att säkerhetstjänstens
              roll i Ryssland ska bli tydligare. Det handlar också om att det
              ska bli tydligare i en rättegång. Vem gör vad? Vem har vilka uppgifter?
              Vem ställer vilka frågor? Hur blir svaren? Vem är det som beordrar
              attackerna? Varifrån kommer de attacker som görs mot människorättsaktivister?
            </seg>
          </u>
          <u>
            <seg>
              Allt detta är det tyst om i det ryska rättsväsendet. Det leder
              i sin tur till otydligheter, oklarheter och rädsla. Det finns
              då ingen kunskap om vem som ligger bakom detta. Vem är ansvarig?
              Vem utför dåden? Vem blir åtalad? Vem faller domen mot och på
              vilka grunder?
            </seg>
          </u>
          <u>
            <seg>
              Det är inte rättsstatens principer vi talar om; det är någonting
              helt annat. Det värsta, om vi nu talar om Ryssland som sådant,
              är att vi inte talar om Lenintiden eller om Stalintiden. Vi talar
              om 2019. Det är Putins Ryssland.
            </seg>
          </u>
          <u>
            <seg>
              Jag skulle vilja se att Sverige tar täten när det handlar om
              samarbetet inom EU och krokar arm med de baltiska länderna, som
              jag vet är mycket intresserade av ett stärkt EU-samarbete på detta
              område.
            </seg>
          </u>
          <note type="speaker">
            Anf. 122 Utrikesminister ANN LINDE (S):
          </note>
          <u>
            <seg>
              Herr ålderspresident! Jag vill börja med att säga att det är
              oerhört bra att Margareta Cederfelt, som är en så engagerad politiker
              just i dessa frå ­ gor, leder den här utredningen i OSSE. Jag
              hoppas ju att Sverige ska kunna få ordförandeskapet i OSSE för
              2021 – det är inte avgjort ännu utan bestäms slutgiltigt i nästa
              vecka – och att vi då tillsammans både från den parlamentariska
              församlingen och från regeringen kan vara än mer drivan ­ de i
              den här typen av frågor.
            </seg>
          </u>
          <u>
            <seg>
              När det gäller EU är Sverige en mycket starkt drivande aktör
              för mänskliga rättigheter, och vi kommer att fortsätta att driva
              att det ska vara en given beståndsdel i utformningen av relationen
              till Ryssland och att det kommer att kommuniceras tydliga budskap
              till Ryssland i dessa frågor.
            </seg>
          </u>
          <u>
            <seg>
              Inom EU-kretsen har vi de fem vägledande principerna för EU:s
              rela ­ tion med Ryssland. Där är kontakterna och stödet till det
              ryska civilsam ­ hället en av delkomponenterna. Inte minst i ljuset
              av det som Margareta Cederfelt tar upp i sin interpellation menar
              vi att det här måste ges ökad uppmärksamhet. Nu krymper nämligen
              det demokratiska utrymmet, och människor ställs inför allt större
              problem när det gäller att organisera sig på olika sätt i Ryssland.
            </seg>
          </u>
          <u>
            <seg>
              Vi har en väldigt tydlig politik gentemot Ryssland. Vi kommer
              att ta upp de här problemen också i bilaterala kontakter. Vi gör
              det alltså både bilateralt och i samverkan med andra EU-länder,
              något som Margareta Ce ­ derfelt tar upp och som även jag tycker
              är viktigt. Det stämmer ju att det blir mycket bättre resultat
              och ett mycket fastare uttryck om vi gör det tillsammans med andra
              EU-länder. Vi håller nu på att förnya vår Rysslandsstrategi för
              2019–2024. Där planerar vi ett stöd på 80 miljoner kronor, framför
              allt till den här typen av demokrati- och civilsamhällesaktiviteter.
            </seg>
          </u>
          <u>
            <seg>
              Jag besökte själv Ryssland senast i juni. Jag träffade olika
              företrädare för kvinnorättsorganisationer, hbtq-organisationer
              och också andra organisationer. Deras arbete gjorde ett starkt
              intryck på mig. I ryska medier rapporterades det tyvärr på ett
              negativt sätt att jag hade träffat dessa organisationer eftersom
              de inte anses vara positiva för det ryska samhället.
            </seg>
          </u>
          <u>
            <seg>
              Så sent som förra veckan anordnade vår ambassad i Moskva ett
              evenemang där flera svenska riksdagsledamöter också medverkade.
              Det gällde våld mot kvinnor och olika problem som kvinnorättsorganisationer
              och kvinnor har i Ryssland.
            </seg>
          </u>
          <note type="speaker">
            Anf. 123 MARGARETA CEDERFELT (M):
          </note>
          <u>
            <seg>
              Herr ålderspresident! Jag vill först säga tack till utrikesministern
              för svaret. Jag tar detta till intäkt för att Sveriges regering
              kommer att arbeta för ett stärkt stöd för de mänskliga rättigheterna
              i Ryssland.
            </seg>
          </u>
          <u>
            <seg>
              Då vill jag i detta sammanhang säga att 80 miljoner kronor är
              mycket pengar i Ryssland. Det är mycket pengar att agera för,
              och därför är det viktigt att göra rätt saker. Jag hoppas och
              förväntar mig att regeringen kommer att arbeta tydligt och klart
              utan att darra på manschettknappen när det gäller vad pengarna
              ska användas till och hur det ska följas upp. Ryssland är ökänt
              för sin korruption, och inte en krona får landa fel.
            </seg>
          </u>
          <u>
            <seg>
              Jag förväntar mig också ett starkt arbete inom EU, och jag kommer
              att följa upp att regeringen också agerar där, liksom inom OSSE
              när nu Sverige får ordförandeskapet, även om jag inte ska gratulera
              i förväg. Jag hoppas dock att det kommer att bli så.
            </seg>
          </u>
          <u>
            <seg>
              Där finns då en möjlighet att som ordförandeland göra en förklaring
              om vad Sverige avser att prioritera. Utifrån den interpellation
              som vi har debatterat här och vad regeringen skriver på sin hemsida,
              liksom den utrikespolitiska förklaring som regeringen avgett,
              utgår jag från att demokratifrågor och mänskliga rättigheter kommer
              att prioriteras och att det också är något som ska implementeras
              inom samtliga OSSE:s medlemsländer, gärna i en skarp skrivning
              så att det framgår att Ryssland är det land som åsyftas.
            </seg>
          </u>
          <note type="speaker">
            Anf. 124 Utrikesminister ANN LINDE (S):
          </note>
          <u>
            <seg>
              Herr ålderspresident! Jag kan försäkra Margareta Cederfelt att
              vi kommer att vara oerhört noga med vart de här pengarna går och
              att de verkligen stöttar civilsamhället, människorättsfrågor och
              så vidare.
            </seg>
          </u>
          <u>
            <seg>
              Jag vill ändå avsluta med att återigen ta upp mordet på Boris
              Nemtsov, som var en så tragisk milstolpe i rysk historia. Det
              belyser också hur straffriheten biter sig fast i det ryska samhället.
              Som jag nämnde var det smärtsamt också för mig personligen eftersom
              vi var vänner, och vi fortsätter att uppmärksamma hans gärning.
              Bland annat deltar ambassaden nu årligen i en ceremoni till hans
              minne.
            </seg>
          </u>
          <u>
            <seg>
              Mordutredningen och rättsprocessen har beskrivits av flera internatio
              ­ nella bedömare. Nu hör jag också vad Margareta Cederfelt råkar
              ut för och att hon inte får svar på sina frågor. Utredningen beskrivs
              ju som ofullständig. Vi följer utvecklingen noga och har anslutit
              oss till EU:s uppmaning att det ska ske en grundlig utredning.
            </seg>
          </u>
          <u>
            <seg>
              Inget politiskt styre eller samhälle kan acceptera att oppositionella
              röster tystas, det må ske av rädsla för repressalier eller genom
              det pris som Nemtsov fick betala för att ha utövat den rätt att
              tala fritt som han skulle ha haft.
            </seg>
          </u>
          <u>
            <seg>
              Tack, Margareta Cederfelt, för att du tog upp de här jätteviktiga
              frågorna.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2019/20:142 om Sveriges engagemang
            för Latinamerika
          </note>
          <note type="speaker">
            Anf. 125 Utrikesminister ANN LINDE (S):
          </note>
          <u>
            <seg>
              Herr ålderspresident! Håkan Svenneling har frågat mig om jag
              avser att verka för att Sveriges engagemang för Latinamerika ska
              öka, vad jag avser att göra för att minska ojämlikheten i Latinamerika
              och hur reger ­ ingen avser att genomföra sin demokratioffensiv
              i Latinamerika för att stärka civilsamhället och demokratin.
            </seg>
          </u>
          <u>
            <seg>
              Sverige har utmärkta relationer med Latinamerika. Banden mellan
              våra folk och regeringar är starka, och Sveriges förtroendekapital
              i regionen är stort – inte minst tack vare vårt mångåriga engagemang
              och stöd för frihet, demokrati och respekt för de mänskliga rättigheterna.
            </seg>
          </u>
          <u>
            <seg>
              Många länder i Latinamerika står inför omfattande samhällsutmaning
              ­ ar. Det finns stora behov av att öka investeringar i infrastruktur,
              utbildning och hälsovård, förbättra rättssäkerheten , effektivisera
              den offentliga förvaltningen och bekämpa sociala och ekonomiska
              orättvisor.
            </seg>
          </u>
          <u>
            <seg>
              Sverige framstår i många länder i regionen som en attraktiv samarbetspartner
              och en förebild för ett hållbart, jämlikt och jämställt välfärdssamhälle
              . Sverige står dessutom inför liknande utmaningar som många länder
              i Latinamerika bland annat vad gäller inkluderande tillväxt och
              sysselsättning och skulle kunna dra nyttiga lärdomar från en fördjupad
              och bredare dialog med regionen.
            </seg>
          </u>
          <u>
            <seg>
              F lera av länderna i regionen har därtill blivit allt viktigare
              aktörer på den internationella arenan , och många är likasinnade
              med Sverige i för oss centrala frågor , till exempel behovet av
              att bromsa klimatförändring arna, stärka det multilaterala samarbetet
              och försvara den regelbaserade världsordningen.
            </seg>
          </u>
          <u>
            <seg>
              Av dessa skäl har Utrikesdepartementet påbörjat ett arbete för
              att intensifiera förbindelserna med Latinamerika och Karibien,
              vilket resulterat i en h andlingsplan för förbindelserna med Latinamerika
              och Karibien . Handlingsplanen ange r ett ramverk för hur relationerna
              kan utvecklas och innefattar bland annat frågor som miljö, klimat,
              demokrati och jämställdhet. Genom handlingsplan en har regeringen
              tagit ytterligare steg för att utveckla relationerna med regionens
              länder, både bilateralt och i multilaterala sammanhang.
            </seg>
          </u>
          <note>
            Som en följd av regeringens ökade engagemang för Latinamerika
            har dessutom färdplaner undertecknats för det bilaterala samarbetet
            med Ar ­ gentina, Colombia, Mexiko, Peru och Uruguay , och f ormella
            politiska dialoger har inletts med Argentina, Brasilien, Chile
            , El Salvador, Kuba , Peru och Uruguay . Sveriges ambassad i Peru
            återöppnades 2016 . Argentina, Chile, Colombia, Paraguay och Uruguay
            har anslutit sig till konceptet Global Deal för stärkt social
            dialog mellan arbetsmarknadens parter.
          </note>
          <u>
            <seg>
              Även u tvecklingssamarbetet bidrar till att utveckla regeringens
              relatio ­ ner med regionens länder, liksom det gemensamma arbetet
              med genomförandet av Parisavtalet och Agenda 2030. Under 2020
              kommer regeringen att ta fram nya strategier för utvecklingssamarbetet
              i Latinamerika för att bidra till att möta regionens samhällsutmaningar
              .
            </seg>
          </u>
          <note>
            Sverige deltar även regelbundet med observatörer i EU:s valobserva
            ­ tionsinsatser i Latinamerika, och regeringen har under 2019
            beslutat att öka möjligheterna för svenskt deltagande i valobservationsinsatser
            inom ramen för Organisationen för amerikanska stater, OAS.
          </note>
          <note type="speaker">
            Anf. 126 HÅKAN SVENNELING (V):
          </note>
          <u>
            <seg>
              Herr ålderspresident! Runt om i Latinamerika protesterar människor
              mot orättvisor och ojämlikhet. Många av protesterna tar sin utgångspunkt
              i den brutala ojämlikhet som finns mellan fattiga och rika, som
              oftast har sin bakgrund i kontinentens koloniala och imperialistiska
              historia. Latinamerika är en kontinent med stora naturtillgångar
              men där fördelningen av resurserna sällan kommer de fattigaste
              till del, som ofta är urfolk.
            </seg>
          </u>
          <u>
            <seg>
              I Chile äger den rikaste procenten av befolkningen över 26 procent
              av tillgångarna i landet, och den fattigaste procenten äger omkring
              2 procent av tillgångarna. En stor del av chilenarna har svårt
              att klara sig ekonomiskt.
            </seg>
          </u>
          <u>
            <seg>
              Fredagar är den stora demonstrationsdagen i Chile, och i dag
              lär vi nås av nya bilder på massprotester mot president Sebastián
              Pi ñ era. För under hösten har det varit omfattande protester
              mot ojämlikheten. Protesterna har mötts med brutalt våld från
              militären, som väcker obehagliga minnen från Pinochets militärdiktatur.
              26 personer har dödats. Mer än 11 000 har ska ­ dats, varav 280
              personer blivit blinda på minst ett öga av polisens gummikulor.
              Mer än 15 000 personer har gripits. Anmälningar om sexuell t våld
              från polisen har fyrdubblat s .
            </seg>
          </u>
          <u>
            <seg>
              Det är dags för Sverige att höja rösten för Chiles folk. Utrikesminister
              Ann Linde bör kalla upp Chiles ambassadör till UD och fördöma
              övervåldet, undantagstillståndet och att man har satt in militären.
              Regeringen bör inom ramen för EU arbeta för att pausa uppdateringen
              av associeringsavtalet med Chile. Sveriges vapenexport till den
              chilenska militären bör stop ­ pas, även om den inte är så stor.
              Svensk militärutrustning ska inte användas mot folk som gör sina
              röster hörda.
            </seg>
          </u>
          <u>
            <seg>
              I Colombia går fredsprocessen mycket trögt. Omvärldens engagemang
              verkar ha försvunnit efter det att fredsavtalet undertecknades
              och fredspriset delades ut för tre år sedan. Den colombianska
              regeringen genomför inte fredsavtalet i den takt som utlovats,
              vilket gör att ojämlikheten består och att nödvändiga jordreformer
              inte kommer till stånd. Tidigare gerillamedlemmar får svårt att
              ställa om till ett vanligt liv, och en del av Farcgerillan har
              tagit till vapen på nytt. Just nu pågår även där stora demonstrationer
              mot ojämlikheten.
            </seg>
          </u>
          <u>
            <seg>
              Vad gör då Sverige?
            </seg>
          </u>
          <note>
            I DN den 10 september i år, samma dag som Ann Linde blev utrikesminister,
            kan man läsa:
          </note>
          <u>
            <seg>
              ”– Det finns även andra länder i Latinamerika som visat intresse
              för Gripen, jag har till exempel träffat en delegation från Colombia
              som ställt väldigt mycket frågor, intygar försvarsminister Peter
              Hultqvist.”
            </seg>
          </u>
          <u>
            <seg>
              Den svenska regeringen verkar vilja att Colombia ska köpa JAS-plan
              i stället för att genomföra fredsavtalet.
            </seg>
          </u>
          <u>
            <seg>
              Varför, utrikesminister Linde, behöver Colombia, som har Latinamerikas
              största armé, stora sociala klyftor och ett fredsavtal som håller
              på att fallera, köpa JAS-plan? Det känns snarare som en militär
              offensiv än en demokratioffensiv.
            </seg>
          </u>
          <u>
            <seg>
              I Bolivia har det genomförts en statskupp där polis och militär
              aktivt deltagit i avsättandet av president Evo Morales. Men utrikesminister
              Ann Linde vill inte kalla det för en statskupp utan skriver i
              stället i ett svar på en skriftlig fråga från mig att polisen
              och militären rekommenderade ”presidenten att avgå, varefter presidenten
              och ett stort antal ministrar avgick”. Om Sveriges överbefälhavare
              ringer dig, Ann Linde, och ”rekommenderar” dig att avgå, samtidigt
              som våldsamma demonstranter bränner ned ditt hus, skulle du kalla
              det för en statskupp, utrikesministern?
            </seg>
          </u>
          <u>
            <seg>
              De brister i Evo Morales styre som vi har sett och kritiserat
              kan aldrig rättfärdiga det våld vi har sett eller att militären
              och polisen avsätter en president i en statskupp.
            </seg>
          </u>
          <u>
            <seg>
              Nu krymper det demokratiska utrymmet i Bolivia snabbt. Morales
              parti Mas förtrycks och begränsas. De högerkrafter som har tagit
              makten vill hålla skenet uppe mot omvärlden samtidigt som våldet
              i Bolivia ökar.
            </seg>
          </u>
          <u>
            <seg>
              Är det någon gång som den svenska regeringens demokratioffensiv
              behövs är det nu.
            </seg>
          </u>
          <note>
            Vad kommer utrikesminister Ann Linde att göra?
          </note>
          <note type="speaker">
            Anf. 127 LORENA DELGADO VARAS (V):
          </note>
          <u>
            <seg>
              Herr ålderspresident! Chile har varit det goda exemplet, det
              stabila landet, det land man investerar i och det land man extraherar
              från. Man har under de goda handelsåren ignorerat avsaknaden av
              demokrati, miljöförstörelsen, dödandet av sociala ledare och bruket
              av våld mot Chiles folk. Vissa menar att det som händer i Chile
              nu är något tillfälligt som har uppstått ur tomma intet. En vanlig
              beskrivning av Chile är att det är ett stabilt land med god ekonomi.
              Men jag vill berätta lite om det andra Chile som vi helst inte
              pratar om när vi gör affärer.
            </seg>
          </u>
          <u>
            <seg>
              Chile är landet där 10 procent av befolkningen tjänar 25 gånger
              mer än resterande befolkning. Chile intar alltså en tredjeplats
              i ekonomisk ojämlikhet i världen, enligt OECD.
            </seg>
          </u>
          <u>
            <seg>
              Urfolkets kamp förseglas med hjälp av antiterroristlagar, där
              deras representanter har suttit i fängelse i åratal utan rättsprocess,
              där urfolksledare har mördats av chilenska staten, där miljöaktivister
              har mördats i sina hem när de har kämpat mot vattenkraftverk,
              och så vidare. Mindre städer förgiftas till en sådan grad av kemiska
              industrier att barn och vuxna tvingas till akutvård under långa
              perioder.
            </seg>
          </u>
          <u>
            <seg>
              Så här kan vi fortsätta. Listan kan göras lång.
            </seg>
          </u>
          <u>
            <seg>
              I dag har folket i Chile sagt att det räcker, att de vill bryta
              mot det nyliberala systemet. På det svarar den chilenska regeringen
              med våld. Det är våld som internationella MR-organisationer har
              benämnt brott mot de mänskliga rättigheterna. Det statliga våldet
              har inneburit att fler än 25 personer har mördats. Vidare har
              11 500 har skadats, varav 300 har förlorat synen. Hittills har
              sexuellt våld rapporterats i 200 fall. Och 15 000 har anhållits,
              där inte ens hälften har rapporterats in som anhållna. De har
              alltså varit olagligt anhållna.
            </seg>
          </u>
          <u>
            <seg>
              Till det här kan vi lägga att Chiles regering har stärkt de repressiva
              lagarna den senaste månaden genom att ge mer utrymme för statligt
              våld utan konsekvenser. Bara för några dagar sedan infördes lagförslag
              om att stoppa den politiska indoktrineringen i skolorna. I går
              tog Chiles president beslut om att sätta i tjänst 2 000 polisstudenter
              för att stärka repressionen. Chiles regering vill alltså inte
              hitta en fredlig lösning.
            </seg>
          </u>
          <u>
            <seg>
              Inför detta har Sveriges regering valt att inte agera. Man har
              valt att vänta, och man menar att det är för tidigt att se de
              långsiktiga konsekvenserna av demonstrationerna.
            </seg>
          </u>
          <u>
            <seg>
              Hur länge ska en regering som har möjligheten att stötta ett
              fredligt folk vänta? Var drar Sveriges regering gränsen till att
              kalla Pi ñ era för vad han är, nämligen en diktator skyldig till
              brott mot de mänskliga rättigheterna? Kommer Sveriges regering
              att använda de verktyg som finns till hands för att sätta press
              på Chile, till exempel pausa uppdateringen av associeringsavtalet
              mellan EU och Chile eller införa ekonomiska sanktioner för att
              stoppa våldet och utkräva ansvar av en regering som gör sig skyldig
              till brott mot de mänskliga rättigheterna?
            </seg>
          </u>
          <note type="speaker">
            Anf. 128 Utrikesminister ANN LINDE (S):
          </note>
          <u>
            <seg>
              Herr ålderspresident! Låt mig börja med att säga att det finns
              stora skillnader mellan de olika länderna i Latinamerika och att
              det ser helt olika ut i olika länder. Men eftersom interpellanten
              och riksdagsledamot Delgado Varas har koncentrerat sig på framför
              allt Chile och till en del Bolivia tänker jag svara lite mer på
              just det.
            </seg>
          </u>
          <u>
            <seg>
              Jag tycker att det är viktigt att säga att generellt sett har
              utvecklingen i Latinamerika varit positiv. Demokratin har spridits,
              ekonomin har moderniserats och fattigdomen har reducerats. Det
              är inte rättvist att ge en bild av att Latinamerika är en kontinent
              i förfall. Regionens samlade bnp har mer än fördubblats sedan
              år 2000 och så vidare.
            </seg>
          </u>
          <u>
            <seg>
              Utvecklingen i Chile följer vi naturligtvis noggrant. Jag får
              så gott som dagligen information från vår ambassadör i Chile.
              Vi har möten med företrädare för den chilenska regeringen, för
              olika partier och för civilsamhäl ­ let. Det är tydligt att demonstrationerna,
              inklusive regeringens och myndigheternas svar på dem, har skakat
              om det chilenska samhället i grunden.
            </seg>
          </u>
          <u>
            <seg>
              Chile måste nu finna en väg framåt som tar till vara och adresserar
              de missnöjesyttringar som finns. Man måste dessutom hantera det
              utbredda våldet och anklagelserna om kränkningar. Det gör man
              med stöd av de breda politiska överenskommelser som man nu nått
              mellan regeringen och oppositionspartierna. Bland annat ska man
              ta fram en ny författning.
            </seg>
          </u>
          <u>
            <seg>
              Sveriges regering förväntar sig naturligtvis att de mänskliga
              rättigheterna respekteras under alla omständigheter och att Chiles
              oberoende rättsväsen undersöker anklagelserna om kränkningar som
              framkommit. Chiles president Piñera har medgett att ordningsmakten
              inte följt uppsatta vålds ­ protokoll och intygat att anklagelserna
              om kränkningar kommer att utredas. I den processen är oberoende
              granskningar och stöd från civilsamhäl ­ lets organisationer mycket
              viktiga.
            </seg>
          </u>
          <u>
            <seg>
              Vi har också noterat rapporterna från Amnesty och Human Rights
              Watch, som kritiserar våldsanvändningen av chilensk polis. Human
              Rights Watch framhåller att polisen har begått allvarliga kränkningar
              av de mänskliga rättigheterna och rekommenderar ett antal reformåtgärder.
              Det är positivt att den chilenska regeringen välkomnat rapporten
              från Human Rights Watch och bjudit in medarbetare från FN:s högkommissarie
              för mänskliga rättigheter.
            </seg>
          </u>
          <u>
            <seg>
              När det gäller Bolivia följer vi noggrant den politiska situationen
              även där. Vi välkomnar att parlamentet enhälligt har antagit en
              lag om att genomföra nya och rättvisa val inom 120 dagar från
              det att ledamöterna till valdomstolarna har utsetts.
            </seg>
          </u>
          <u>
            <seg>
              Den ökade polariseringen mellan de olika politiska partierna
              och grupperingarna i Bolivia är mycket olycklig och har lett till
              eskalerande våld och skadegörelse i samband med demonstrationer
              och protester. Vi har blivit mycket bestörta över de rapporter
              som kommit om fler än 30 dödsfall till följd av övervåld från
              polis och militär. Vi förväntar oss största möjliga återhållsamhet
              från militären och ordningsmakten. Vikten av att de mänskliga
              rättigheterna respekteras kan inte nog understrykas.
            </seg>
          </u>
          <u>
            <seg>
              När det gäller Colombias eventuella köp av flygplan tycker jag
              inte att det är Sveriges regering eller riksdag som ska ha synpunkter
              på det utan Colombias regering.
            </seg>
          </u>
          <note type="speaker">
            Anf. 129 HÅKAN SVENNELING (V):
          </note>
          <u>
            <seg>
              Herr ålderspresident! Regeringsskiftet för fem år sedan har inte
              inneburit den förändring i relationerna med Latinamerika som många
              här i Sverige hoppades på. Den senaste tidens dramatiska utveckling
              i flera av de latinamerikanska länderna har ju passerat utan några
              större reaktioner från Sveriges utrikesminister.
            </seg>
          </u>
          <u>
            <seg>
              Herr ålderspresident! Jag tycker att utrikesministern något missar
              poängen med Vänsterpartiets interpellation i dag. Såklart finns
              det olikheter mellan länderna runt om i Latinamerika, precis som
              det gör i Europa. Men det finns också något som blir väldigt tydligt
              när man tittar på hur folket har det i många latinamerikanska
              länder, och det är ojämlikhet mellan rika och fattiga. Det är
              det vi pekar på. Trots att många av dessa länder är medelinkomstländer
              som har god ekonomi och stora naturtillgångar fördelas resurserna
              väldigt ojämlikt inom länderna.
            </seg>
          </u>
          <u>
            <seg>
              Det gör att vi nu ser denna protestvåg över Latinamerika. Den
              startade i Ecuador, när man under IMF:s strukturomvandlingsprogram
              tvingades höja bränslepriserna och införa ett åtstramningspaket.
              Det blev direkt demonstrationer mot detta i Ecuador. Fortfarande
              sitter ett antal politiker, framför allt kvinnor från vänsterkanten,
              gripna. Det finns också andra gripna. En del har fått ta sin tillflykt
              till Mexikos ambassad i Ecuador.
            </seg>
          </u>
          <u>
            <seg>
              Protesterna fortsatte till Chile, som kanske varit det nyliberala
              skyltfönstret i Latinamerika. Det var Lorena kärnfullt inne på.
            </seg>
          </u>
          <u>
            <seg>
              Sedan gick de vidare till Bolivia, där Evo Morales inte har följt
              konstitutionen eller lyssnat på folkomröstningen. Det är något
              som både jag och Ann Linde har kritiserat. Men det slutade med
              att högern gjorde en statskupp.
            </seg>
          </u>
          <u>
            <seg>
              När man som svensk utrikesminister inte klarar av att kalla det
              en statskupp blir jag klart bedrövad. Det är stor skillnad mellan
              utrikesminister Ann Linde 2019 och statsminister Olof Palme 1973.
              När statskuppen skedde i Chile sa han tydligt: ”Salvador Allende
              är död. Han störtades med våld av högerkrafterna.” Att man inte
              klarar av att förstå att det är en statskupp när militär och polis
              i Bolivia ”rekommenderar” Evo Morales att avgå och han tvingas
              lämna landet tycker jag är allvarligt.
            </seg>
          </u>
          <u>
            <seg>
              De senaste veckorna har protesterna fortsatt från Bolivia till
              Colombia. Utrikesministern tycker inte att vi ska ha några åsikter
              om Colombias försvar köper JAS-plan. Jag tycker att vi ska ha
              ganska mycket åsikter om svensk vapenexport. Därför är det en
              fråga jag ofta tar upp och diskuterar här i kammaren.
            </seg>
          </u>
          <u>
            <seg>
              Jag tror att om Sverige som en del av det internationella samfundet
              ska ta ansvar för att fredsavtalet i Colombia hålls är det viktigt
              att vi inte så fort bläcket torkat låter näringsminister Mikael
              Damberg åka till Colombia och försöka sälja JAS-plan. Vi behöver
              i stället åka dit och stödja de kvinnliga fredsmäklare vi tagit
              fram och alla andra typer av demokratisatsning ­ ar. Det är det
              Colombia behöver just nu, inte att lägga pengarna på JAS-plan.
              Det borde Sverige stå upp för.
            </seg>
          </u>
          <u>
            <seg>
              Brasilien är det land som många spekulerar att protesterna kommer
              att gå vidare till. Det är inte så konstigt, för de politiska
              konflikterna är hårda och djupa i Brasilien. President Bolsonaro
              hetsar mot sina politiska motståndare. Han är en av de absolut
              mest högerkonservativa och reaktionära presidenterna i Latinamerika.
              Han kallar sig stolt för homofob. Han har tydligt profilerat sig
              som klimatskeptiker och bland annat sett till att klimattoppmötet
              inte hålls i Brasilien. Nu blev det inte Chile heller, utan det
              blev till slut Madrid i Spanien. Men det är tydligt att detta
              är en politiker som inte har svenska värderingar.
            </seg>
          </u>
          <u>
            <seg>
              Ändå är det dit vi nu exporterar 36 JAS-plan. Det kommer att
              öka Bolsonaros makt och också hans möjlighet att hota andra latinamerikanska
              länder. Jag ser med stor oro på utvecklingen i Brasilien under
              Bolsonaro.
            </seg>
          </u>
          <u>
            <seg>
              Detta ska också kopplas till det handelsavtal som EU har undertecknat
              med Mercosurländerna, där Brasilien ingår.
            </seg>
          </u>
          <note type="speaker">
            Anf. 130 LORENA DELGADO VARAS (V):
          </note>
          <u>
            <seg>
              Herr ålderspresident! Jag hör att ministern inte är villig att
              ta ansvar för förhållandet gentemot en brottslig regering.
            </seg>
          </u>
          <u>
            <seg>
              Det vi behöver i dag är att länder som Sverige, som har en stabil
              demokratisk grund och kunskapen och förutsättningarna, faktiskt
              höjer sina röster. De har möjlighet att bryta den extraktivistiska,
              koloniala politik som historiskt förts mot länder i Latinamerika.
            </seg>
          </u>
          <u>
            <seg>
              Vi kan inte längre acceptera brott mot mänskliga rättigheter
              utan att agera. Vi har en klimatkris som vi tillsammans måste
              agera mot, och det kan vi inte göra utan att ta hänsyn till demokrati
              och jämställdhet. I dag drabbas barn, kvinnor och män i Chile,
              Colombia, Bolivia, Haiti, Brasilien, Honduras, Guatemala och Paraguay
              av respektive staters våld. Låt oss visa att de mänskliga rättigheterna
              är vår grund när vi analyserar relationer till alla andra länder.
              En stat som begår avskyvärda brott mot sitt folk är inte en stat
              som Sverige bör ha som handelspartner.
            </seg>
          </u>
          <u>
            <seg>
              Vidare vill jag påpeka att Sveriges regering bör sätta sig in
              i vad fredsavtalet egentligen innebär och hur de sociala rörelserna
              tagit emot det. Sanningen är att fackföreningar, sociala rörelser,
              miljörörelser och studentrörelser har sagt klart och tydligt nej
              till fredsavtalet. Det är inte demokratiskt, och det fastställer
              inte att regeringen tar ansvar för de brott som begåtts.
            </seg>
          </u>
          <note type="speaker">
            Anf. 131 Utrikesminister ANN LINDE (S):
          </note>
          <u>
            <seg>
              Herr ålderspresident! Fattigdomen i Latinamerika har pressats
              tillbaka från 45 procent 2002 till 30 procent 2017. Andelen kvinnor
              i lagstiftande församlingar har ökat från 13 procent 2000 till
              32 procent 2019. Merparten av länderna i regionen har i dag demokratiskt
              valda stats- och regeringschefer. Jag fortsätter att framhålla
              den positiva utvecklingen i Latinamerika, för jag tycker inte
              att man ska svartmåla en hel kontinent.
            </seg>
          </u>
          <u>
            <seg>
              Men utmaningarna är naturligtvis stora, inte minst, som Håkan
              Svenneling säger, den stora ojämlikheten och det vacklande förtroendet
              bland befolkningarna för den representativa demokratin. Missnöjet
              med det politiska systemet och misstron mot politiker har stigit
              till följd av till exempel korruptionsskandaler, förväntade men
              uteblivna reformer, enorma socioekonomiska klyftor, hög brottslighet
              och utbredd straffrihet. Under de senaste månaderna har omfattande
              folkliga demonstrationer mot just ekonomisk ojämlikhet och sociala
              orättvisor ägt rum i flera olika länder.
            </seg>
          </u>
          <u>
            <seg>
              Samtidigt är det viktigt att komma ihåg att Latinamerika är en
              väldigt heterogen region. De ekonomiska utsikterna varierar, samtidigt
              som det demokratiska utrymmet och respekten för rättsstatens principer
              och de mänskliga rättigheterna skiljer sig kraftigt åt mellan
              de olika länderna.
            </seg>
          </u>
          <u>
            <seg>
              Av den anledningen är det viktigt att vi anpassar vår Latinamerikapolitik,
              som ju interpellationen handlar om, till varje enskilt land men
              också att vi tar vara på de positiva exempel och den positiva
              utveckling som faktiskt finns. Det finns regionala krafter som
              verkar för demokrati, modernisering, antikorruption, ekonomisk
              integration och politiskt samarbete, och de behöver följas och
              stödjas.
            </seg>
          </u>
          <u>
            <seg>
              Jag återkommer till Chile, som Lorena Delgado Varas framför allt
              tog upp. Jag har uttalat mig om situationen i landet flera gånger
              för att understryka vikten av att de mänskliga rättigheterna respekteras
              och att myndigheterna inte utövar oproportionerligt våld. Inom
              ramen för den bilaterala relationen mellan Sverige och Chile diskuteras
              löpande frågor om demokrati och mänskliga rättigheter.
            </seg>
          </u>
          <u>
            <seg>
              UD publicerade 2017 en rapport om mänskliga rättigheter, demokrati
              och rättsstatens principer i Chile, där vi tog upp frågor om ekonomisk
              ojämlikhet, segregation och polisbrutalitet. Vi håller nu på att
              uppdatera rapporten med anledning av vad som har hänt; den nya
              rapporten kommer nästa år.
            </seg>
          </u>
          <u>
            <seg>
              När det gäller Bolivia och hur vi ser på vad som har hänt där
              kan jag bara konstatera att Organisationen för amerikanska stater
              på inbjudan av förutvarande presidenten Evo Morales genomförde
              en granskning av valresultaten. Slutsatserna presenterades söndagen
              den 10 november. Det visade sig ha förekommit allvarliga brister
              vid valet, som påverkat till Morales fördel.
            </seg>
          </u>
          <note>
            Kort därefter rekommenderade flera fackföreningar och politiska
            aktö ­ rer, men också polis och militär, Morales att avgå, varefter
            både president ­ en och ett stort antal ministrar avgick. Sverige
            och andra EU-länder var med och finansierade OAS granskning. Den
            12 november utropade sig se ­ natens andre vice ordförande Jeanine
            Áñez till president ad interim efter ­ som de fyra personer som
            kom före henne i successionsordningen avgått.
          </note>
          <u>
            <seg>
              Sverige står likväl bakom EU:s uttalande om vikten av att stödja
              en lösning som möjliggör ett interimsstyre och förberedelser inför
              nyvalet. Vi välkomnar helgens breda uppgörelse i parlamentet,
              som möjliggör nya och rättvisa val inom 120 dagar.
            </seg>
          </u>
          <note type="speaker">
            Anf. 132 HÅKAN SVENNELING (V):
          </note>
          <u>
            <seg>
              Herr ålderspresident! Jag hade inför dagens debatt ställt tre
              frågor till utrikesministern. Den första gällde om ministern avsåg
              att verka för att Sveriges engagemang i Latinamerika ska öka.
              Det verkar finnas ett engagemang hos utrikesministern och regeringen
              för Latinamerika; det är välkommet.
            </seg>
          </u>
          <u>
            <seg>
              Jag tycker att man har en något bristande analys av klassperspektivet.
              Nu hörde vi utrikesministern ändå ta upp klassperspektiv och ojämlikhet
              på ett bättre sätt än tidigare.
            </seg>
          </u>
          <u>
            <seg>
              Men framför allt handlar det om att man inte klarar av att kalla
              en statskupp för en kupp. Jag tycker att det ur ett historiskt
              perspektiv är sorgligt att se att socialdemokrater inte längre
              klarar av det. Samtidigt är det bra att man nu säger att man vill
              hjälpa Bolivia in i en demokratisk process. Om omvärlden inte
              nu sätter tryck på Áñez och de andra högerpolitiker som genom
              en statskupp har tagit makten i Bolivia tror jag inte att demokratin
              kommer att komma åter. Vi ser varje dag hur det demokratiska utrymmet
              krymper för M as och andra partier.
            </seg>
          </u>
          <u>
            <seg>
              Resultatet av det som händer i Latinamerika är i stor utsträckning
              det koloniala förtryck som ursprungsbefolkningen utsätts för.
              Jag menar att man inte från Sveriges sida gör tillräckligt för
              att möta ojämlikheten. Den vapenexport som förekommer bidrar till
              exempel inte till att minska ojämlikheten i länderna eller stödja
              en demokratisk utveckling.
            </seg>
          </u>
          <u>
            <seg>
              Jag tycker att jag har fått ett bra svar kring regeringens demokratisatsning
              i Latinamerika. Det är välkommet att man ökar demokratibiståndet
              och tar fram nya MR-rapporter om nio latinamerikanska länder –
              nio väldigt intressanta rapporter, tror jag.
            </seg>
          </u>
          <u>
            <seg>
              Jag är övertygad om att Sverige kan spela en positiv roll för
              Latinamerika och bygga vidare på de starka band som finns mellan
              Sverige och Latinamerika, som har en god grund i alla de människor
              med latinamerikansk bakgrund som bor här i landet, de starka solidaritetsrörelserna
              mellan Sverige och Latinamerika och vårt viktiga utvecklingssamarbete
              på kontinenten.
            </seg>
          </u>
          <note type="speaker">
            Anf. 133 Utrikesminister ANN LINDE (S):
          </note>
          <u>
            <seg>
              Herr ålderspresident! Som EU-medlemsland är Sverige en del av
              det mycket omfattande biregionala samarbetet mellan EU och Latinamerika
              och Karibien. Ett strategiskt partnerskap mellan regionerna finns
              på plats sedan 20 år tillbaka. Det har utgjort grunden för relationerna,
              och i dag är EU och Latinamerika mer sammankopplade än någonsin.
            </seg>
          </u>
          <u>
            <seg>
              Jag tycker att det är väldigt viktigt att vi också får hela EU
              att vara aktivt i dialogen och samarbetet med Latinamerika. Vi
              har associerings ­ avtal, frihandelsavtal och politiska samarbetsavtal
              med 31 av 33 länder – alla utom Bolivia och Venezuela. EU är den
              största investeraren, den tredje största handelspartnern och den
              största givaren av bistånd till Latinamerika och Karibien.
            </seg>
          </u>
          <u>
            <seg>
              Det demokratiska systemets styrka ligger delvis i att skapa det
              välstånd som befolkningen efterfrågar. Men jag håller med Håkan
              Svenneling om att klyftan mellan väljare och politiska eliter
              har vuxit och att det är en av orsakerna till att det nu blir
              en hel rad konflikter och demonstrationer. Faktum är att inte
              bara Sverige pekar på detta, utan även OECD tar upp att den ekonomiska
              ojämlikheten och de ökade inkomstklyftorna i Latinamerika inte
              är hållbara. Vår demokratisatsning måste därför främja jämlikhet
              och ha med det som en grundförutsättning för att man ska få en
              hållbar demokratisk samhällsmodell.
            </seg>
          </u>
          <u>
            <seg>
              Jag vill återigen tacka Håkan Svenneling för att han tar upp
              Latinamerika. Sanningen är att frågan diskuteras alldeles för
              lite i Sverige.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellationerna 2019/20:152 och 153 om värnande
            av mänskliga rättigheter för Kinas medborgare
          </note>
          <note type="speaker">
            Anf. 134 Utrikesminister ANN LINDE (S):
          </note>
          <u>
            <seg>
              Herr ålderspresident! Ann-Sofie Alm har frågat mig var regeringen
              står i fråga om Hongkongs rätt till självstyre och rätt till demokratisk
              frihet från Kinas auktoritära inflytande och om det finns några
              åtgärder som jag kan initiera i EU:s ministerråd eller inom forum
              för FN som kan påverka och mildra utgången av denna eskalerande
              konflikt.
            </seg>
          </u>
          <u>
            <seg>
              Ann-Sofie Alm har dessutom frågat mig om jag eller regeringen
              är beredd att initiera diskussioner med övriga länder inom EU
              och FN i syfte att vidta adekvata åtgärder för att ställa de skyldiga
              för brott mot mänskliga rättigheter, som enligt Independent Tribunal
              Into Forced Organ Harvesting from Prisoners of Conscience in China
              har begåtts av den kinesiska staten, inför internationell domstol.
            </seg>
          </u>
          <note>
            Vad gäller situationen i Hongkong har regeringen den senaste
            tiden redogjort för sin hållning i svaren på Åsa Coenraads fråga
            2018/19:862, på Hans Wallmarks fråga 2018/19:887 , på Magdalena
            Schröder s fråga 2018/19:920 och på Ludvig Asplings fråga 2019/20:2.
            Jag har även redo ­ gjort för regeringens syn på utvecklingen
            i Hongkong i ett svar på interpellation 2019/20:63 från Joar Forssell.
          </note>
          <u>
            <seg>
              Regeringens skrivelse (2019/20:18) Arbetet i frågor som rör Kina
              slår fast att Sverige liksom övriga EU står bakom principen om
              ett land, två system. Principen är grunden för att bevara Hongkongs
              självstyrande ställning med ett fristående politiskt och juridiskt
              system i enlighet med Hongkongs grundlag. Respekten för Hongkongbornas
              mänskliga fri- och rättigheter i denna lag är av grundläggande
              betydelse.
            </seg>
          </u>
          <u>
            <seg>
              Hongkongs grundlag föreskriver målet att valen både till Hongkongs
              lagstiftande församling och av Hongkongs regeringschef framöver
              ska ske genom allmän rösträtt. Regeringen förutsätter att så kommer
              att ske.
            </seg>
          </u>
          <u>
            <seg>
              För regeringen är arbetet genom EU grundläggande när det gäller
              situa ­ tionen i Hongkong. Regeringen har inom EU varit pådrivande
              för att EU ska vara tydligt med att Hongkongbornas grundläggande
              fri- och rättighe ­ ter måste respekteras, vilket även framgick
              av EU:s senaste uttalande den 18 november 2019. EU påpekade även
              vikten av att lokalvalen i Hongkong hålls som planerat, och det
              är positivt att kunna konstatera att dessa val genomfördes i söndags
              och att det gick lugnt till.
            </seg>
          </u>
          <u>
            <seg>
              FN:s kontor för mänskliga rättigheter har nyligen uttalat sig
              om situa ­ tionen i Hongkong. Man har uttalat sin beredskap att
              bistå Hongkongs regering i att lösa konflikten med fredliga medel
              genom dialog.
            </seg>
          </u>
          <u>
            <seg>
              Regeringen fortsätter att noga följa utvecklingen i Hongkong
              och kommer även framledes att stödja Hongkongs självstyrande ställning.
            </seg>
          </u>
          <u>
            <seg>
              Vad gäller värnandet av mänskliga rättigheter i övrigt i Kina
              vill jag börja med att slå fast att regeringen är oroad över läget
              för de mänskliga rättigheterna i Kina. Regeringens hållning är
              att alla människor ska ha rätt att utöva sin tro utan att riskera
              förföljelse eller trakasserier.
            </seg>
          </u>
          <u>
            <seg>
              Regeringen har i sin skrivelse redogjort för att regeringen även
              fortsättningsvis konsekvent och tydligt kommer att ta upp frågan
              om den allvarliga situationen för de mänskliga rättigheterna i
              Kina i kontakter med kinesiska myndighetsföreträdare.
            </seg>
          </u>
          <u>
            <seg>
              Därtill kommer regeringen att forts ätta att verka för en stark
              och ge ­ mensam EU-hållning som det effektivaste instrumentet
              i dialogen med Kina. Regeringen stöder den dialog EU regelbundet
              håller med Kina om de mänskliga rättigheterna. I berörda multilaterala
              sammanhang verkar re ­ geringen i samarbete med EU och likasinnade
              för att uppmärksamma si ­ tuationen för de mänskliga rättigheterna
              i Kina.
            </seg>
          </u>
          <u>
            <seg>
              Regeringen kommer också att verka för förstärkt samarbete inom
              EU och med likasinnade för att motverka försök att undergräva
              det multilaterala samarbetet för de mänskliga rättigheterna.
            </seg>
          </u>
          <u>
            <seg>
              Regeringen kommer att slå vakt om vedertagna normer och språkbruk.
            </seg>
          </u>
          <u>
            <seg>
              I år gav regeringen ut en uppdaterad rapport om situationen för
              mänsk ­ liga rättigheter, demokrati och rättsstatens principer
              i Kina samtidigt med rapporter om andra asiatiska länder. Rapporten
              bekräftar bilden av att situ ­ ationen för de medborgerliga och
              politiska rättigheterna i Kina är allvarlig .
            </seg>
          </u>
          <u>
            <seg>
              I rapporten framgår att inskränkningar i möjligheterna att tillvarata
              sina mänskliga rättigheter är särskilt förekommande i regionen
              Xinjiang. Där ­ till framgår att religiösa rörelser som i Kina
              klassificeras som sekter, däribland f alun g ong, är särskilt
              övervakade.
            </seg>
          </u>
          <u>
            <seg>
              Regering en ser allvarligt på de anklagelser som framförs angående
              så kallad organhandel i Kina. EU:s utrikestjänst EEAS har flera
              gånger uttryckt sin oro över bristen på tillgänglig statistik
              rörande organtransplantationer i Kina.
            </seg>
          </u>
          <u>
            <seg>
              Vi arbetar för att EU ska vara tydlig t i dialogen med Kina,
              vilket också slogs fast i EU:s Kinastrategi från 2016 liksom i
              multilaterala forum om mänskliga rättigheter . EU:s och Kinas
              dialog om mänskliga rättigheter är en särskilt viktig plattform.
              Det senaste mötet inom ramen för denna dialog hölls i april 2019.
            </seg>
          </u>
          <u>
            <seg>
              I november 2018 avhandlades situationen för de mänskliga rättigheterna
              i Kina inom FN:s universella granskningsmekanism , UPR . Det var
              en process där Sverige gav rekommendationer till Kina syftande
              till att stärka respekten för de mänskliga rättigheterna i landet.
            </seg>
          </u>
          <u>
            <seg>
              Vid FN:s råd för de mänskliga rättigheterna har Sverige under
              året gjort nationella anföranden i den allmänna debatten under
              dagordningspunkt 4 om människorättssituationer som kräver rådets
              uppmärksamhet. Sverige har bland annat uppmanat Kina att respektera
              minoriteters rätt att uttrycka sin religion och kultur.
            </seg>
          </u>
          <note type="speaker">
            Anf. 135 ANN-SOFIE ALM (M):
          </note>
          <u>
            <seg>
              Herr ålderspresident! Jag tackar utrikesministern för det utförliga
              svaret, även om jag skönjer en liten matthet inför hur många gånger
              regering ­ en har svarat på frågor angående Hongkong. Men, herr
              ålderspresident, det är ett krig som pågår i världen, ett krig
              utan strid, där Kina har uttalat en maktambition om världsherravälde.
              Medvetenheten hos svenska medborgare och svenskt näringsliv behöver
              öka, och då krävs tydligare svar från Sveriges regering.
            </seg>
          </u>
          <u>
            <seg>
              Jag har ställt två interpellationer, som ministern har valt att
              svara på tillsammans. Med tanke på frågornas allvar hade jag uppskattat
              om de i stället var för sig hade fått den uppmärksamhet de förtjänar.
            </seg>
          </u>
          <u>
            <seg>
              Det gläder mig dock att utrikesministern har vetskap om brotten
              som har begåtts och begås i det kommunistiska partiets namn. Kinas
              ambassadör har blivit kallad till UD så många gånger att han skulle
              behöva ett klippkort.
            </seg>
          </u>
          <u>
            <seg>
              Herr ålderspresident! Mina frågor till ministern är dock: Vilken
              effekt har vi egentligen uppnått? Varför håller vi fast vid samma
              linje med dialog och samtal när det uppenbarligen inte biter på
              Kinas regim? Hur kan regeringen i Sveriges namn inte markera hårdare
              när bevisen tornar upp sig om vilken slags statsmakt vi har att
              göra med och när Kina på svensk mark hotar yttrandefriheten och
              till och med hotar våra ministrar till tystnad?
            </seg>
          </u>
          <note>
            I U trikesdepartementets rapport står följande att läsa: ”Kina
            införde 2015 ett förbud mot användandet av organ från avrättade
            personer. Enligt officiella källor får enbart frivilliga donationer
            förekomma. Rapporter om att reglerna kringgås förekommer dock.”
          </note>
          <u>
            <seg>
              Min första interpellation handlar om den Londonbaserade oberoende
              China Tribunals rapport. Rapporten är sammanställd av vittnesmål
              från anhöriga, kirurger, fångvaktare och före detta fångar.
            </seg>
          </u>
          <u>
            <seg>
              Låt mig snabbt sammanfatta innehållet i rapporten. I Kina finns
              ingen väntetid på organ. Man kan ringa till ett sjukhus och bestämma
              vilken dag transplantationen ska genomföras. Ser man samtidigt
              på kartan över de största fängelserna i Kina och kartan över transplantationssjukhusen
              uppstår ett horribelt mönster: De ligger vägg i vägg över hela
              Kina.
            </seg>
          </u>
          <u>
            <seg>
              Man kan specifikt begära att få ett organ från en f alun g ong-utövare
              om man är beredd att betala för ett riktigt hälsosamt organ.
            </seg>
          </u>
          <u>
            <seg>
              Kirurger vittnar om att donatorerna fortfarande lever när organen
              skördas. Rapporten talar om en skörd av uppemot 100 000 organ.
              Vi talar om ett medicinskt folkmord.
            </seg>
          </u>
          <u>
            <seg>
              Rapportens konklusion är att Kina är en kriminell stat som systematiskt
              förföljer minoriteter och konstant bryter mot mänskliga rättigheter.
            </seg>
          </u>
          <u>
            <seg>
              Herr ålderspresident! Jag kanske inte fick det svar jag ville
              ha, men jag vill verkligen veta om regeringen är beredd att initiera
              diskussioner i EU och FN för att få till internationella oberoende
              utredningsdelegationer som kan utreda de brott som är beskrivna
              i China Tribunals rapport om organstölder från samvetsfångar i
              Kina.
            </seg>
          </u>
          <u>
            <seg>
              Herr ålderspresident! Med vetskap om vad som står i denna rapport
              kan vi inte låta detta fortsätta.
            </seg>
          </u>
          <note type="speaker">
            Anf. 136 HÅKAN SVENNELING (V):
          </note>
          <u>
            <seg>
              Herr ålderspresident! Jag tror att vi har kommit upp i 26 veckor
              av protester i Hongkong. Det är ett eskalerande våld som vi ser
              på med stor oro från Sverige och omvärlden.
            </seg>
          </u>
          <u>
            <seg>
              Det som jag tror är viktigast att vi uttrycker varje gång vi
              pratar om situationen i Hongkong är rimligheten i de krav som
              demonstranterna ställer. Delvis handlar det om det krav som har
              varit i centrum och som gäller lagförslaget att man, om man blir
              gripen i Hongkong, kan bli överflyttad till Kina för att dömas.
              Detta lagförslag sägs formellt ha skrotats och dragits tillbaka
              på grund av de omfattande protesterna. Detta är bra, men det är
              inte så att man litar på Hongkongs ledning, eller för den delen
              på Kina i bakgrunden. Det hänger starkt samman med de inskränkningar
              som gjordes tidigare under det som bland annat kallades paraplydemonstrationerna,
              för ett antal år sedan.
            </seg>
          </u>
          <u>
            <seg>
              De protesterande har många andra krav också: att de inte ska
              kallas upprorsmakare, att de som har gripits under protesterna
              ska släppas fria och att en oberoende utredning ska ske om polisvåldet
              i Hongkong. Detta tror jag är tre krav som det är viktigt att
              Hongkongs ledning, och i bakgrunden Kina, går till mötes. Men
              framför allt ska man komma till den punkten att man får fria och
              rättvisa val i enlighet med det avtal som en gång undertecknades
              mellan Kina och Storbritannien 1999.
            </seg>
          </u>
          <u>
            <seg>
              Vi behandlar regeringens Kinaskrivelse i riksdagen just nu, och
              jag måste säga, utrikesministern, att jag tycker att det är välkommet
              att ni har tagit fram en sådan skrivelse och att ni lämnar den
              till riksdagen för diskussion och debatt. Jag tror att detta i
              stort gynnar den politiska diskus ­ sionen i Sverige om utrikespolitik
              och Kina. Jag tycker att man ser att detta leder till ökad debatt
              och diskussion men också till ökad svensk enighet, och detta är
              i grunden positivt.
            </seg>
          </u>
          <u>
            <seg>
              Vi kommer att justera betänkandet i nästa vecka och ha debatt
              på lucia ­ kvällen. Jag vill varmt välkomna utrikesministern att
              delta i den, men jag förstår om man prioriterar familjen när debatten
              ligger på en så pass tråkig tid som den gör.
            </seg>
          </u>
          <u>
            <seg>
              Det som det handlar om och som Ann-Sofie Alm var inne på är den
              intressanta diskussionen om den systemkonkurrens som råder mellan
              Kina och omvärlden när det gäller mänskliga rättigheter. Vi har
              sett hur man har ”pin-pointat” evenemang som handlat om att uppmärksamma
              mänskliga rättigheter, 70 år i år, och att man har försökt pressa
              tillbaka den typen av arrangemang. Jag tror att vårt svar måste
              vara att öka pressen på Kina.
            </seg>
          </u>
          <u>
            <seg>
              Jag tycker att det är bra att Kinas ambassadör i Sverige har
              klippkort på Utrikesdepartementet, även om det vore bättre om
              han hade passerkort med tanke på hur många gånger han har varit
              där. Det är bra att man kallar upp honom så mycket och markerar
              från Sveriges sida. Jag tycker att det fanns en otrolig styrka
              i att alla politiska partier markerade när det gäller Tucholskypriset
              och stöttade regeringen i det, och framför allt i att reger ­
              ingen inte vek sig en tum. Jag är oerhört glad och tacksam över
              det, och detta vill jag framföra.
            </seg>
          </u>
          <u>
            <seg>
              Jag förstår att utrikesministern kanske inte ens ska kommentera
              det, men jag har gått ett steg längre. Jag tycker att man ska
              förklara ambassa ­ dören persona non grata, alltså icke önskvärd
              i Sverige. Det beror på att detta är en ambassadör som inte för
              dialog, inte lyssnar och inte har någon vilja att ens diskutera
              de problem som finns i Kina utan konsekvent slår ifrån sig på
              alla möjliga sätt och vis. Vi har på grund av denna ambassadör
              fått försämrade relationer mellan Sverige och Kina, och detta
              tycker jag är mycket allvarligt.
            </seg>
          </u>
          <u>
            <seg>
              Det sker många MR-brott. Ann-Sofie Alm lyfte upp ett antal. Jag
              tänker bara prata om uigurerna lite kort och säga att den situation
              som vi ser i Xinjiangprovinsen , med de interneringsläger som
              har byggts upp av Kina där, är en otroligt skrämmande och oroväckande
              utveckling som vi måste hålla ögonen på. Där måste vi sätta press
              på Kina.
            </seg>
          </u>
          <note type="speaker">
            Anf. 137 Utrikesminister ANN LINDE (S):
          </note>
          <u>
            <seg>
              Herr ålderspresident! När det gäller det första svaret ska jag
              svara lite mer om organtransplantationer, men låt mig först säga
              att båda interpellanterna – ”dubbelinterpellanterna” – har tagit
              upp frågan om varför man ska ha dialog med ambassadören och med
              Kina när det uppenbarligen inte hjälper. Jag är av den uppfattningen
              att det enda som ger en möjlighet att komma framåt är att vi fortsätter
              att stå upp för vad vi tycker, att vi upprepar detta gång på gång,
              att vi om något händer 40 gånger säger det 40 gånger, att vi inte
              ger oss och säger att vi redan har sagt det och att det blir lite
              pinsamt att kalla upp honom igen, utan att vi fortsätter med detta.
              Därför tror jag inte att man ska ha persona non grata eller upphöra
              med samtalen.
            </seg>
          </u>
          <u>
            <seg>
              Ann-Sofie Alm sa att de hotar oss till tystnad, men det var ju
              det de inte gjorde. Vi var inte tysta. Varken jag, statsministern
              eller kulturminis ­ ter Amanda Lind, som delade ut priset, blir
              tystade. Vi blir hotade men inte tystade. Där måste jag säga att
              jag är oerhört tacksam över det stöd som alla partier i riksdagen
              gav. Det gjorde att Sveriges kritik mot de hotelser vi fick var
              helt enig, och jag tror att detta spelar roll. Även om man inte
              går ut och säger det är jag helt övertygad om detta.
            </seg>
          </u>
          <u>
            <seg>
              När det gäller organhandel beslutade Kina 2014 att alla organ
              till transplantationer måste komma från frivilliga donatorer från
              och med 2015. Användning av tvångstransplantationer och handel
              med organ har helt förbjudits. Detta välkomnar vi naturligtvis.
              Från officiell kinesisk sida menas att beslutet i stor utsträckning
              har genomförts och att alla organtransplantationer bygger på frivilliga
              donationer.
            </seg>
          </u>
          <u>
            <seg>
              Brott mot gällande regler, inklusive handel med organ, är straffbara
              enligt kinesisk lag. Enligt ansvariga kinesiska myndigheter vidtas
              åtgärder för att förbättra systemet för organdonationer. Ett problem
              är att det saknas oberoende övervakning av huruvida fångar har
              gett sitt samtycke till att donera organ. Detta försvåras av att
              informationen om avrättningar i Kina omfattas av sekretess, vilket
              gör det nästan omöjligt att få en korrekt bild av varifrån transplanterade
              organ kommer.
            </seg>
          </u>
          <u>
            <seg>
              Vi verkar nu framför allt inom EU. EU har vid upprepade tillfällen
              ut ­ tryckt sin oro över den bristande information som omgärdar
              både döds ­ straff och statistik om organtransplantationer i Kina.
              Detta gör att det också är nästan omöjligt att få en rättvisande
              bild av varifrån organen kommer. Vanliga kinesiska medborgare
              behöver tillgång till ett transplantations ­ system, men det måste
              vara baserat på etik och god kompetens. Det måste också vara fritt
              från korruption. Därför har EU föreslagit att detta kan bli ett
              område för utökat samarbete mellan Kina och EU. Detta tror jag
              är en väg framåt.
            </seg>
          </u>
          <note type="speaker">
            Anf. 138 ANN-SOFIE ALM (M):
          </note>
          <note>
            Herr ålderspresident! Tack, utrikesministern, för svaret!
          </note>
          <u>
            <seg>
              Jag tror dock att ett utökat samarbete kring organdonationer
              måste följa på en ordentlig utredning av vad som faktiskt pågår
              i Kina, så att vi vet att de bevis som China Tribunal har lagt
              fram inte stämmer. Om de stämmer måste vi verkligen vidta åtgärder.
            </seg>
          </u>
          <u>
            <seg>
              Jag förstår till fullo utrikesministerns dilemma när det gäller
              att vi pratar om en av våra största handelspartner. Sv D skrev
              i går om Kinas inmarsch i Sverige. Det sker inte bara i Volvo,
              Spotify, Filmstaden och Oatly, utan det pågår också en inmarsch
              i våra forskningsbolag inom energi, teknik och elektronik. Det
              är viktigt att påpeka att alla företag i Kina är det kommunistiska
              partiet, som äger all information som företagen innehar. Det pågår
              ett strategiskt krig utan strid, och vi låter oss köpas upp bit
              för bit utan att diskutera grundläggande värderingar och vilken
              värld vi vill lämna över till kommande generationer.
            </seg>
          </u>
          <u>
            <seg>
              När man vet vad som pågår innanför the great firewall i Kina,
              med organskördande, förföljelse av minoriteter, korrektionsläger
              för oliktänk ­ ande och brott mot mänskliga rättigheter, är det
              lätt att förstå att hela den yngre generationen i Hongkong ställer
              sig upp tillsammans och går ut på gatorna och protesterar. Det
              är lätt att förstå den desperation de känner. Det som pågår i
              Hongkong speglar en maktkamp mellan två system i världen.
            </seg>
          </u>
          <u>
            <seg>
              Vår del är att ta ansvar, skydda och försvara det frihetliga
              demokratiska system som vi tror på och de värden som vi värnar,
              även de som finns utanför vårt lands gränser.
            </seg>
          </u>
          <u>
            <seg>
              Den andra sidan är kommunismens totalitära system som genom totalbevakning
              av sina medborgare hotar alla som vill opponera mot dem. Hongkong
              är mycket liten i storlek jämfört med Kina. Men människornas mod
              och beslutsamhet för att försvara sin stad, sin värdighet och
              sina rättigheter är anmärkningsvärda i sin storlek.
            </seg>
          </u>
          <u>
            <seg>
              Värdigheten hos Hongkongborna visades upp, precis som utrikesministern
              sa, på valdagen när de prodemokratiska krafterna vann en jord
              ­ skredsseger. I dag är 17 av 18 distrikt kontrollerade av prodemokratiska
              partier. Detta borde sända mycket tydliga signaler till resten
              av världen. I Kina däremot har man bara rapporterat att valet
              har ägt rum, inte hur valresultatet blev.
            </seg>
          </u>
          <u>
            <seg>
              Sverige är ett litet land i sammanhanget. Vi behöver EU och USA
              för att ge tyngd åt våra ord.
            </seg>
          </u>
          <u>
            <seg>
              Herr ålderspresident! Jag vet att Sveriges regering står bakom
              ett land, två system. Men jag skulle ändå vilja fråga ministern
              följande: Vad tänker Sveriges regering göra för att stå upp för
              att våra frihetliga demokratiska värderingar även ska åtnjutas
              av Hongkongborna som så tydligt visat att det är det som de vill?
              Kan regeringen tänka sig att söka stöd hos både EU och USA för
              ett uttalande om att stödja Hongkongbornas rätt till demokratisk
              frihet från Kinas auktoritära inflytande?
            </seg>
          </u>
          <note type="speaker">
            Anf. 139 HÅKAN SVENNELING (V):
          </note>
          <u>
            <seg>
              Herr ålderspresident! Våra relationer med Kina avgörs till stor
              del av om vi klarar av att sätta mänskliga rättigheter och demokrati
              före ekonomiska intressen. Många gånger när man läser näringslivsbilagor
              och liknande ser man företagsledare uttala att vi måste värna
              handeln. Nej, när det gäller Kina måste vi stå upp för de mänskliga
              rättigheterna och se till att värna de demokratiska rättigheterna.
            </seg>
          </u>
          <u>
            <seg>
              Jag tänkte nu lyfta fram en del kritik som jag har mot den Kinaskrivelse
              som jag ändå har berömt. Jag tycker att det i skrivelsen är för
              lite av den feministiska utrikespolitiken. Detta saknar jag. Jag
              är en stark anhängare av regeringens feministiska utrikespolitik,
              men jag tycker inte att man ser den lika tydligt i denna skrivelse.
              I ganska stor utsträckning glöms kvinnor där.
            </seg>
          </u>
          <u>
            <seg>
              Vi har också talat om dödsstraff och organhandel. Det står omnämnt
              lite grann i regeringens skrivelse. Men i de delar som handlar
              om vilken strategi som man ska ha och hur man ska jobba framåt
              är det otydligt hur man tänker jobba med dessa delar.
            </seg>
          </u>
          <u>
            <seg>
              Fru talman! En del som saknas helt är de fackliga rättigheterna.
              De omnämns över huvud taget inte i Kinaskrivelsen. Det tycker
              jag är ganska allvarligt. Jag har lite svårt att förstå hur det
              hänger ihop med regeringens arbete med Global Deal om man när
              det gäller ett av de länder som vi importerar mest varor från
              inte talar om fackliga rättigheter. Där tycker jag att regeringen
              har mycket att göra och verkligen behöver stärka dessa perspektiv.
            </seg>
          </u>
          <u>
            <seg>
              Avslutningsvis vill jag lyfta fram den svenske bokförläggaren
              Gui Minhai som är fängslad av Kina sedan fyra år tillbaka. Jag
              vet att regering ­ en aktivt jobbar för hans frisläppande, så
              det är i grunden inte någon kritik mot regeringen. Men jag vill
              ändå nämna hans namn just för att vi vid alla tillfällen när vi
              talar med eller om Kina lyfter fram Gui Minhais öde för att han
              ska bli fri utan någon som helst påföljd från Kinas sida.
            </seg>
          </u>
          <note type="speaker">
            Anf. 140 Utrikesminister ANN LINDE (S):
          </note>
          <u>
            <seg>
              Fru talman! Både jag och regeringen instämmer i Ann-Sofie Alms
              ord om utvecklingen, både när det gäller det demokratiska utrymmet
              i Hongkong och när det gäller situationen för mänskliga rättigheter
              i Kina i övrigt.
            </seg>
          </u>
          <u>
            <seg>
              När det gäller Håkan Svennelings inlägg väljer jag att inte nu
              kommen ­ tera de frågor som gäller Kinaskrivelsen. Vi får väl
              se om vi träffas på lucia, kanske med glitter i håret. Jag vill
              direkt säga att vi arbetar med Gui Minhais fall varje dag. Senast
              i dag träffade jag en rad svenska organisatio ­ ner inom journalistik
              och författarskap för att redogöra för vad regeringen gör. Tyvärr
              är det samma sak som i andra fall, nämligen att även om det tar
              lång tid måste vi hålla på hela tiden och inte låta tiden göra
              att det arbete som vi utför avmattas. Det finns ibland en risk
              för det. Bara för att det har gått ett visst antal veckor, månader
              eller till och med år hoppas man att regeringen tröttnar på att
              lyfta fram fallen. Men jag lovar att vi aldrig kom ­ mer att tröttna
              på att lyfta fram Gui Minhais fall så att han så småningom blir
              fri för att återför en as med sin dotter och övriga familj.
            </seg>
          </u>
          <u>
            <seg>
              När det gäller situationen i Hongkong är det grundläggande att
              vi arbetar genom EU. Jag uppfattade att Ann-Sofie Alm också anser
              att det är viktigt. Det gjordes ett nytt EU-uttalande den 18 november
              som gäller situationen i Hongkong. Man påtalade att situationen
              är ohållbar, att val måste hållas och så vidare. Valen hölls.
              Det var mycket positivt. Valdeltagandet var rekordhögt. Stödet
              för regeringspartierna minskade mycket kraftigt. Det är synd att
              man inte rapporterade i kinesiska medier.
            </seg>
          </u>
          <u>
            <seg>
              Detta innebär inte att situationen kommer att lugna ned sig eller
              att det inte kommer att fortsätta att finnas risker i Hongkong.
              Därför kommer vi att fortsätta att bevaka denna situation och
              fortsätta att vara tydliga både från svensk sida och från EU:s
              sida när det gäller ett land, två system. Respekten för de mänskliga
              rättigheterna och rättsstatens principer måste vara en fortsatt
              röd tråd i EU:s politik och i EU:s offentliga uttalanden.
            </seg>
          </u>
          <u>
            <seg>
              När det gäller situationen för mänskliga rättigheter i Kina vill
              jag börja med att säga att regeringen är mycket orolig för denna
              utveckling. Alla måste ha rätt att utöva sin tro utan att riskera
              att förföljas eller trakasseras. Det gäller i Kina precis som
              i alla andra länder. Vi kommer att fortsätta ta upp dessa frågor
              varenda gång en minister eller en statssekreterare träffar sina
              motsvarigheter i Kina eller i Sverige.
            </seg>
          </u>
          <u>
            <seg>
              Men, som sagt, mycket av arbetet sker inom EU där man till exempel
              agerar i internationella forum som FN:s råd för de mänskliga rättigheterna.
              Vi kommer att fortsätta verka för att EU ska ha en gemensam hållning.
              Och vi ska stödja den dialog som förekommer regelbundet mellan
              EU och Kina om de mänskliga rättigheterna. Senast var det i april
              då man tog upp frågor om organhandel men också om uigurernas omskolningsläger
              i Xinjiang. Också dödsstraffet är en fråga som man inte får glömma
              bort. Och transparens i fråga om hur många som avrättas är också
              någonting som har tagits upp. Vi kommer att fortsätta denna dialog
              via EU, eftersom vi tror att det är det mest effektiva sättet
              att försöka nå en viss framgång med att påverka Kina.
            </seg>
          </u>
          <note type="speaker">
            Anf. 141 ANN-SOFIE ALM (M):
          </note>
          <u>
            <seg>
              Fru talman! Jag tackar utrikesministern för det utomordentliga
              stödet för Gui Minhai som regeringen visar och som vi alla i denna
              kammare visar.
            </seg>
          </u>
          <u>
            <seg>
              Men brotten mot de mänskliga rättigheterna i Kina är ohyggliga.
              Just de läckta dokumenten visar på sanningshalten i berättelserna
              om interneringslägren i Xinjiang. Dokumentären Letter from Masanjia
              bekräftar tortyren och förföljelsen.
            </seg>
          </u>
          <u>
            <seg>
              Om man sedan tittar ut över världen och blickar mot Taiwan är
              de också ständigt under hot att bli erövrade av Kina. Det enda
              som står emot är USA som agerar vakthund. USA gav också Hongkong
              en rejäl thanks ­ givingpresent med en lag som stöder protesterna
              och stärker Hongkongs självständighet.
            </seg>
          </u>
          <u>
            <seg>
              Fru talman! Jag tror att Sverige behöver skärpa sin Kinastrategi.
              Vi kan inte tillåta att Kina genom sin ambassadör dikterar villkoren
              för Sverige, varken för vår handel eller för vår demokrati. Det
              är rimligt att vi antar en tuffare ton likt USA mot Kina om de
              ska lyssna och förstå. Här har Sverige, EU och USA gemensamma
              intressen att försvara. Moderaterna anser att det som nu krävs
              är att Europa och USA gemensamt agerar mot Kina och talar med
              en enad röst.
            </seg>
          </u>
          <u>
            <seg>
              Fru talman! Min förhoppning är att regeringen och utrikesministern
              vill göra enad sak med oss moderater för att värna mänskliga rättigheter
              i Kina och hålla Kinas kommunistiska parti borta från världsherraväldet.
            </seg>
          </u>
          <u>
            <seg>
              Jag vill därför fråga utrikesministern om hon är villig att på
              alla tänkbara sätt arbeta för att vi gemensamt ska kunna åstadkomma
              det. Det känns som att svaret på den frågan är ja.
            </seg>
          </u>
          <note type="speaker">
            Anf. 142 Utrikesminister ANN LINDE (S):
          </note>
          <u>
            <seg>
              Fru talman! Svaret på den frågan är ja. Även om det kommer att
              bli en livlig debatt och diskussion om Kinaskrivelsen känner jag
              att det finns en ganska stor samsyn mellan riksdagen och regeringen
              om att vi måste ha en dialog med Kina men att vi måste stå upp
              för mänskliga rättigheter, yttrandefrihet och rättsstatens principer.
              Vi kommer att ta upp den här frågan i alla våra kontakter med
              Kina. Det gäller även religionsfrihet och det vi kan kalla övertygelsefrihet,
              till exempel vad gäller falungong.
            </seg>
          </u>
          <u>
            <seg>
              Jag har dock inte tagit upp frågan om Xinjiang ordentligt. Vi
              ser med oro på de rapporter som kommer, inte minst den senaste
              veckan, där det finns uppgifter från människorättsorganisationer
              om godtyckliga frihetsberövanden, inskränkt yttrandefrihet och
              begränsningar av religions- och övertygelsefriheten. Dessa uppgifter
              är oerhört allvarliga.
            </seg>
          </u>
          <u>
            <seg>
              Vi måste se till att FN och andra delar av det internationella
              samfundet får tillträde till Xinjiang så att de kan skaffa sig
              ett underlag gällande situa ­ tionen – och då på ett meningsfullt
              sätt. De ska inte bara visas potemkin ­ kulisser, utan de ska
              kunna se vad som händer, på riktigt. Därför har vi i EU ställt
              kravet att FN:s högkommissarie för mänskliga rättigheter måste
              beviljas tillträde till Kina. Vi har även i flera sammanhang,
              nu senast i oktober, tillsammans med en rad andra länder både
              krävt tillgång till Xinjiang och uttryckt kritik mot Kinas agerande
              i Xinjiang.
            </seg>
          </u>
          <u>
            <seg>
              Jag hoppas alltså att vi tillsammans ska kunna fortsätta med
              kritiken mot Kinas brott mot mänskliga rättigheter och så vidare.
              Vi måste dock ha en dialog med Kina.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2019/20:132 om yrkesförares trygghet
            på rastplatser
          </note>
          <note type="speaker">
            Anf. 143 Infrastrukturminister TOMAS ENEROTH (S):
          </note>
          <u>
            <seg>
              Fru talman! Thomas Morell har frågat mig om jag kan förtydliga
              svaret på hans skriftliga fråga gällande kraven på arbetsgivaren
              och också klar ­ lägga vilka åtgärder staten avser att vidta för
              att öka tryggheten på rastplatser.
            </seg>
          </u>
          <u>
            <seg>
              Som jag tidigare svarat Thomas Morell har Trafikverket ett uppdrag
              från regeringen att göra en översyn av hur bristen på säkra uppställningsplatser
              längs större vägar kan avhjälpas. I uppdraget arbetar Trafikverket
              bland annat med en behovsanalys över åtgärder för ökad säkerhet
              på rastplatserna.
            </seg>
          </u>
          <u>
            <seg>
              E tt starkt rättsväsen , ändamålsenlig straffrättslig lagstiftning
              och en tillgänglig polis är en förutsättning för bekämpning av
              kriminalitet. Reger ­ ingen gör nu historiska satsningar på svensk
              polis och förstärker även andra delar av rättskedjan. Rättsväsendet
              ges således bättre förutsättningar att öka tryggheten och bekämpa
              alla former av brottslighet, oavsett vem den riktas mot.
            </seg>
          </u>
          <u>
            <seg>
              Arbetsgivaren har också, som jag tidigare svarat, ett ansvar
              för att föraren har en god arbetsmiljö. I detta ansvar ingår att
              vidta riskförebyggande åtgärder om en arbetstagare riskera r att
              utsättas för våld eller hot om våld samt följa upp de vidtagna
              åtgärderna.
            </seg>
          </u>
          <note type="speaker">
            Anf. 144 THOMAS MORELL (SD):
          </note>
          <u>
            <seg>
              Fru talman! Tack för svaret, Tomas Eneroth! Det var en lite annorlunda
              nyans på svaret på interpellationen jämfört med svaret på den
              skriftliga frågan.
            </seg>
          </u>
          <u>
            <seg>
              Problematiken med att förare inte känner sig trygga när de stannar
              på en rastplats är ett jättestort bekymmer, och regeringen beställde
              en utredning där man frågade hur förarna upplever sin situation.
              70 procent av förarna sa att de var oroliga för att utsättas för
              brott, och hela 43 procent har faktiskt blivit utsatta för någon
              form av brottslig handling – stöld, misshandel eller vad det nu
              kan vara. Jag hade en debatt om detta med statsrådet Mikael Damberg
              i tisdags. Jag tog då exemplet att omsätta siffrorna till riksdagens
              ledamöter.
            </seg>
          </u>
          <u>
            <seg>
              Vi är 349 ledamöter, och om 70 procent av ledamöterna skulle
              vara oroliga för att utsättas för brott på något sätt skulle det
              innebära 244 ledamöter. Det skulle motsvara alla till och med
              bänken där borta, där Västra Götalands södra valkrets sitter.
              244 av riksdagens ledamöter skulle alltså vara oroliga för att
              utsättas för brott. Det är en ganska stor andel, och en så stor
              andel av yrkesförarna har alltså den oron. Om 43 procent av riksdagens
              ledamöter skulle ha utsatts för brott hade det motsvarat 150 ledamöter.
              Då hamnar man någonstans vid bänken för Kronobergs län, vilket
              för övrigt är Tomas Eneroths hemmavalkrets. Det är alltså nära
              nog hälften av riksdagens ledamöter, och det är hälften av yrkesförarna
              som har varit utsatta för brott.
            </seg>
          </u>
          <u>
            <seg>
              Det exempel jag tog upp i förra debatten var en bärgningsbilförare
              som blev nedslagen på en rastplats där han hade stannat efter
              att han fått en felindikation på sin bil. Jag pratade med hans
              arbetsgivare så sent som i dag på förmiddagen. Föraren är tillbaka
              på jobbet, men han mår inte bra. Han har ständig huvudvärk. Han
              kommer naturligtvis hela tiden att kasta ett vakande öga över
              axeln för att se vad som händer härnäst, för han blev nedslagen
              bakifrån när han hade stannat på den där rastplatsen mellan Lerum
              och Härryda.
            </seg>
          </u>
          <u>
            <seg>
              Statsrådet säger att det är viktigt med ett starkt rättsväsen,
              och det är någonting jag håller med om. Vi måste ha ut fler tjänstemän
              som gör kon ­ troller på väg arna, för att hålla tillbaka den
              brottsliga aktiviteten. Vi ser dock precis motsatt utveckling
              när det gäller polisen. I en artikel som jag har här står det
              att antalet poliser har minskat med 470 i landet och med 60 i
              Region mitt, som Västmanland tillhör. Antalet poliser minskar
              trots att målet är att anställa 1 500 fler till 2020 jämfört med
              2015.
            </seg>
          </u>
          <u>
            <seg>
              Detta är en oroväckande utveckling med tanke på att de polisiära
              resurser man har kvar i första hand går till det grova våld i
              form av sprängningar, skjutningar och så vidare som vi också ser
              i samhället i dag. Det blir väldigt lite över till trafikövervakningen,
              och än mindre har man möj ­ lighet att utbilda trafikpoliser.
              Den utbildningen är nämligen kostsam, och det tar ganska lång
              tid innan poliserna är färdiga och ute på vägarna.
            </seg>
          </u>
          <u>
            <seg>
              Jag ska utveckla frågan om arbetsgivaransvaret, men jag tar det
              i nästa inlägg.
            </seg>
          </u>
          <note type="speaker">
            Anf. 145 Infrastrukturminister TOMAS ENEROTH (S):
          </note>
          <u>
            <seg>
              Fru talman! Brott är ju förfärligt, oavsett vilka som drabbas,
              och måste beivras. Det är lika illa om en lastbilschaufför blir
              misshandlad på en rastplats som det är om någon blir slagen med
              ett järnrör nere på stan. Självklart måste alltså rättssamhället
              agera. Man måste lagföra dem som är skyldiga, och man måste upptäcka
              och beivra brottslighet; det är självklart.
            </seg>
          </u>
          <u>
            <seg>
              Därför finns det ett uppdrag hos Trafikverket att skapa säkra
              rastplatser och se till att vi får fler trygga zoner. I och med
              den förändring vi har gjort inte minst av kameraövervakningslagstiftningen
              kan man numera peka ut områden som särskilt brottsutsatta och
              på det sättet öka övervakningsmöjligheten. Det är också väl känt
              att vi i den här regeringen inte bara har förstärkt resurserna
              till polisen – 10 000 fler polisanställda de kommande åren – utan
              också ökar kontrollen på våra vägar. Vi har öronmärkt 100 miljoner
              kronor till kontroller av cabotage och infört effektiva insatser
              i form av klampning, sanktionsavgifter och beställaransvar. Det
              gäller för den delen även vinterdäckslagstiftningen, som nu träder
              i kraft.
            </seg>
          </u>
          <u>
            <seg>
              Utredningen om en yrkestrafikinspektion, eller om effektivare
              yrkeskontroller på väg, har ju också tillsatts. Ambitionen är
              att utöka kontrollverksamheten och att se hur samverkan mellan
              Transportstyrelsen och trafikpolisen kan förbättras.
            </seg>
          </u>
          <u>
            <seg>
              Jag hoppas att detta är någonting som också Thomas Morell kan
              stödja framöver. Sverigedemokraternas dilemma i detta är ju att
              man, som alltid, har stött en moderatledd regering och röstade
              emot Stefan Löfven som statsminister, trots att det är under Stefan
              Löfvens tid som statsminister vi fått verkningsfulla insatser
              mot olaglig cabotagetrafik och fått det uppdrag som vi gett om
              hur vi ska få fler säkra rastplatser.
            </seg>
          </u>
          <u>
            <seg>
              Jag valde att i svaret ta upp frågan om arbetsgivarnas ansvar.
              Jag tror att en viktig del ligger i vad vi gemensamt kan göra
              för att öka tryggheten. När Trafikanalys utredning, som gjordes
              på uppdrag av regeringen, kom fram till att det finns en ökad
              otrygghet och vi samtidigt ser att anmälnings ­ benägenheten inte
              har ökat när det gäller hot eller våld ute på rastplatser måste
              vi fundera över vems ansvar detta är.
            </seg>
          </u>
          <u>
            <seg>
              Det som vi har fått oss till livs är att man ibland väljer att
              inte anmäla därför att man till exempel har tidsbrist och känner
              stress. Då är det en arbetsmiljöfråga. Det är inte rimligt att
              man ska ha så pressade scheman eller så tuffa arbetsförhållanden
              att man inte har tid eller möjlighet att göra en polisanmälan.
            </seg>
          </u>
          <u>
            <seg>
              Man kan gå ännu längre och säga att arbetsgivaren faktiskt har
              ett ganska långtgående ansvar i att förebygga så att arbetstagare
              inte drabbas av hot och våld. Det är inte detsamma som att arbetsgivaren
              har ett ansvar för den polisiära bevakningen, och det vet Thomas
              Morell också.
            </seg>
          </u>
          <u>
            <seg>
              Jag tror att vi som vill stävja denna utveckling också måste
              fundera över hur fler insatser än bara polisens kan vara till
              hjälp för att öka tryggheten för dem som utför den fantastiskt
              viktiga uppgiften att transportera gods på våra vägar. Ska detta
              vara ett attraktivt yrke och en framtidsbransch där man ser att
              man är med och håller Sverige rullande och le ­ van ­ de och ser
              till att vi med klimatsmarta, effektiva transporter kan upprätthålla
              en industrination med stora exportvärden måste vi också se till
              att det råder en trygg arbetsmiljö.
            </seg>
          </u>
          <u>
            <seg>
              Detta ansvar vilar såväl på polisen och Trafikverket – nu när
              vi tittar på säkra rastplatser – som på arbetsgivaren och andra
              aktörer i samhället. Här måste vi hjälpas åt och se till att det
              blir tryggare för dem som färdas längs våra vägar.
            </seg>
          </u>
          <note type="speaker">
            Anf. 146 THOMAS MORELL (SD):
          </note>
          <u>
            <seg>
              Fru talman! Jag tackar statsrådet Tomas Eneroth för svaret.
            </seg>
          </u>
          <u>
            <seg>
              Apropå det här med arbetsgivaransvaret har arbetsgivaren givetvis
              en skyldighet att se till att fordonet är trafiksäkert och att
              föraren har en bra arbetsmiljö i det som ligger under arbetsgivarens
              ansvar. Men det vi talar om är ju säkerheten på statens rastplatser.
              Där kan man ju inte peka på att en arbetsgivare har ett ansvar,
              utan där är det ju faktiskt staten som har det fulla ansvaret
              för att människor kan känna sig trygga i vårt samhälle.
            </seg>
          </u>
          <u>
            <seg>
              Vi backar tillbaka till föraren som var aktuell, som dök upp
              i onsdags i förra veckan. Han blev nedslagen och blev liggande
              i en halvtimme vid sidan av vägen. Ingen vågade tydligen heller
              stanna och hjälpa honom, utan han låg där själv vid sidan av sin
              bärgningsbil under lång tid. Man uppskattar tiden till 30 minuter.
              Man vet också att det var ett flertal fordon som passerade innan
              han själv vaknade till och via radio kunde ropa på hjälp.
            </seg>
          </u>
          <u>
            <seg>
              Det här är ju inte en arbetsgivares ansvar. Jag inser också att
              man inte kan ha en polis hängande i ryggen på varje kriminell
              – det går inte – men vi måste ändå ha ett samhälle som med hygglig
              träffsäkerhet kommer åt dem som ägnar sig åt brottslig verksamhet
              och som också vidtar åtgärder mot dem. Upptäcktsrisken måste åtminstone
              vara så stor att det inte går åratal mellan varje gång man träffar
              en polis ute på vägen.
            </seg>
          </u>
          <u>
            <seg>
              Det är alldeles för glest som det är i dag. Detta har gjort att
              de som ägnar sig åt kriminell verksamhet ute i vägsystemet kan
              jobba tämligen ostört, vilket har gjort att de som arbetar och
              försöker sköta transporterna åt oss andra känner en oro på sin
              arbetsplats.
            </seg>
          </u>
          <u>
            <seg>
              Det är här som staten fallerar i sin uppgift. Här måste vi se
              till att det blir en förändring, för vi kan ju inte ha det på
              det här viset.
            </seg>
          </u>
          <u>
            <seg>
              I det svar jag inledningsvis fick på min fråga var statsrådet
              ganska tyd ­ lig med att det var arbetsgivarens ansvar. När svaret
              på själva interpella ­ tionen sedan kom hade det ändrats något
              så att även staten fanns med på ansvarssidan. Jag tycker att det
              viktigt att man ser till vad arbetsgivaren faktiskt kan göra och
              vad staten måste göra; det är en himmelsvid skillnad mellan dessa
              två olika saker.
            </seg>
          </u>
          <note type="speaker">
            Anf. 147 Infrastrukturminister TOMAS ENEROTH (S):
          </note>
          <u>
            <seg>
              Fru talman! Jag tror ändå att det är viktigt att komma ihåg att
              det är flera aktörer som har ett ansvar. Därför skrev jag i svaret
              på den skriftliga frågan, och utvecklade här i interpellationssvaret,
              att det är statens ansvar att säkerställa att vi har polisiära
              resurser – det är sant och viktigt. Där tillför vi resurser. Vi
              utökar antalet poliser i Sverige och har till och med gjort en
              öronmärkning för cabotagekontroller. Vi ser också att antalet
              anmälda brott mot kör- och vilotidsreglerna nu har ökat , eftersom
              polisen har bättre effektivitet.
            </seg>
          </u>
          <u>
            <seg>
              Det är naturligtvis också en statlig uppgift att se till att
              vi tillsammans med kommersiella aktörer kan hitta fler säkra rastplatser.
              Ibland kanske det ska vara i statlig regi, med övervakningsmöjligheter,
              men det finns ju också Truckstop och andra aktörer som på kommersiell
              basis har försökt att hitta trygga miljöer för den typen av rastplatser.
            </seg>
          </u>
          <u>
            <seg>
              Men det är också ett arbetsgivaransvar. Precis på samma sätt
              som vi har regleringar för ensamarbete inom detaljhandeln måste
              vi framöver fundera över arbetsgivarnas ansvar när människor är
              utsatta för risker eller hot i arbetslivet.
            </seg>
          </u>
          <u>
            <seg>
              Arbetsmiljöverkets föreskrifter ställer krav på riskförebyggande
              åtgärder, på hur arbetet för en förbättrad arbetsmiljö ska följas
              upp och – framför allt – på att tillbud ska utredas.
            </seg>
          </u>
          <u>
            <seg>
              Här tror jag att vi har ett jobb att göra. Inte minst tror jag
              att branschen – de fackliga organisationerna tillsammans med åkeriföretagen
              – har ett jobb att göra med att fundera över anmälningsbenägenheten
              och tillbuden. Är det så att det är för stressigt, vilket studien
              från Trafikanalys pekar på, och att det är stress i arbetslivet
              som gör att man inte anmäler blir det ju ett mörkertal – då ser
              vi inte vidden av den dåliga arbetsmiljö eller den brottsverksamhet
              som i så fall riskerar att finnas.
            </seg>
          </u>
          <u>
            <seg>
              Här måste branschen hjälpas åt, både för att skapa en ökad trygghet
              för de enskilda chaufförerna och för att säga: ”Vi står vid din
              sida. Vi finns här. Hur kan vi öka tryggheten?”
            </seg>
          </u>
          <u>
            <seg>
              I dag, med digitala verktyg, finns fler möjligheter än någonsin
              att också öka denna säkerhet. På samma sätt är det naturligtvis
              rimligt att vi nu använder det öppnade lagstiftningsutrymmet för
              kameraövervakning för att se till att vi på den vägen kan ha bättre
              övervakning vid vissa rastplatser, om de är brottsutsatta.
            </seg>
          </u>
          <u>
            <seg>
              Min utgångspunkt är att se till att detta blir ett gemensamt
              ansvar. Vi tillför resurser till polisen. Vi har en utredning
              om hur yrkestrafikkontrollen ska öka ytterligare, och vi har ett
              uppdrag till Trafikverket när det gäller säkra rastplatser. Men
              vi måste också se till att andra aktörer, däribland transportbranschen
              själv, har ett ansvar – inte minst ett arbetsgivaransvar – för
              arbetsmiljön.
            </seg>
          </u>
          <u>
            <seg>
              Detta är frågor där Thomas Morell och jag verkar ha en samsyn
              och där jag vet att Sverigedemokraterna nu i efterhand har stött
              förslagen som vi har drivit igenom om klampning, sanktionsavgifter,
              vinterdäckskrav – vill jag minnas – och möjligheten till ökade
              cabotagekontroller.
            </seg>
          </u>
          <u>
            <seg>
              Thomas Morells och Sverigedemokraternas utmaning är dock att
              de fortfarande stöder en moderatledd regering som under sin tid
              vid makten inte lyfte ett finger för att öka tryggheten, för att
              göra insatser för att få ordning och reda på våra vägar eller
              för att skärpa kontrollmöjligheterna för olaga cabotagetrafik.
              Då var det fri rörlighet som gällde i stället för ordning och
              reda.
            </seg>
          </u>
          <u>
            <seg>
              Nu har vi en annan ordning. Nu har vi snart också ett mobilitetspaket
              på plats efter trilogen, och då ökar möjligheterna att vi över
              Europa får bättre ordning och reda på våra vägar. Det har varit
              min och denna reger ­ ings prioritering, och här ser vi tydliga
              resultat.
            </seg>
          </u>
          <note type="speaker">
            Anf. 148 THOMAS MORELL (SD):
          </note>
          <u>
            <seg>
              Fru talman! Detta med historiebeskrivningen är ganska intressant
              – man kan se på saker och ting på flera olika sätt.
            </seg>
          </u>
          <u>
            <seg>
              Jag vill minnas att det var ett enigt trafikutskott som tog fram
              de förslag som senare verkställdes efter valet 2014. Under den
              period som trafikutskottet gjorde detta var det Tomas Eneroths
              partikollega Anders Ygeman som satt som ordförande. I EU var det
              den nu avlidne Jens Nilsson som tillsammans med Peter Lundgren
              tog fram många av de förslag som kommer att verkställas. En lite
              mer nyanserad historiebeskrivning skulle alltså vara passande.
            </seg>
          </u>
          <u>
            <seg>
              När vi pratar om att 43 procent av förarna på något sätt har
              varit utsatta för brott vill jag säga att statens uppdrag har
              trillat igenom fullständigt. 43 procent av förarna har faktiskt
              varit utsatta för ett brott, antingen stöld eller misshandel.
              Det är ganska många, och då klarar inte samhället sitt uppdrag
              här. Arbetsgivaren kan givetvis göra sin del. Men samtidigt har
              man att ta hänsyn till kör- och vilotider som säger att efter
              fyra och en halv timme måste föraren ta en rast, även om han hamnar
              på en plats där det inte är lämpligt att stanna. Om han kör vidare
              för att komma till en plats som är upplyst och mer anpassad är
              det vips en annan myndighet som påför arbetsgivaren en sanktionsavgift.
              Det blir lite grann ett moment 22 över det hela.
            </seg>
          </u>
          <u>
            <seg>
              Vad staten måste göra är att upprätta rättssamhället och stötta
              förarna därute. Precis som Eneroth sa här för en stund sedan är
              det viktigt att man har någon som står vid sidan av, och i det
              här fallet är det faktiskt staten som står vid sidan av och ska
              sköta sitt uppdrag.
            </seg>
          </u>
          <note type="speaker">
            Anf. 149 Infrastrukturminister TOMAS ENEROTH (S):
          </note>
          <u>
            <seg>
              Fru talman! Jag måste säga att jag blev lite oroad på slutet
              när jag hörde Thomas Morell helt friskriva arbetsgivaren från
              något som helst ansvar. Arbetsgivaren har ett ansvar att se till
              att man har en trygg arbetsmiljö och att det finns rutiner för
              att gripa in när någon utsätts för brott och anmäla detta. Det
              är allvarligt när en arbetstagare utsätts för brott. Man har då
              möjlighet att anmäla tillbud, och de ska sedan utredas. Det är
              också så vi ger polisen underlag och verktyg för att studera hur
              brottsutvecklingen ser ut och vilka insatser som ska göras.
            </seg>
          </u>
          <u>
            <seg>
              Jag blir också lite orolig när jag hör Thomas Morell tala om
              att det skulle vara för strikta kör- och vilotidsregler som är
              ett bekymmer. En längre liberalisering kan ju leda till att man
              faktiskt pressar förarna till att köra ytterligare längre och
              att de blir än mer stressade i arbetslivet.
            </seg>
          </u>
          <u>
            <seg>
              Jag tror att det är tillräckligt tufft att vara lastbilschaufför
              i dag med de tider som gäller för leveranser i ett alltmer stressigt
              tempo i den trafik vi har i dag. Tvärtom skulle vi nog behöva
              lite tryggare och bättre villkor för landets chaufförer, så att
              de känner att de har både arbetsgivarens och samhällets stöd i
              ryggen när det gäller kontroller mot osjyst konkurrens, vilket
              vi i dag ser på våra vägar, och naturligtvis också en polisiär
              närvaro. Det var ett av skälen till att vi tillsatte utredningen
              om effektivare yrkeskontroller, så att vi kanske likt Tyskland
              kan ha en yrkestrafikinspektion. Jag tror att det skulle öka tryggheten
              på vägen och innebära bättre möjligheter att kontrollera att transporterna
              på våra vägar är lagliga och sker under sjysta villkor.
            </seg>
          </u>
          <u>
            <seg>
              Det finns också ett förslag från Trafikverket om att utreda frågan
              om särskilda trafiksäkerhetsinspektörer eller - kontrollanter,
              ett förslag som jag välkomnat och som nu ligger inom ramen för
              utredningen. Då kan vi får fler som är ute och kontrollerar och
              bättre ordning och villkor på våra väg ­ ar.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2019/20:140 om bristfälligt vinterunderhåll
            på våra vägar
          </note>
          <note type="speaker">
            Anf. 150 Infrastrukturminister TOMAS ENEROTH (S):
          </note>
          <u>
            <seg>
              Fru talman! Thomas Morell har frågat mig vilka åtgärder jag avser
              att vidta för att säkerställa att underhållet av vintervägar blir
              godtagbart.
            </seg>
          </u>
          <u>
            <seg>
              Trafikverket har utvecklat moderna metoder och arbetssätt för
              uppföljning av entreprenörernas utförda arbete. Det är viktigt
              att entreprenörerna levererar enligt kontrakt och att det utförda
              arbetet kan följas upp. Det har inte medfört att några avvikande
              krav ställs eller att metoderna för vinterunderhållets genomförande
              har ändrats på något annat sätt.
            </seg>
          </u>
          <u>
            <seg>
              Det är viktigt att såväl åkerier som privatpersoner använder
              vinterdäck som uppfyller kraven i den nya skärpta lagstiftning
              som nu införts. Thomas Morell anser att jag antyder att åkerierna
              inte lever upp till vinterdäckskraven. Det är ett felaktigt påstående.
              Den nya vinterdäckslagen har ju välkomnats av åkerinäringen, inte
              minst eftersom trafiksäkerhet och en trygg arbetsmiljö för chaufförerna
              är högt prioriterat.
            </seg>
          </u>
          <u>
            <seg>
              Som jag redogjorde för i mitt svar på den tidigare frågan har
              Trafikver ­ ket de ekonomiska resurser som krävs. Det finns framtagna
              krav för vin ­ terväghållningens standard samt rutiner och metoder
              för att följa upp entre ­ prenörernas arbete på ett erforderligt
              sätt. Det skapar förutsättningar för en fungerande vinterväghållning.
            </seg>
          </u>
          <note type="speaker">
            Anf. 151 THOMAS MORELL (SD):
          </note>
          <u>
            <seg>
              Fru talman! Tack så mycket, statsrådet Tomas Eneroth!
            </seg>
          </u>
          <u>
            <seg>
              Det finns en fördel med att bli äldre, och det är att man får
              lite perspektiv på hur saker och ting utvecklas. När det gäller
              vinterväghållningen har den inte blivit till det bättre.
            </seg>
          </u>
          <u>
            <seg>
              Jag tog körkort i mitten av 70-talet och började köra tunga fordon
              på 80-talet, och jag ser med bestörtning att vägunderhållet har
              blivit betydligt sämre. Jag kan bara visa vad som har skett i
              dag. Aftonbladet, som ju är en tidning som statsrådet väl känner
              till, rapporterar om dubbla bussolyck ­ or i dag på E18 efter
              blixthalka.
            </seg>
          </u>
          <u>
            <seg>
              I dag pratade jag med en åkeriägare som åkte på E20 mellan Södertälje
              och Kjula, där det var isbark på vägen. Efter Kjula och in mot
              Eskilstuna var friktionen godtagbar, men från Eskilstuna i riktning
              mot Arboga var det återigen isbark på vägbanan. Någon mil efter
              Eskilstuna hade det inträffat en trafikolycka. Sedan var det ytterligare
              en hemma på riksväg 49 som lade ut att det var blixthalka på vägen.
            </seg>
          </u>
          <u>
            <seg>
              Så här är det och har varit under flera år.
            </seg>
          </u>
          <u>
            <seg>
              Robert Collin på Aftonbladet har skrivit en artikelserie om situationen.
              Trots att det är halka och väderomslag på gång skickas inte insatserna
              ut, för man litar så till den milda grad på den teknik som har
              monterats upp, exempelvis kameror, och lite puckar på vägen. Det
              finns också en app som berättar när det blir halkigt. Det är inte
              längre någon som går ut och skrapar med foten på vägen för att
              se om det är halt. Det här har gjort att vägarna slår om och blir
              glashala, det man kallar för svartis.
            </seg>
          </u>
          <u>
            <seg>
              Jag pratade med en åkeriägare för några veckor sedan, precis
              när första halkan kom. Han hade då satt på vinterdäcken, som var
              nya. Han sa att det inte gick att hålla bilen på vägen. Men han
              hade sådan tur att den stannade mot den sista friktionen ute vid
              dikeskanten. Annars hade han lagt omkull hela skjutsen vid sidan
              av, och då körde han i 50 kilometer i timmen på en i övrigt slät
              väg.
            </seg>
          </u>
          <u>
            <seg>
              På den tiden då jag jobbade på trafikpolisen gjorde vi alltid
              utredningar för att se om det var fordon, förare eller väg som
              var orsak till själva olyckan. Det hände ibland när det var halkigt
              att vi åkte ut och mätte bombering på väg, kurvradier och annat,
              och vi hade med oss Vägverkets haveriutredare. Då undvek jag att
              köra på den stora vägen och tog, om det var möjligt, en parallellväg
              som fortfarande var snöbelagd eller hade vanligt vinterföre. Haveriutredaren
              från Vägverket frågade då varför jag körde där. Då svarade jag:
              Det finns ingenting som är så halt som en väg som Vägverket har
              hand om.
            </seg>
          </u>
          <u>
            <seg>
              Detta är effekten av det moderna sättet att bedriva halkbekämpning.
              Man lägger på en alldeles för dålig giva, så när det tinar upp
              och sedan återfryser blir vägen halkigare än vad den var innan.
              Detta kan varenda yrkesförare intyga, speciellt de som är i min
              ålder och som har följt utvecklingen. Normalt brukar en utveckling
              gå åt det bättre hållet, men i det här fallet går den åt det sämre
              hållet.
            </seg>
          </u>
          <u>
            <seg>
              Olycksfrekvensen för i år är redan påtaglig. I dag har det varit
              flera svåra olyckor, bland annat en olycka med två bussar. Den
              ena var en orkesterbuss, där föraren klämdes fast och skadades.
            </seg>
          </u>
          <u>
            <seg>
              Vi kan alltså se en negativ utveckling när det gäller halkbekämpning.
            </seg>
          </u>
          <note type="speaker">
            Anf. 152 Infrastrukturminister TOMAS ENEROTH (S):
          </note>
          <u>
            <seg>
              Fru talman! Tack, Thomas Morell! Ja, det är alldeles sant att
              det finns en fördel med att bli äldre. Alternativet är ju förskräckligt.
            </seg>
          </u>
          <u>
            <seg>
              Vi har båda våra erfarenheter att utgå ifrån. Min erfarenhet
              är att trafiksäkerheten ökar. Sverige är ett av de världsledande
              länderna när det gäller att minska antalet döda och skadade i
              trafiken. Det är bra att vi har fått en utveckling med ABS-bromsar
              och antislirsystem. Dessutom har vi numera krav på vinterdäck
              på alla hjul på tunga fordon. Det här är den första vintern då
              vi ska pröva detta. Vi måste se till att vi inte har tillbud eller
              olyckor som sker på grund av undermålig utrustning. Andra länder
              har tidigare legat före medan man i Sverige valt att inte reglera
              detta. Nu har vi en regering som tar tag i detta för att öka tryggheten
              på våra vägar.
            </seg>
          </u>
          <u>
            <seg>
              Jag kan inte som Thomas Morell döma ut ny teknik och säga att
              det inte fungerar att mäta hur det ser ut på vägarna. Jag tror
              att det är bra att vi använder ny teknik för halkbekämpning. Men
              vi måste nog också vara medvetna om att vid svartis på vägarna
              , och då den kommer snabbt , hjälper insatser föga. Då handlar
              det om att ibland inse att man får vänta tills halkbekämpningen
              kommit fram. Det är då korta insatstider som gäller.
            </seg>
          </u>
          <u>
            <seg>
              I debatten finns ibland en föreställning om att det handlar om
              budgetrestriktioner. Sådana finns inte för halkbekämpning. Här
              ska man använda de resurser som står till förfogande. Trafikverket
              har ingen egen halkbekämpning, utan det är entreprenörer som genomför
              den. Vill Thomas Morell föreslå någon annan ordning och att Trafikverket
              ska ha egna resurser för halkbekämpning?
            </seg>
          </u>
          <u>
            <seg>
              Jag utgår ifrån att våra experter på myndigheterna gör sitt allra
              bästa för att använda den bästa tekniken och den bästa halkbekämpningen
              och för att mäta på bästa sätt. Det ankommer inte på mig som statsråd
              att överpröva experternas bedömning av vad som är rätt insatser
              vid rätt tider. Vad jag dock gör är att se till att vi har tillräckliga
              resurser och även tydliga krav på uppföljning av de insatser som
              görs. Nu senast handlade det om gps-märkning på transporterna
              så att man vet att man får den halkbekämpning man betalar för.
              Detta måste vara utgångspunkten för att vi ska skapa trygghet
              på våra vägar.
            </seg>
          </u>
          <u>
            <seg>
              Thomas Morell är själv chaufför, och jag är en person som gärna
              kör på vägarna. Det kommer alltid vara så att man själv har ett
              ansvar att anpassa hastigheten efter väglaget. Även om man tack
              vare den nya vinterdäckslagstiftningen har de allra nyaste däcken
              av bästa kvalitet kommer man alltid att behöva anpassa hastigheten.
            </seg>
          </u>
          <u>
            <seg>
              Då kommer vi in på den fråga som vi talade om i den förra interpella
              ­ tionsdebatten om arbetsgivarens ansvar och stressen i arbetslivet.
              Jag kan inte låta bli att ändå fundera över den ökade tidspressen
              inom transport ­ sektorn. Man stressas att köra så snabbt som
              möjligt. Trafikverkets utred ­ ning visar ju att det är yrkestrafiken
              som i större utsträckning än andra trafikslag bryter mot hastighetsbestämmelserna.
              Stressen i arbetslivet gör att man tar större risker, vilket oroar
              mig.
            </seg>
          </u>
          <u>
            <seg>
              Jag skulle vilja att även Thomas Morell funderade lite över både
              arbetsgivarens och transportnäringens ansvar att lugna tempot
              i trafiken och minska stressen i arbetslivet för att se till att
              vi även på detta sätt får säkrare vägar.
            </seg>
          </u>
          <u>
            <seg>
              Det är dock som sagt färre dödade och skadade i trafiken än,
              tror jag, någonsin i Sverige. Det visar att det trafiksäkerhetsarbete
              vi har gjort har varit lyckosamt.
            </seg>
          </u>
          <note type="speaker">
            Anf. 153 THOMAS MORELL (SD):
          </note>
          <u>
            <seg>
              Fru talman! Tack så mycket, statsrådet Tomas Eneroth! Jag tackar
              särskilt mycket eftersom jag fick uppslag till en ny interpellation.
            </seg>
          </u>
          <u>
            <seg>
              I dag är det den 29 november, och vintern har inte mer än börjat.
              Ändå har det i år funnits flera sådana rubriker som i den artikel
              jag nu håller upp. Det handlar om blixthalka . D et har varit
              över hela landet och inte bara uppe i Norrland utan även på västkusten,
              i Dalarna och lite varstans.
            </seg>
          </u>
          <u>
            <seg>
              ”Detta är vägförvaltninga i Skultörp, den som har hand um ’et.”
              Vi som är tillräckligt gamla kommer ihåg den sketch som Rulle
              Lövgren skrev en gång i tiden och som framfördes av Sten-Åke Cederhök.
              Det handlade just om vägförvaltningen i Skultorp. Jag bodde alldeles
              intill denna vägförvaltning, alltså vägstation. Där såg jag hur
              farbröderna arbetade. Jag säger ”farbröder” för jag var inte så
              gammal på den tiden. De skulle ibland ut och halkbekämpa. De hade
              inte den utrustning som vi har i dag. Fordonen hade inte den däckutrustning
              som vi har i dag. De hade halka då också, men det var en annan
              typ och mer lätthanterlig.
            </seg>
          </u>
          <u>
            <seg>
              När jag själv tog körkort i mitten av 70-talet hade jag vinterdäck
              av märket Trelleborg. Jag vet inte om statsrådet har sett sådana
              någon gång. Däckmönstret såg ut som en huggorm på ryggen; det
              gick i sicksack. De är värdelösa däck enligt dagens mått mätt,
              men det gick att hålla sig kvar på vägen.
            </seg>
          </u>
          <u>
            <seg>
              I dag har vi mjukare gummiblandningar och sajpningar. Vi har
              ABS på bilarna. Det finns, särskilt på tunga fordon, gyron som
              känner av fordonets riktning på vägen och justerar bromskraften
              efter detta. Likväl går det emellanåt inte att hålla kvar bilarna
              på vägen, trots att de körs i laglig hastighet eller betydligt
              under den. Bilen glider av då det har skapats en halka som inte
              borde finnas där.
            </seg>
          </u>
          <u>
            <seg>
              Det är detta som är problemet med den moderna halkbekämpningen.
              Man saltar för lite, vilket töar upp vägbanan som sedan återfryser.
              Då får man en halka som man inte borde ha haft. I sådana lägen
              kan det faktiskt vara bättre att inte göra någonting alls och
              låta vägen vara som den är.
            </seg>
          </u>
          <u>
            <seg>
              Jag har mer än en gång sagt till min fru när vi har varit ute
              och åkt och det är tio grader kallt: ”Vägen är torr. Jättefint!”
              Då möter man saltbilen. Vad gör den? Jo, den drar upp fukt från
              vägbanan som då återfryser, och då blir det halkigt.
            </seg>
          </u>
          <u>
            <seg>
              Jag vet inte om statsrådet brukar titta på Youtube och sådant.
              Där finns lite intressanta filmer där folk stannar vid sidan av
              vägen, spänner på sig skridskor och åker med dem på vägen. Detta
              är väghållningen i Sverige nu! Jag tycker att det är anmärkningsvärt.
            </seg>
          </u>
          <u>
            <seg>
              Jag talar mycket med förare. Själv kör jag inte aktivt längre,
              utan bara när jag kommer åt – jag fuskar. När man pratar med aktiva
              yrkesförare säger de att det bara blir sämre och sämre för varje
              år. När vi ser sådana rubriker som i den artikel jag nu håller
              upp – jag använder förresten Afton ­ bladet för jag vet ju att
              statsrådet läser den – borde ni själva agera gentemot Trafikverket
              och åtminstone ställa frågan hur det kommer sig att sådana rubriker
              förekommer i stort sett varje dag när temperaturen kryper ned.
              Detta om något signalerar att det inte står riktigt rätt till.
            </seg>
          </u>
          <note type="speaker">
            Anf. 154 Infrastrukturminister TOMAS ENEROTH (S):
          </note>
          <u>
            <seg>
              Fru talman! Det finns något som återkommer i sverigedemokratisk
              beskrivning av hur samhället och samhällsutvecklingen ser ut.
              Det var alltid bättre förr, det är alltid sämre nu och allting
              går faktiskt riktigt illa. Då hjälper ibland inte några som helst
              fakta, utan uppenbarligen har man bestämt sig för vilken verklighetsbild
              man vill ge.
            </seg>
          </u>
          <u>
            <seg>
              Jag sa precis att vi har en utveckling med det lägsta antalet
              dödade och skadade i trafiken, och att vi har varit lyckosamma
              i vårt arbete med nollvisionen. Vi har faktiskt fått en säkrare
              trafikmiljö. Vi lägger dessutom till mer resurser nu än någonsin,
              inte minst vad gäller halkbekämpning. Men vill man med anekdotisk
              bevisföring och tidningsrubriker leda i bevis att allting ändå
              går i fel riktning kan man naturligtvis göra en sådan beskrivning.
            </seg>
          </u>
          <u>
            <seg>
              Jag vill dock att Thomas Morell funderar över om det ändå kan
              vara några fördelar med den nya teknik som har kommit i halkbekämpningen.
              Har vi kanske ändå skaffat oss en bättre och säkrare situation
              på vägarna? Åtminstone statistiken talar för att det blir färre
              som dödas och skadas på våra vägar.
            </seg>
          </u>
          <u>
            <seg>
              Med det sagt är jag väldigt noga med att trafiksäkerheten är
              högt prioriterad. För mig är detta jätteviktigt. Det var därför
              jag drev igenom lagstiftningen om vinterdäck. Om man sedan har
              Michelin, Gislaved, Nokian Hakkapeliitta eller vilka märken man
              än har – Trelleborg finns väl kanske inte längre – ska man ha
              adekvata däck. Man ska ha bra utrustade fordon. Det ska vara bra
              bromssystem på dem. Vi ska se till att skapa trygghet för inte
              bara de chaufförer som i sitt jobb kör på vägarna utan också för
              alla som möter dem som kör på vägarna.
            </seg>
          </u>
          <u>
            <seg>
              Detta är ett av skälen till att vi ökar kontrollerna när det
              gäller kör- och vilotidsregler. Vi vill öka cabotagekontrollerna
              så att Thomas Morell eller jag som numera kör privatbilar på vägarna
              inte ska möta en uttröttad chaufför eller en chaufför som är stressad
              på grund av dålig arbetsmiljö. I den stunden kan en sådan chaufför
              inte kontrollera ett 60 ton tungt fordon utan riskerar att komma
              över på fel sida av vägen.
            </seg>
          </u>
          <u>
            <seg>
              Det är detta trygghet på våra vägar handlar om: om arbetsgivarnas
              ansvar, om chaufförernas ansvar och om ditt och mitt ansvar som
              medtrafikanter. Det handlar även om insatserna för halkbekämpning
              och att vi har mer resurser för halkbekämpning. Vi måste naturligtvis
              också använda ny teknik för att det ska bli mer effektivt. Jag
              oroas över den tempoökning som vi har sett i trafiken. Men jag
              oroas än mer över att man beskriver det som om ingenting har blivit
              bättre, så som Sverigedemokraterna ibland systematiskt gör.
            </seg>
          </u>
          <u>
            <seg>
              Jag tror ändå att vi kan konstatera att det har blivit väsentligt
              färre dödade i trafiken nu än vad det var på det 1970-tal som
              Thomas Morell refererar till.
            </seg>
          </u>
          <note type="speaker">
            Anf. 155 THOMAS MORELL (SD):
          </note>
          <u>
            <seg>
              Fru talman! Det är rätt fantastiskt ändå. Jag tror inte att Robert
              Collin är riktigt lika imponerad av Tomas Eneroths beskrivning
              av hans rapport. Det är Robert Collin som har skrivit artikeln,
              inte Sverigedemokraterna. Han har skrivit tre artiklar om halkan
              i år hittills. Jag tror nog att jag kan backa undan där, för det
              är inte jag som är budbärare, utan en reporter.
            </seg>
          </u>
          <u>
            <seg>
              Allt var inte bättre förr. Vi har betydligt bättre system för
              rätt mycket i dag. Jag har själv utrett ungefär 300 dödsfall i
              trafiken för att ta reda på orsaken till att människor omkommit.
              Varje dödsfall i trafiken är ett nederlag för individen, för familjerna
              och för samhället. Vi måste gemensamt göra någonting åt detta
              för att minimera risken att omkomma i trafiken. Vi ska kunna ge
              oss ut och komma hem med livet i behåll. Det är jätteviktigt.
            </seg>
          </u>
          <u>
            <seg>
              Men det måste finnas en kontakt mellan fordonet man kör och under
              ­ laget, så att man inte åker av vägen eller kommer över på fel
              sida. Det hjälper inte hur bra utrustning man än har och hur försiktigt
              man än kör om friktionen mellan fordonet och underlaget blir för
              dålig. Alla yrkes ­ förare vittnar i dag om att det är för dålig
              friktion på vägbanan. Det är inte mitt ord, utan yrkesförarnas.
              Jag kan vilken dag som helst i veckan erbjuda mig att ta med Tomas
              Eneroth ut för att besöka yrkesförare och följa med och se hur
              illa ställt det är på sina ställen.
            </seg>
          </u>
          <note type="speaker">
            Anf. 156 Infrastrukturminister TOMAS ENEROTH (S):
          </note>
          <u>
            <seg>
              Fru talman! Jag tackar Thomas Morell för erbjudandet. Jag har
              flera gånger varit ute och rest på våra vägar tillsammans med
              Transportarbetareförbundet och Sveriges Åkeriföretag och är imponerad
              av den kunskap som finns om hur transportsektorn ska utvecklas.
              Därför är jag också mån om att prata om hur vi utvecklar transportsektorn,
              hur vi ser till att det blir attraktivt att arbeta där, hur vi
              ser till att det blir bättre och tryggare arbetsmiljö och hur
              vi ser till att fler inser vilken otrolig betydelse som inte bara
              lastbilschaufförer utan hela transportsektorn har för att Sverige
              som industrination ska kunna fungera.
            </seg>
          </u>
          <u>
            <seg>
              Hela Sverige rullar, brukar vi ibland säga. Att vi har bra transporter
              är en förutsättning för att samhället ska kunna fungera. Då är
              det klart att vinterväghållningen måste fungera. Där har vi resurser,
              och det behövs. Vi utvecklar ny teknik och ställer krav på dem
              som utför vinterväghållningen.
            </seg>
          </u>
          <u>
            <seg>
              Jag inser att det säkert alltid kommer att komma både nya tekniska
              lösningar och nya krav. En del överlåter jag med varm hand till
              specialisterna att utveckla i dialog med näringen. Andra saker
              har jag varit väldigt bestämd med att vi ska reglera på nationell
              nivå. Det gäller till exempel den nya vinterdäckslagstiftningen,
              som nu för första gången träder i kraft. Det ska bli spännande
              att se hur utvecklingen kommer att bli denna vinter, när vi nu
              ska ha vinterdäck på alla hjul på alla tyngre fordon. Jag hoppas
              och tror att det kommer att leda till ökad trygghet på våra vägar.
            </seg>
          </u>
          <u>
            <seg>
              Här är Thomas Morell och jag överens. Vi vill att det ska vara
              trygghet på våra vägar. Vi vill att färre ska skadas eller dö
              i trafiken. Då vill jag ändå bara konstatera att antalet döda
              och skadade i trafiken kraftigt har minskat sedan 70-talet. Vi
              är världsledande i trafiksäkerhet just på grund av det arbete
              vi gör, och det arbetet leds nu inte minst från regeringens och
              Trafikverkets sida.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2019/20:143 om Förbifart Stockholm
          </note>
          <note type="speaker">
            Anf. 157 Infrastrukturminister TOMAS ENEROTH (S):
          </note>
          <u>
            <seg>
              Fru talman! Jens Holm har ställt två frågor till mig om Förbifart
              Stockholm.
            </seg>
          </u>
          <u>
            <seg>
              Tidigare i år hävde Trafikverket avtalet med entreprenören som
              bygg de tunnlarna under Lovön. Grunden för hävningen är kontraktsbrott
              avseende framför allt arbetsmiljö. De främsta orsakerna till att
              projektet nu får en förlängd byggtid och en ökad kostnad är de
              geologiska förutsättningarna i vissa avsnitt av berget samt hävningen
              av kontraktet för arbetet med tunnlarna under Lovö n .
            </seg>
          </u>
          <u>
            <seg>
              Jag har inte för avsikt att avbryta bygget av Förbifart Stockholm.
              Det skulle vara ett verkligt slöseri med skattebetalarnas pengar
              att bekosta såväl redan upparbetade medel som avvecklingskostnader,
              utan att alls kunna dra fördel av de nyttor Förbifart Stockholm
              kommer att bidra med när den är färdigställd.
            </seg>
          </u>
          <u>
            <seg>
              Med detta sagt vill jag samtidigt betona att jag ser mycket allvarligt
              på den försening och fördyring som uppkommit i projekt Förbifart
              Stockholm. Det ingår självklart i Trafikverkets uppdrag att se
              över möjligheter ­ na att vidta åtgärder som gör att fördyringen
              inte blir så stor som aviserats. Möjligheten och lämpligheten
              av att eventuellt öppna en del av sträckan tidigare utreds också.
            </seg>
          </u>
          <note>
            Förbifart Stockholm ingår i den så kallade Stockholmsförhandlingen
            från 2007. Det var en uppgörelse mellan statens förhandlingsman
            och företrädare för Stockholmsregionen om trafik- och infrastruktursatsningar
            för Stockholmsregionen. Länsstyrelsen i Stockholms län, Stockholms
            läns landsting, Kommunförbundet Stockholms län, Stockholms stad
            samt dåvarande Vägverket och Banverket har sedan signerat ett
            avtal från 2010 om medfinansiering av satsningar enligt den så
            kallade Stockholmsförhandlingen. D en d åvarande borgerliga regeringen
            fastställde dessa satsningar i beslut om nationell plan för perioden
            2010 – 2021.
          </note>
          <note type="speaker">
            Anf. 158 JENS HOLM (V):
          </note>
          <u>
            <seg>
              Fru talman! Jag vill tacka infrastrukturministern för svaret
              på min interpellation om Förbifart Stockholm.
            </seg>
          </u>
          <u>
            <seg>
              Förbifart Stockholm är Sveriges dyraste och största motorvägsbygge.
              Prislappen låg från början på omkring 30 miljarder kronor. Nu
              börjar den närma sig 40 miljarder kronor. Trafikverket aviserade
              för några veckor sedan en kraftig fördyring med 3,3 miljarder
              kronor extra och att hela projektet kommer att försenas med fyra
              år. 40 miljarder kronor för en motorväg på ungefär två mil blir
              en kostnad på ungefär 2 miljoner kronor per meter. Det säger någonting
              om kostnaden för projektet.
            </seg>
          </u>
          <u>
            <seg>
              Det finns en uppenbar risk med den ökade kostnaden för motorvägsprojektet:
              att viktiga investeringar i kollektivtrafiken i Stockholm kommer
              att trängas undan. Det finns också en annan och än allvarligare
              kostnad för det här projektet. Det är förstås priset för klimatet.
              Förbifart Stockholm är byggt enligt en prognos om ökad biltrafik.
              Med ökad biltrafik kommer vi också att få ökade utsläpp. Det är
              därför Förbifart Stockholm förkastas av en enig miljörörelse och
              även har avstyrkts av vår expertmyndighet Naturvårdsverket.
            </seg>
          </u>
          <u>
            <seg>
              Besluten om motorvägsprojektet togs, precis som ministern säger,
              till exempel 2007 i och med Stockholmsförhandlingen och sedan
              2010. Därefter kom detta in i den nationella plan för infrastrukturinvesteringar
              som den borgerliga regeringen då beslutade om.
            </seg>
          </u>
          <u>
            <seg>
              Sedan 2010 har det hänt en del. Vi har till exempel fått Parisavtalet.
              Vi har också fått en kraftigt ökad medvetenhet om den klimatkris
              som vi nu befinner oss i. Sedan förra året har vi i Sverige en
              klimatlag och ett klimatpolitiskt ramverk som säger att alla politikområden
              måste verka för att våra klimatmål uppfylls. Ett av dessa viktiga
              klimatmål är att transportsektorn ska minska sina utsläpp med
              minst 70 procent till 2030. I dagsläget vet vi att utsläppen från
              vägtrafiken ökar, inte minskar. Vi behöver alltså göra mycket
              mer för att minska våra utsläpp.
            </seg>
          </u>
          <u>
            <seg>
              Därför tycker jag att det var intressant att ta del av en skrivelse
              från Naturskyddsföreningen och Klimataktion som jag vet har gått
              till regering ­ en. De föreslår att regeringen ska tillsätta en
              förutsättningslös utredning för att se på konsekvenserna av att
              avbryta bygget av Förbifart Stockholm, både ur ett ekonomiskt
              perspektiv och ur ett miljömässigt perspektiv samt med avseende
              på hur det till exempel kan påverka kollektivtrafiken. Det tycker
              jag är ett väldigt intressant förslag. Ministern skulle kunna
              ge Trafikverket i uppdrag att tillsätta en sådan utredning.
            </seg>
          </u>
          <u>
            <seg>
              Ministern skulle också kunna ge ett uppdrag till Trafikverket
              att åtminstone se till att Förbifart Stockholm håller sig inom
              den budget som är fastslagen och att Förbifart Stockholm inte
              blir det projekt som äventyrar våra klimatmål. De uppdragen har
              inte ministern gett till Trafikverket. Ministern svarar att han
              förutsätter att Trafikverket arbetar fortlöpande med detta.
            </seg>
          </u>
          <u>
            <seg>
              Jag vill fråga ministern: Varför inte ge Trafikverket ett konkret
              uppdrag att se till att Förbifarten håller sig inom den budgetmässiga
              och klimatmässiga ram som vi har antagit?
            </seg>
          </u>
          <note type="speaker">
            Anf. 159 Infrastrukturminister TOMAS ENEROTH (S):
          </note>
          <u>
            <seg>
              Fru talman! Tack, Jens Holm! Låt mig konstatera att vi delar
              väldigt många synpunkter när det gäller transportsektorns behov
              av att ställa om för klimatet. Ska vi klara 70-procentsmålet till
              2030 behövs väldigt mycket mer göras. Det är därför vi arbetar
              med bränslebytet, reduktionsplikten, som gör att vi får biobränsle.
              Det är därför som vi jobbar stenhårt med elektrifiering av transportsektorn.
            </seg>
          </u>
          <u>
            <seg>
              Det går bra att göra i ett läge där vi har rekordstora elöverskott.
              Trots att kärnkraftverk stängs är det 85 miljarder kronor i beslutade
              investeringar i vindkraften i Sverige. Vi exporterar lika mycket
              el som det skulle krävas att med råge elektrifiera hela transportsektorn.
            </seg>
          </u>
          <u>
            <seg>
              Dessutom investerar vi mer än någonsin i järnväg. Vi gör den
              största järnvägssatsningen i modern tid. Då räknar jag inte med
              nya stambanor, vilket vore otroligt välkommet, utan jag räknar
              med alla övriga järnvägssatsningar vi gör inte minst i Stockholmsregionen
              med fyrspår mellan Stockholm och Uppsala men också Norrbotniabanan
              och Sydostlänken.
            </seg>
          </u>
          <u>
            <seg>
              Det gör vi för att kunna klara klimatmålen. Men i samma stund
              som det sägs måste man också fullfölja de projekt som redan är
              påbörjade. År 2010 fattades beslut, och redan 2007 förhandlades
              beslut fram, om Förbifart Stockholm. Att avbryta bygget mitt i
              perioden är inte rimligt. Det tror jag att även Jens Holm inser.
            </seg>
          </u>
          <u>
            <seg>
              Däremot är det naturligtvis Trafikverkets uppgift, och det uppdraget
              har det redan, att fullfölja genomförandet men också se till att
              minska kostnaderna. Det handlar om att se på vilket sätt man kan
              reducera de kostnadsökningar som man har fått till följd av till
              exempel den avbrutna upphandlingen vid Lovön.
            </seg>
          </u>
          <u>
            <seg>
              Jag har nyligen haft ett möte med företrädare för Stockholmsregionen
              där vi tittat både på fördyringarna i Förbifart Stockholm men
              också de mycket kraftigare fördyringar som vi ser i regionens
              egna projekt om tunnelbanan. Där är fördyringen uppe i 9–10-miljardersklassen.
              Det överstiger procentuellt vida den fördyring vi ser i Förbifart
              Stockholm.
            </seg>
          </u>
          <u>
            <seg>
              Det är oroväckande. Tunnelbanesatsningen i Stockholmsregionen
              är viktig inte minst ur klimatsynpunkt men också eftersom Stockholm
              växer. När Stockholm växer måste också infrastrukturinvesteringarna
              finnas på plats. De ska klara klimatprövningen. De ska bidra till
              omställningen. Det kommer att bli än viktigare framöver när vi
              ser hur vi utvecklar städerna och mobiliteten så att vi får bättre
              och smartare trafiklösningar.
            </seg>
          </u>
          <u>
            <seg>
              Det finns två delar i detta. Det ena är att blicka framåt över
              vilka investeringar vi ska göra i framtiden för att se till att
              vi ställer om transportsektorn både på infrastruktursidan inför
              kommande nationell plan och också här och nu när det gäller drivlinor,
              bonus–malus, elektrifieringen eller bränslereduktionen. Det gäller
              inte minst vilka krav vi ska kunna ställa i städer där förslaget
              som vi under vår regeringstid har drivit igenom om miljözoner
              kan vara ett viktigt verktyg som man använder sig av.
            </seg>
          </u>
          <u>
            <seg>
              Därutöver ska man naturligtvis också se till att projektet inte
              får större överskridanden utan att man håller sig inom de ramar
              man har. Det handlar om att man analyserar på vilket sätt man
              kan öka nyttorna genom att öppna delar av Förbifarten tidigare
              så att man inte får en för lång försening.
            </seg>
          </u>
          <u>
            <seg>
              Sedan tror jag att vi alla har ett ansvar att fundera över hur
              upphandling och upphandlingsstrukturer kan bidra till än smartare
              upphandlingar framöver när det gäller kostnadsfördyringar för
              infrastrukturobjekt. Det vet jag att Jens Holm och jag har samma
              uppfattning om.
            </seg>
          </u>
          <note type="speaker">
            Anf. 160 JENS HOLM (V):
          </note>
          <u>
            <seg>
              Fru talman! Vi i Vänsterpartiet välkomnar de klimatsatsningar
              som nu görs. Men tyvärr går det inte tillräckligt fort. Med Vänsterpartiets
              politik skulle det gå fortare. Vi skulle få en snabbare utbyggd
              elladdinfrastruktur. Vi skulle få ökade satsningar på biobränslen
              och inte minst på den viktiga biogasen. Vi skulle få ökade satsningar
              på kollektivtrafik. Vi skulle få en snabbare utbyggnad av järnvägen
              i Sverige. Allt det är områden där vi anslår mer pengar och kräver
              högre ambitioner.
            </seg>
          </u>
          <u>
            <seg>
              Det kan vi göra delvis därför att vi också berättar vad vi behöver
              göra mindre av. Vi behöver köra mindre bil, inte minst i våra
              storstäder där det går alldeles utmärkt att resa kollektivt. Det
              är därför vi avfärdar byggen som Förbifart Stockholm eller för
              övrigt den planerade tvärförbindelsen på Södertörn som kommer
              att gå lös på ungefär 11 miljarder kronor.
            </seg>
          </u>
          <u>
            <seg>
              När det gäller Förbifart Stockholm är det oerhört viktigt att
              vi åtminstone får en bantad version som bättre rimmar med de klimatmål
              som vi har antagit. De klimatmålen fanns inte då Förbifarten klubbades
              från början, utan de har kommit efter.
            </seg>
          </u>
          <u>
            <seg>
              Det är också viktigt att vi får ett bygge som åtminstone håller
              sig inom den budgetram som finns anslagen. Här har ministern alla
              möjligheter att se till att den ansvariga myndigheten arbetar
              med de frågorna. Då tror inte jag att det riktigt räcker att ministern
              bara förutsätter att Trafikverket ska återkomma med någon form
              av bantad version av Förbifart Stockholm.
            </seg>
          </u>
          <u>
            <seg>
              Jag är väldigt rädd för att man kommer att tuffa på precis som
              vanligt. Det är inte alls omöjligt att vi står här igen om ett
              år, och då har prislappen på Förbifart Stockholm höjts med ett
              par miljarder till. Därför borde ministern använda sin möjlighet
              att ge ett konkret uppdrag till vår ansvariga myndighet att återkomma
              med en bantad version av Förbifart Stockholm. Eller så kan man
              göra som föreslås i det här brevet som jag håller upp från miljörörelsen
              och även utreda möjligheten att helt och hållet stoppa projektet.
            </seg>
          </u>
          <u>
            <seg>
              Fru talman! Jag skulle också vilja passa på att fråga om finansieringen
              av Förbifart Stockholm. Förbifart Stockholm finansieras till största
              delen med den trängselskatt som finns här i Stockholm. Nu när
              vi får en kraftig fördyring är det många som är rädda för att
              det kommer att läggas på trängselskatten.
            </seg>
          </u>
          <u>
            <seg>
              Det innebär att vi får förlängda höjda trängselskatter där intäkterna
              fortsätter att gå till motorvägar i stället för till kollektivtrafiken.
              Det var ursprungstanken med trängselskatterna när de infördes
              här i Stockholm.
            </seg>
          </u>
          <u>
            <seg>
              Vi har, precis som ministern är inne på, viktiga investeringar
              i tunnelbanan som ska göras här i Stockholm. Dessutom har vi extra
              stora investeringar som ska komma. Det är tunnelbanan mellan Älvsjö
              och Fridhemsplan, Spårväg syd på Södertörn, och vi har även en
              förlängning av Roslagsbanan in till City. Det är vid sidan om
              den nya tunnelbanan som ska gå ut till Nacka.
            </seg>
          </u>
          <u>
            <seg>
              Här finns en väldigt stor oro för att en del av de tunnelbaneinvesteringarna
              inte kommer att bli av eller fördröjas därför att Förbifart Stockholm
              kommer att tränga ut de här viktiga investeringarna. Här spelar
              staten en viktig roll. Trängselskatten är en skatt som vi klubbar
              här i riksdagen.
            </seg>
          </u>
          <u>
            <seg>
              Kommer infrastrukturministern att engagera sig i den här frågan
              och säkerställa att de investeringar som ska gå till utbyggd kollektivtrafik
              i Stockholm också landar där och inte fördröjs och minskas?
            </seg>
          </u>
          <note>
            I detta anförande instämde Andreas Lennkvist Manriquez (V).
          </note>
          <note type="speaker">
            Anf. 161 Infrastrukturminister TOMAS ENEROTH (S):
          </note>
          <u>
            <seg>
              Fru talman! Det finns mycket man skulle kunna säga om Jens Holms
              anförande. Det är klart att jag är oroad , precis som många andra
              , över att infrastrukturobjekt eller infrastrukturinvesteringar
              fördyras. Det gäller inte minst tunnelbanesatsningen i Stockholmsregionen.
            </seg>
          </u>
          <u>
            <seg>
              Vi kan inte ha en ordning där vi får miljardöverskridanden vid
              stora infrastrukturobjekt. Därför ska kostnadskontrollen öka.
              Jens Holm har själv varit med på utskottet , där Trafikverket
              redovisade skälen till fördyringarna och förseningarna när det
              gäller just Förbifart Stockholm. Fördyringen är på 9 procent.
              I tunnelbanebygget ligger fördyringen på ungefär 40–50 procent,
              om jag har förstått saken rätt. Det är klart att det är oroväckande.
            </seg>
          </u>
          <u>
            <seg>
              Det riskerar naturligtvis att få effekter för andra insatser
              framöver. Därför är det viktigt att man arbetar med effektiviseringar
              under byggtiden för att minska den risken. Jag har absolut inte
              varit passiv, tvärtom. Jag tog initiativ direkt, innan Jens Holm
              reagerade, att bjuda in aktörerna. Jag såg till att vi fick till
              ett möte med Stockholmsregionen och också information från Trafikverket
              och från andra aktörer. Det handlade om att skapa oss en bild
              över läget och en beredskap för hur vi ska hantera eventuella
              fördyringar framöver. Jag tror att det är viktigt.
            </seg>
          </u>
          <u>
            <seg>
              Men jag tror också att det är viktigt att ta upp den principiella
              eller kanske svåra frågan framöver om upphandling av infrastrukturobjekt
              och den underprissättning som har funnits på marknaden. Det är
              kanske en diskussion som man behöver ha inte minst i trafikutskottet
              framöver.
            </seg>
          </u>
          <u>
            <seg>
              När det gäller omställningen har jag ingen annan uppfattning
              än Jens Holm. Vi är angelägna och entusiastiska över möjligheten
              att göra ännu mer för att ställa om transportsektorn. Om vi ska
              nå 70-procentsmålet behöver mer göras. Det är därför vi gör den
              största järnvägssatsningen i modern tid. Det är därför vi lägger
              rekordstora belopp på renovering och reparation av det svenska
              järnvägssystemet.
            </seg>
          </u>
          <u>
            <seg>
              Det är därför vi nu också kan bli världsledande i elvägar. Världens
              för ­ sta permanenta elväg kan komma att byggas i Sverige. Där
              kan tunga transporter och lastbilstransporter sekventiellt laddas
              och på det sättet bli fossilfria. I detta tillsammans med biobränsleutvecklingen
              och elektrifieringen av hela fordonsflottan kan Sverige bli världsledande
              och visa att det går. Och gudarna ska veta att det behövs! I dessa
              tider när inte minst en president i ett land väster om oss har
              twittrat ut att man inte ville delta i Parisavtalet – hur viktigt
              är det inte då att signalen från Sverige är att tala om att vi
              ska klara detta och att vi ska ställa om?
            </seg>
          </u>
          <u>
            <seg>
              Det är en signal inte bara till Greta Thunberg och hundratusentals
              andra ungdomar som är oroade utan till hela världens befolkning
              och många länder som också oroas över vad klimatförändringarna
              kan komma att innebära. Då kan Sverige genom att våga vara en
              permanent världsutställning, våga testa ny teknik och våga fatta
              modiga beslut om investeringar i till exempel järnväg och nya
              stambanor se till att vi kan klara omställningen.
            </seg>
          </u>
          <u>
            <seg>
              Då måste vi också kunna utveckla stadstrafiken. De nya beslut
              som vi talar om framöver måste bygga på ökad mobilitet i staden,
              ökade kollektiva transporter, andra transportmedel än bil, naturligtvis,
              och inte minst på att hitta fler sätt att kombinera rörlighet
              och trygghet. Vi ska inte låta gamla traditioner och utgångspunkter
              för samhällsplaneringen vara gällande för framtida städer.
            </seg>
          </u>
          <u>
            <seg>
              Här har vi förändrat sättet att se på nationell plan när vi redan
              i 2018 års nationella plan tog in bostadsbyggande som en viktig
              del. Fyrspår mellan Stockholm och Uppsala kan ge 50 000 bostäder.
              Det är samhällsbyggnad.
            </seg>
          </u>
          <u>
            <seg>
              Jag tror att vi framöver ska inkludera fler aspekter. Klimaspekten
              är självklar, men det gäller också jämställdhetsaspekten så att
              vi får ett jämställt, jämlikt och klimatanpassat samhälle framöver.
            </seg>
          </u>
          <note type="speaker">
            Anf. 162 JENS HOLM (V):
          </note>
          <u>
            <seg>
              Fru talman! Precis just nu demonstrerar utanför den här byggnaden
              stockholmarna för en ambitiösare klimatpolitik. Ett av kraven
              är stoppad Förbifart Stockholm, eller åtminstone en bantad och
              anpassad Förbifart Stockholm, så att resurser inte tränger undan
              de viktiga investeringarna i kollektivtrafiken.
            </seg>
          </u>
          <u>
            <seg>
              Nästa vecka börjar FN:s viktiga klimattoppmöte i Madrid. Vi vet
              alla att vi måste göra mer för klimatet, och då måste även transportsektorn
              och de som tror att det är en mänsklig rättighet att köra bil
              i storstäder förstå att vi inte kan fortsätta som vi har gjort.
              Då är infrastrukturplaneringen – även om det är ett långt och
              krångligt ord – ett av våra viktigaste styrmedel, för det är där
              vi bygger de framtida städer som människor ska leva och verka
              i.
            </seg>
          </u>
          <u>
            <seg>
              Därför tycker jag att det är tråkigt att ministern inte vill
              ge ett konkret uppdrag till vår ansvariga myndighet, Trafikverket,
              att återkomma med en omarbetad plan för Förbifart Stockholm som
              ryms inom våra klimatmål och inom budget.
            </seg>
          </u>
          <u>
            <seg>
              Jag tycker att också frågan om trängselskatten är en fråga där
              ministern måste vara mycket tydligare. I dagsläget går merparten
              av pengarna till Förbifart Stockholm, och så kan vi inte ha det.
              Tanken med trängselskatten är att vi tar pengar från massbilismen
              och investerar i alternativet, som är utbyggd kollektivtrafik.
            </seg>
          </u>
          <u>
            <seg>
              Här skulle ministern kunna vara väldigt tydlig och säga att framtida
              trängselskatteintäkter bör gå till kollektivtrafiken i regionen
              och inte till fortsatta motorvägsutbyggnader. Vad anser ansvarig
              minister om det?
            </seg>
          </u>
          <note type="speaker">
            Anf. 163 Infrastrukturminister TOMAS ENEROTH (S):
          </note>
          <u>
            <seg>
              Fru talman! Ansvarigt statsråd, infrastrukturminister Tomas Eneroth,
              anser att avtal också ska hållas. Det ankommer inte på regeringen
              enskilt att förändra förutsättningarna för trängselskatter. Detta
              är ett avtal som har gjorts med lokala och regionala företrädare
              och med kommuner i Stockholmsregionen. Det är viktigt.
            </seg>
          </u>
          <u>
            <seg>
              Jag tror att även trafikutskottets ordförande inser att det här
              är en diskussion som måste föras mellan alla parter som står bakom
              finansieringen, och då inte bara av Förbifart Stockholm utan också,
              inte minst, av finansieringen av viktiga tunnelbaneprojekt. Jag
              tror att det måste vara utgångspunkten.
            </seg>
          </u>
          <u>
            <seg>
              Jag noterar att Vänsterpartiet, vilket jag kan ha respekt för
              när man är i opposition, står och velar mellan att å ena sidan
              stoppa Förbifarten omedelbart, å andra sidan kräva en ombearbetad
              version. Jag skulle vilja se hur det där stoppet skulle se ut
              och hur en halv tunnel går ned vid Skärholmen.
            </seg>
          </u>
          <u>
            <seg>
              Låt oss bara konstatera att vi är i ett läge där det är viktigt
              att titta framåt för att minska de kostnadsökningar som har varit
              i infrastrukturobjekten. Vi måste se hur vi kan säkerställa att
              vi klarar klimatkraven för transportsektorn. Vi måste se till
              att vi kanske får mer resurser framöver för att göra rätt och
              fungerande infrastrukturinvesteringar, och då inte bara i Stockholmsregionen
              utan i hela landet.
            </seg>
          </u>
          <u>
            <seg>
              När vi nu lägger 100 miljarder mer än den borgerliga regeringen
              gjorde i nationell plan innebär det satsningar, inte bara i Stockholmsregionen.
              Det är en satsning på järnväg i Västerdalsbanan mitt i Dalarna,
              Norrbotniaban ­ an, Mittbanan och renovering av bron över Stora
              Helvetet. Det är satsning ­ ar på Sydostlänken mellan Älmhult
              och Olofström och ned till Karlshamn.
            </seg>
          </u>
          <u>
            <seg>
              Det är infrastruktursatsningar så att hela landet kan vara med
              i omställningarna. Det får inte bara bli en diskussion för storstadsområdet,
              för då får vi gula västar på många håll i Sverige. Vi måste se
              till att hela landet är med i omställningen. Det är stad, och
              det är land, och den omställningen ska hela Sverige vara med på.
              Det är min utgångspunkt i det arbete vi har med infrastruktursatsningar.
              Det ska inte bara gälla Stockholm.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 19 Svar på interpellation 2019/20:104 om Arbetsförmedlingen
            och kommunerna
          </note>
          <note type="speaker">
            Anf. 164 Arbetsmarknadsminister EVA NORDMARK (S):
          </note>
          <u>
            <seg>
              Fru talman! Ali Esbati har frågat mig om jag avser att redovisa
              någon bedömning av de merkostnader som situationen på Arbetsförmedlingen
              redan har åsamkat kommunerna genom minskad service, närvaro och
              förutsägbarhet samt om regeringen avser att återkomma med budgetkompensation
              till kommunerna för dessa merkostnader och de merkostnader som
              kan väntas framöver i och med Arbetsförmedlingens avveckling.
            </seg>
          </u>
          <u>
            <seg>
              En väl fungerande arbetsmarknadspolitik är avgörande för svensk
              omställningsförmåga, konkurrenskraft och välstånd.
            </seg>
          </u>
          <u>
            <seg>
              Arbetsförmedlingen ska reformeras i enlighet med den inriktning
              som lades fast i den sakpolitiska överenskommelsen mellan Socialdemokrat
              ­ er ­ na, Centerpartiet, Liberalerna och Miljöpartiet. Statens
              nuvarande upp ­ drag inom arbetsmarknadspolitiken ligger fast,
              men utförandet ändras. Det innebär att Arbetsförmedlingen fortsatt
              ska ha myndighetsansvaret för arbetsmarknadspolitiken men att
              ett nytt system , med valfrihetssystem som utgångspunkt, ska utvecklas
              där fristående aktörer matchar och rustar arbetssökande för de
              lediga jobben. Reformeringen görs för att förbättra effektiviteten
              i den arbetsmarknadspolitiska verksamheten.
            </seg>
          </u>
          <u>
            <seg>
              Staten har genom Arbetsförmedlingen ansvaret för att arbetslösa
              som har behov av stöd för att komma i arbete ska få detta oavsett
              var i landet man bor. Myndigheten ska fortsätta erbjuda tjänster
              i egen regi fram till dess att fristående aktörer har etablerat
              sig i hela landet i enlighet med reformen.
            </seg>
          </u>
          <u>
            <seg>
              Det är samtidigt viktigt att kommunernas insatser och verksamheter
              som syftar till att underlätta individers inträde på arbetsmarknaden
              tas till vara. Regeringen har tillsatt en utredning avseende kommunernas
              juridiska förutsättningar att medverka i utförandet av den statliga
              arbetsmarknadspolitiken. En utgångspunkt är att ansvarsfördelningen
              mellan staten och kommunerna är oförändrad. Kommunernas eventuella
              medverkan är frivillig och sker på uppdrag av och med ersättning
              från Arbetsförmedlingen .
            </seg>
          </u>
          <u>
            <seg>
              Under 2019 har förutsättningarna för arbetsmarknadspolitiken
              förändrats. I den av riksdagen beslutade budgeten för 2019 har
              utrymmet för aktiv arbetsmarknadspolitik minskats betydligt. R
              egeringen avser att tillföra medel kommande år för att dämpa den
              neddragning av resurserna som M - och KD - budgeten innebar .
              Bland annat tillför s medel för arbetsmarknadspolitiska insatser
              som arbetsmarknadsutbildning, intensivår och extratjänster samt
              för etableringsjobb för nyanlända och långtidsarbetslösa . Arbetsförmedlingen
              beräknas också få resurser för att kunna upprätthålla takten i
              reformeringen, prioritera långsiktighet och i nuläget undvika
              ytterligare neddragningar .
            </seg>
          </u>
          <u>
            <seg>
              Reformeringen ska ske ordnat och successivt. Arbetsförmedlingen
              ska finnas tillgänglig i hela landet för arbetssökande, arbetsgivare
              och andra aktörer. Det är viktigt att den arbetsmarknadspolitiska
              verksamheten fungerar väl även under tiden det nya systemet kommer
              på plats.
            </seg>
          </u>
          <u>
            <seg>
              Den återrapportering som Arbetsförmedlingen lämnat och där de
              analysera t förutsättningarna för reformeringen visar på komplexiteten
              i reformeringen. Ett arbete pågår inom Regeringskansliet avseende
              att analysera Arbetsförmedlingens rapport och den närmare utformningen
              av reformen. R egeringen kommer att återkomma om utformningen
              av det nya systemet.
            </seg>
          </u>
          <note type="speaker">
            Anf. 165 ALI ESBATI (V):
          </note>
          <u>
            <seg>
              Fru talman! Detta är en interpellationsdebatt som vi håller i
              ett läge där situationen på Arbetsförmedlingen fortsätter att
              vara dramatisk. Det är också därför som Vänsterpartiet har följt
              upp den med olika typer av initiativ i riksdagen för att försöka
              stoppa de mest ogenomtänkta delarna av den så kallade reformering
              som regeringen gett sig in på tillsammans med sina nyliberala
              samarbetspartier.
            </seg>
          </u>
          <u>
            <seg>
              Ett av de stora problem som vi redan nu ser torna upp sig är
              att kommunerna drabbas ekonomiskt. Det låter byråkratiskt, men
              det handlar alltså om att människor i behov av stöd från Arbetsförmedlingen
              och det stöd och de aktiva åtgärder som staten har ett ansvar
              för att erbjuda de facto måste söka sig till kommunernas försörjningsstöd.
              Det är ett direkt pro ­ blem för dessa individer, men det får
              också en negativ effekt på kommun ­ ernas ekonomi. Pengar som
              ska användas till välfärdstjänster och annat används till det
              som staten borde ha ansvar för, men de kompenseras inte av staten
              i det här fallet.
            </seg>
          </u>
          <u>
            <seg>
              Detta kommer ovanpå en ekonomisk politik som har underlåtit att
              ge kommunerna de nödvändiga resurser som demografiska förändringar
              i övrigt kräver. Vi har en situation där staten sitter på ganska
              mycket mer peng ­ ar än kommunerna men där man överför faktiska
              arbetsuppgifter, även om man härifrån säger att det inte ska bli
              så i teorin.
            </seg>
          </u>
          <u>
            <seg>
              Det här är verkliga människor som kommer i kläm därför att regeringen
              har skrivit på ett avtal som handlar om att genomföra en ogenomtänkt,
              extrem experimentpolitik, en politik som snart sagt alla med kunskap
              och erfarenhet har varnat för. Och detta, fru talman, sker alltså
              redan nu när Arbetsförmedlingen befinner sig i en förberedelsefas
              som har varit både förvirrad och förvirrande och som regeringens
              icke-styrning har tvingat in myndigheten i. Detta är något som
              redan nu kommunalråd från olika partier i vitt skilda kommuner
              i Sverige har varnat för och påpekat effekten av – jag tar upp
              flera av dem i min interpellation. Om regeringen går vidare med
              att sjösätta en fullskalig privatiseringspolitik tror jag att
              det är uppenbart för alla, möjligen med undantag för några på
              ett kansli hos Centerpartiet, att detta kommer att skapa problem
              hos kommunerna.
            </seg>
          </u>
          <u>
            <seg>
              Jag tycker att arbetsmarknadsministern tyvärr är undvikande i
              sitt svar. I går höll ministern en presskonferens med en del positiva
              signaler i åtminstone vissa av de frågor som kommer att påverka
              kommunerna. Mina frågor var dock mer specifika än så. Handlar
              det om att redovisa någon bedömning av de merkostnader som redan
              nu har åsamkats kommunerna genom minskad service, närvaro och
              förutsägbarhet? Finns det någon ansats till eller några planer
              om detta? Det handlar både om att försörjningsstöden har ökat
              och om att kommunerna tvingas prioritera om i sin verksamhet.
              De har sina arbetsmarknadspolitiska enheter där man kan förvänta
              sig att de kommer att behöva göra mer, men man vet inte vad de
              ska behöva göra mer. Detta innebär kostnader för ibland mycket
              små kommuner med mycket ansträngda ekonomier.
            </seg>
          </u>
          <u>
            <seg>
              Frågorna handlade också om att eventuellt återkomma från regeringens
              sida med budgetkompensation till kommunerna för dessa merkostnader.
            </seg>
          </u>
          <u>
            <seg>
              Detta är visserligen budgetfrågor, förstås, men jag menar att
              man måste kunna redovisa intentioner och bedömningar från en ministers
              sida.
            </seg>
          </u>
          <note type="speaker">
            Anf. 166 Arbetsmarknadsminister EVA NORDMARK (S):
          </note>
          <u>
            <seg>
              Fru talman! Jag vill börja med att säga att jag delar den oro
              som Ali Esbati här ger uttryck för. Jag har under de snart tre
              månader som jag har varit arbetsmarknadsminister verkligen försökt
              att sätta mig in i både situa ­ tionen på myndigheten och vilken
              effekt denna har på våra kommuner. Det är ingen tvekan om att
              effekterna av den väldigt snabba neddragning av personal som har
              skett vid myndigheten till följd av den budget för 2019 som röstades
              igenom här i riksdagen, men också effekterna av de beslut som
              har tagits om att stänga kontor i en omfattning som självklart
              inte har varit önskvärd, nu börjar synas. Här delar jag interpellantens
              bedömning: Detta börjar nu märkas tydligt i många kommuner.
            </seg>
          </u>
          <u>
            <seg>
              Jag tänker framför allt på det som är helt centralt för att det
              ska fungera både för medborgaren och för det goda samarbete som
              har utvecklats genom åren mellan kommuner, Arbetsförmedlingen
              och många andra aktö ­ rer. Jag har till exempel besökt Malmö
              och tittat på Malmökraften, ett väldigt fint exempel där Arbetsförmedlingen,
              Försäkringskassan, kommunen i form av socialtjänsten och faktiskt
              också primärvården samarbetar. Det betyder att den enskilde individen
              i stället för att ha fyra handlingsplaner och fyra kontaktpersoner
              med fyra olika instanser får en kontaktperson och har en handlingsplan.
              Det är den typen av viktig samverkan som det är angeläget att
              vi fortsätter säkerställa i hela Sverige. Det ger goda resultat
              för individen, och det gynnar både sysselsättningen och vår välfärd.
              Jag delar alltså verkligen den här problembilden.
            </seg>
          </u>
          <u>
            <seg>
              Jag har också ställt frågan till tjänstemännen på Arbetsmarknadsdepartementet
              eftersom vi har tagit del av de analyser och uppgifter som har
              kommit från Sveriges Kommuner och Regioner, som det heter nu.
              För försörjningsstödet är bedömningen att det inte går att dra
              självklara slutsatser om att den ökning vi ser enbart skulle bero
              på Arbetsförmedlingen. Däremot kan det vara så att vi ser indikationer
              på det.
            </seg>
          </u>
          <u>
            <seg>
              Som arbetsmarknadsminister ser jag då att detta är något som
              vi verkligen måste åtgärda. Vi måste se till att ha en aktiv arbetsmarknadspolitik
              som funkar i hela landet och att människor får det stöd som de
              behöver. När människor har en egen försörjning, med den frihet
              detta ger, och kan bidra till arbetslivet får vi också färre som
              behöver försörjningsstöd. På det sättet minskar också kommunernas
              kostnader.
            </seg>
          </u>
          <u>
            <seg>
              Jag presenterade ett antal besked i går, som Ali Esbati nämnde.
              För mig är det väldigt viktigt att vi nu från politikens sida
              – och jag vill verkligen ta det ansvaret som arbetsmarknadsminister
              – säkerställer att det finns en lokal närvaro i hela landet. På
              de orter där Arbetsförmedlingen nu har stängt kontor eller drar
              sig tillbaka måste myndigheten säkerställa att människor kan få
              det stöd de behöver och kan möta en arbetsförmedlare om de har
              behov av det. Man måste också säkerställa den samverkan som är
              så viktig. Den samplanering som jag nämnde med exempel från Malmö
              ­ kraften är helt central.
            </seg>
          </u>
          <u>
            <seg>
              Fru talman! Jag kan bara understryka vikten av att vi nu tar
              ett politiskt ansvar för att säkerställa att situationen går mot
              det bättre.
            </seg>
          </u>
          <note type="speaker">
            Anf. 167 ALI ESBATI (V):
          </note>
          <u>
            <seg>
              Fru talman! Jag tror att det är många där ute i Kommunsverige
              som lyssnar noga på vad ministern har att säga också i dag, även
              om det är fredag eftermiddag och mörk november.
            </seg>
          </u>
          <u>
            <seg>
              Jag tror absolut att många håller med om att det var en väldigt
              oansvarig statsbudget som Moderaterna och Kristdemokraterna lade
              fram och som Sverigedemokraterna stödde. Jag tror dock samtidigt
              att många skulle vara överens om att det finns en gräns för hur
              mycket man kan blicka bakåt på det beslutet. Oavsett det har regeringen
              ett ansvar för att agera utifrån det läge som råder. Regeringen
              har ändå, ska vi komma ihåg, haft två tillfällen att återkomma
              med ett budgetförslag som kunde gå i en annan riktning. Det finns
              inga ytterligare förvaltningsanslag presenterade för Arbetsförmedlingen.
              Det gjordes varken i samband med vårändringsbudgeten tidigare
              i år eller i det förslag som nu behandlas i riksdagen för statsbudgeten
              2020. Det är en situation som regeringen behöver ta ansvar för.
            </seg>
          </u>
          <u>
            <seg>
              Jag är övertygad om att ministern talar med många människor ute
              i Kommunsverige. Det exempel som hon gav är väldigt bra. Jag pratar
              också med folk, och det finns en väldigt stor oro för att just
              den typen av samver ­ kan ska slås sönder i en framtida reformering
              av Arbetsförmedlingen. Det gäller dels den rådande kaotiska situationen
              för personalen – det största varslet på svensk arbetsmarknad i
              år är Arbetsförmedlingens, ironiskt nog – dels att man inte riktigt
              vet vad man ska göra framgent. Människor har slutat utöver de
              som har varslats, men det är också väldigt oklart hur den typen
              av samverkan mellan offentliga aktörer ska se ut om någon eller
              flera av de aktörerna är kommersiella, vinstdrivande verksamheter.
            </seg>
          </u>
          <u>
            <seg>
              Det är inte så lätt att se hur affärshemligheter och den helt
              legitima viljan att gå med vinst i ett privat företag ska kombineras
              med behovet av att inte skicka olika utgiftsposter mellan varandra,
              vilket är grunden för att en sådan samverkan ska fungera.
            </seg>
          </u>
          <u>
            <seg>
              Jag har pratat med folk från de finansiella samordningsförbunden
              som gör ett viktigt jobb där de fungerar. Där är man också väldigt
              orolig, helt konkret, för vad det här ska innebära i framtiden.
              Jag menar verkligen att regeringen har sagt alldeles för lite
              om hur det här ska lösas i framtiden i en modell som baserar sig
              på den januariöverenskommelse som regeringen håller så hårt fast
              vid.
            </seg>
          </u>
          <u>
            <seg>
              Jag vill också understryka att det finns kunskaper och erfarenheter
              på Arbetsförmedlingen som det, om de går förlorade, kommer att
              vara väldigt svårt att bygga upp igen. Mycket av det som möjliggör
              för arbetsförmedlarna att göra ett bra jobb är att de känner till
              saker om den lokala arbetsmarknaden och vet vad som fungerar och
              vad som inte fungerar. I och med det finns det också stora risker
              med det som i dag sker.
            </seg>
          </u>
          <note>
            I detta anförande instämde Andreas Lennkvist Manriquez (V).
          </note>
          <note type="speaker">
            Anf. 168 Arbetsmarknadsminister EVA NORDMARK (S):
          </note>
          <u>
            <seg>
              Fru talman! För mig är det väldigt viktigt att framhålla vikten
              av en statlig arbetsmarknadspolitik som finns i hela landet. För
              oss socialdemokrater är det helt avgörande. Jobbpolitiken handlar
              om att ge människor möjlighet till egen försörjning med den frihet
              som det innebär att också kunna ta del av den gemenskap, utveckling
              och yrkesstolthet som också ett arbetsliv innebär.
            </seg>
          </u>
          <u>
            <seg>
              I grunden handlar det om att stärka svensk konkurrenskraft, skapa
              tillväxt och se till att vi har ett välstånd som går att fördela.
              Jag vill verkligen säga att vi behöver ha en arbetsmarknadspolitik
              som också tar hänsyn till hur det ser ut i olika delar av landet.
            </seg>
          </u>
          <u>
            <seg>
              För min del, när vi nu ska utveckla Arbetsförmedlingen, är det
              helt centralt att vi inte hastar igenom något arbete så att det
              går fort och fel. Precis som interpellanten beskriver här, fru
              talman, har vi till Regeringskansliet fått en rapport som presenterades
              för mig och departementet den 5 november. Det är inte många veckor
              sedan. Det är ett gediget material med väldigt många komplexa
              frågor om hur vi kan utveckla ett nytt system. Det är viktigt
              att vi inte springer för fort och det blir fel. Det är viktigt
              att vi verkligen analyserar både risker och hur vi använder skattebetalarnas
              pengar på ett effektivt sätt.
            </seg>
          </u>
          <u>
            <seg>
              Interpellanten pekar på väldigt viktiga frågor som vi behöver
              ta om hand på ett klokt sätt. För min del tycker jag att det handlar
              om att vi också behöver – jag uttryckte det i går – se fler skyltar
              sättas upp. Vi behöver verkligen fullt ut säkra genom den reform
              vi ska göra att samverkan funkar på ett effektivt och bra sätt.
            </seg>
          </u>
          <u>
            <seg>
              Ett exempel på bra samverkan är från när jag var uppe i Boden
              i förra veckan och besökte kommunens jobbcenter. När du kommer
              in i köpcentret mitt i stan möter du personal från kommunen som
              har olika typer av yrkesroller – alltifrån socialsekreterare till
              arbetsmarknadskonsulenter som hjälper dig som medborgare om du
              står utanför arbetsmarknaden. Budskapet från kommunen var: Vi
              välkomnar Arbetsförmedlingen hit!
            </seg>
          </u>
          <u>
            <seg>
              Jag har sett med egna ögon hur många kommuner som verkligen öppnar
              upp för Arbetsförmedlingen. Jag tror att det är viktigt att fortsätta
              säkerställa samverkan och att vi, i ett läge som nu då det har
              varit väldigt tufft för myndighetens personal, kan vara tydliga
              med att den goda samverkan behöver säkerställas – både för att
              myndigheten ska kunna göra ett bra jobb och för alla de personer
              som behöver det. Då blir det mer effektivt och en mer effektiv
              användning av skattebetalarnas pengar.
            </seg>
          </u>
          <u>
            <seg>
              Som arbetsmarknadsminister är det viktigt för mig att säga att
              vi inte kommer att sjösätta något experiment. Vi ska bygga på
              de erfarenheter som finns och som är goda. Vi har redan i dag
              ett system där det finns flera olika utförare. Det finns flera
              olika fristående aktörer som är viktiga inom arbetsmarknadspolitiken.
              Det kan vara privata aktörer, det kan vara folkhögskolor, det
              kan vara sociala företag och det kan vara ideella och idébur ­
              na organisationer. Alla dessa är väldigt viktiga för att vi ska
              kunna både rusta och matcha människor som har behov av det för
              att de ska kunna få ett arbete.
            </seg>
          </u>
          <note type="speaker">
            Anf. 169 ALI ESBATI (V):
          </note>
          <u>
            <seg>
              Fru talman! Jag tror att det finns många frågor att resonera
              om. Jag tror att det är viktigt att säga att jag och många med
              mig har en stor respekt för arbetsmarknadsministerns engagemang
              i de här frågorna, inte minst från tiden innan hon var arbetsmarknadsminister.
              Men jag vill ändå vara väldigt tydlig med att säga att det här
              i mycket stor utsträckning handlar om möjligheten att över huvud
              taget kunna ha en aktiv arbetsmarknadspolitik i Sverige och ett
              nationellt ansvar för den.
            </seg>
          </u>
          <u>
            <seg>
              Därför kommer vi att se mycket allvarligt på försök att underminera
              det systemet, och vi kommer att göra det vi förmår som oppositionsparti
              för att få det här att bli så bra som det bara går. Vi kommer
              att påminna regeringen om att man måste ha riksdagens stöd för
              stora förändringar. Man kommer att behöva presentera trovärdiga
              förslag på hur det här ska gå till så att man uppfyller de mål
              som man säger att man har och undviker de fallgropar som så många
              intressenter med kunskap och erfarenhet har pekat på.
            </seg>
          </u>
          <u>
            <seg>
              Det är problematiskt om man ska lägga över saker på lagen om
              valfrihet , som innebär etableringsfrihet för allehanda aktörer.
              Det är problematiskt om man har en tidsplan som inte är trovärdig
              och rimlig och som inte följs upp av ekonomiska resurser. Det
              är därför så att regeringen bär det fulla ansvaret och kommer
              att behöva stå för det ansvaret. Det är i alla fall mitt fortsatta
              budskap.
            </seg>
          </u>
          <note type="speaker">
            Anf. 170 Arbetsmarknadsminister EVA NORDMARK (S):
          </note>
          <u>
            <seg>
              Fru talman! I går hade jag förmånen att för arbetsmarknadsutskottet
              presentera hur arbetet just nu bedrivs inom Regeringskansliet
              när det gäller Arbetsförmedlingen. Det gällde både läget och reformeringen.
              Vi är inne i ett arbete där vi analyserar den rapport från Arbetsförmedlingen
              som vi fick för några veckor sedan. Vi gör noggranna egna analyser
              och överväganden. Jag har också redan nästa vecka två inbokade
              rundabordssamtal.
            </seg>
          </u>
          <u>
            <seg>
              För mig är det viktigt att vi lyssnar in parterna på svensk arbetsmarknad,
              funktionshindersrörelsen och många andra viktiga organisationer
              i detta arbete, så att det inte blir fort och fel utan riktigt
              bra och så att vi kan sjösätta någonting som är bättre än det
              vi har haft.
            </seg>
          </u>
          <u>
            <seg>
              I samband med arbetsmarknadsutskottets möte nämnde jag också
              att jag gärna fortsätter att komma tillbaka. Det är viktigt att
              vi har ett stöd i riksdagen. Det är också för myndigheten viktigt
              att det finns en politisk stabilitet. Det har varit ett jättetufft
              år för myndighetens personal. Jag är enormt imponerad av både
              den lojalitet och det engagemang som jag möter när jag är ute,
              trots tuffa förutsättningar.
            </seg>
          </u>
          <u>
            <seg>
              Från mitt perspektiv är det alltså viktigt att, som jag gjorde
              i går, beskriva de ekonomiska ramarna och att vi kan utöka dem
              för nästa år. Vi är också nära att kunna presentera en ny generaldirektör,
              och vi kommer att styra hårdare mot lokal närvaro i det regleringsbrev
              som vi fattar beslut om senare i december.
            </seg>
          </u>
          <u>
            <seg>
              Slutligen vill jag tacka Ali Esbati för en bra debatt, trots
              att det är en mörk fredagseftermiddag. Jag önskar en trevlig helg.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 20 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 28 november
          </note>
          <note>
            2019/20:172 Planeringen av infrastrukturinvesteringar
          </note>
          <note>
            av Magnus Jacobsson (KD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2019/20:173 Fördömande av Israels brott mot internationell rätt
            </seg>
          </u>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <u>
            <seg>
              2019/20:174 Hoten mot kristna befolkningsgrupper i Irak
            </seg>
          </u>
          <note>
            av Lars Adaktusson (KD)
          </note>
          <note>
            till utrikesminister Ann Linde (S)
          </note>
          <u>
            <seg>
              2019/20:175 Det ökade antalet barn- och ungdomsrån
            </seg>
          </u>
          <note>
            av Boriana Åberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:176 Kriminell användning av samordningsnummer
          </note>
          <note>
            av Mikael Oscarsson (KD)
          </note>
          <note>
            till finansminister Magdalena Andersson (S)
          </note>
          <note>
            § 21 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 28 november
          </note>
          <u>
            <seg>
              2019/20:499 Polisens sjunkande utredningsresultat
            </seg>
          </u>
          <note>
            av Johan Forssell (M)
          </note>
          <note>
            till statsrådet Mikael Damberg (S)
          </note>
          <note>
            2019/20:500 Behov av kontroll i socialförsäkringssystemen
          </note>
          <note>
            av Lars Püss (M)
          </note>
          <note>
            till statsrådet Ardalan Shekarabi (S)
          </note>
          <note>
            2019/20:501 Återkallelse av svenskt medborgarskap
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:502 True crime
          </note>
          <note>
            av ClasGöran Carlsson (S)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2019/20:503 Trafikverkets basprognoser och klimatmålen
            </seg>
          </u>
          <note>
            av Jessica Thunander (V)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2019/20:504 Landets jägare och sportskyttar
            </seg>
          </u>
          <note>
            av Sten Bergheden (M)
          </note>
          <note>
            till statsrådet Mikael Damberg (S)
          </note>
          <u>
            <seg>
              2019/20:505 Vinterdäck på tyngre fordon
            </seg>
          </u>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:506 Situationen i Xinjiang
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2019/20:507 Möjligheter till ökad vildsvinsjakt
          </note>
          <note>
            av Cecilia Widegren (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:508 Information mellan myndigheter
          </note>
          <note>
            av Mikael Oscarsson (KD)
          </note>
          <note>
            till statsrådet Mikael Damberg (S)
          </note>
          <u>
            <seg>
              2019/20:509 De nya slussarna i Göta älv
            </seg>
          </u>
          <note>
            av Jörgen Hellman (S)
          </note>
          <note>
            till infrastrukturminister Tomas Eneroth (S)
          </note>
          <note>
            2019/20:510 Bidragsbrottslighet och felaktiga utbetalningar från
            Försäkringskassan
          </note>
          <note>
            av Julia Kronlid (SD)
          </note>
          <note>
            till statsrådet Ardalan Shekarabi (S)
          </note>
          <note>
            § 22 Kammaren åtskildes kl. 15 . 11 .
          </note>
          <note>
            Sammanträdet leddes
          </note>
          <note>
            av talmannen från dess början till och med § 7 anf. 88 (delvis),
          </note>
          <note>
            av tjänstgörande ålderspresidenten Tuve Skånberg därefter till
            och med § 15 anf. 139 (delvis ) och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <u>
            <seg>
              ANNA ASPEGREN
            </seg>
          </u>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om verkställighet av utvisning av personer
            som utgör säkerhetshot
          </note>
          <note>
            Anf. 1 JOHAN FORSSELL (M)
          </note>
          <note>
            Anf. 2 Statsrådet MIKAEL DAMBERG (S)
          </note>
          <note>
            Anf. 3 JOHAN FORSSELL (M)
          </note>
          <note>
            Anf. 4 ADAM MARTTINEN (SD)
          </note>
          <note>
            Anf. 5 JOHAN HEDIN (C)
          </note>
          <note>
            Anf. 6 LINDA WESTERLUND SNECKER (V)
          </note>
          <note>
            Anf. 7 ANDREAS CARLSON (KD)
          </note>
          <note>
            Anf. 8 JOHAN PEHRSON (L)
          </note>
          <note>
            Anf. 9 RASMUS LING (MP)
          </note>
          <note>
            Anf. 10 Statsrådet MIKAEL DAMBERG (S)
          </note>
          <note>
            Anf. 11 JOHAN FORSSELL (M) replik
          </note>
          <note>
            Anf. 12 Statsrådet MIKAEL DAMBERG (S) replik
          </note>
          <note>
            Anf. 13 JOHAN FORSSELL (M) replik
          </note>
          <note>
            Anf. 14 Statsrådet MIKAEL DAMBERG (S) replik
          </note>
          <note>
            Anf. 15 ADAM MARTTINEN (SD) replik
          </note>
          <note>
            Anf. 16 Statsrådet MIKAEL DAMBERG (S) replik
          </note>
          <note>
            Anf. 17 ADAM MARTTINEN (SD) replik
          </note>
          <note>
            Anf. 18 Statsrådet MIKAEL DAMBERG (S) replik
          </note>
          <note>
            Anf. 19 JOHAN HEDIN (C) replik
          </note>
          <note>
            Anf. 20 Statsrådet MIKAEL DAMBERG (S) replik
          </note>
          <note>
            Anf. 21 JOHAN HEDIN (C) replik
          </note>
          <note>
            Anf. 22 Statsrådet MIKAEL DAMBERG (S) replik
          </note>
          <note>
            Anf. 23 LINDA WESTERLUND SNECKER (V) replik
          </note>
          <note>
            Anf. 24 Statsrådet MIKAEL DAMBERG (S) replik
          </note>
          <note>
            Anf. 25 LINDA WESTERLUND SNECKER (V) replik
          </note>
          <note>
            Anf. 26 Statsrådet MIKAEL DAMBERG (S) replik
          </note>
          <note>
            Anf. 27 ANDREAS CARLSON (KD) replik
          </note>
          <note>
            Anf. 28 Statsrådet MIKAEL DAMBERG (S) replik
          </note>
          <note>
            Anf. 29 ANDREAS CARLSON (KD) replik
          </note>
          <note>
            Anf. 30 Statsrådet MIKAEL DAMBERG (S) replik
          </note>
          <note>
            Anf. 31 JOHAN PEHRSON (L) replik
          </note>
          <note>
            Anf. 32 Statsrådet MIKAEL DAMBERG (S) replik
          </note>
          <note>
            Anf. 33 JOHAN PEHRSON (L) replik
          </note>
          <note>
            Anf. 34 Statsrådet MIKAEL DAMBERG (S) replik
          </note>
          <note>
            Anf. 35 JOHAN FORSSELL (M)
          </note>
          <note>
            Anf. 36 Statsrådet MIKAEL DAMBERG (S) replik
          </note>
          <note>
            Anf. 37 JOHAN FORSSELL (M) replik
          </note>
          <note>
            Anf. 38 Statsrådet MIKAEL DAMBERG (S) replik
          </note>
          <note>
            Anf. 39 JOHAN FORSSELL (M) replik
          </note>
          <note>
            Anf. 40 ADAM MARTTINEN (SD) replik
          </note>
          <note>
            Anf. 41 JOHAN FORSSELL (M) replik
          </note>
          <note>
            Anf. 42 ADAM MARTTINEN (SD) replik
          </note>
          <note>
            Anf. 43 JOHAN FORSSELL (M) replik
          </note>
          <note>
            Anf. 44 ADAM MARTTINEN (SD)
          </note>
          <note>
            Anf. 45 JOHAN HEDIN (C) replik
          </note>
          <note>
            Anf. 46 ADAM MARTTINEN (SD) replik
          </note>
          <note>
            Anf. 47 JOHAN HEDIN (C) replik
          </note>
          <note>
            Anf. 48 ADAM MARTTINEN (SD) replik
          </note>
          <note>
            Anf. 49 JOHAN PEHRSON (L) replik
          </note>
          <note>
            Anf. 50 ADAM MARTTINEN (SD) replik
          </note>
          <note>
            Anf. 51 JOHAN PEHRSON (L) replik
          </note>
          <note>
            Anf. 52 ADAM MARTTINEN (SD) replik
          </note>
          <note>
            Anf. 53 JOHAN HEDIN (C)
          </note>
          <note>
            Anf. 54 ADAM MARTTINEN (SD) replik
          </note>
          <note>
            Anf. 55 JOHAN HEDIN (C) replik
          </note>
          <note>
            Anf. 56 ADAM MARTTINEN (SD) replik
          </note>
          <note>
            Anf. 57 JOHAN HEDIN (C) replik
          </note>
          <note>
            Anf. 58 LINDA WESTERLUND SNECKER (V)
          </note>
          <note>
            Anf. 59 ADAM MARTTINEN (SD) replik
          </note>
          <note>
            Anf. 60 LINDA WESTERLUND SNECKER (V) replik
          </note>
          <note>
            Anf. 61 ADAM MARTTINEN (SD) replik
          </note>
          <note>
            Anf. 62 TALMANNEN
          </note>
          <note>
            Anf. 63 LINDA WESTERLUND SNECKER (V) replik
          </note>
          <note>
            Anf. 64 JOHAN HEDIN (C) replik
          </note>
          <note>
            Anf. 65 LINDA WESTERLUND SNECKER (V) replik
          </note>
          <note>
            Anf. 66 JOHAN HEDIN (C) replik
          </note>
          <note>
            Anf. 67 LINDA WESTERLUND SNECKER (V) replik
          </note>
          <note>
            Anf. 68 JOHAN PEHRSON (L) replik
          </note>
          <note>
            Anf. 69 LINDA WESTERLUND SNECKER (V) replik
          </note>
          <note>
            Anf. 70 JOHAN PEHRSON (L) replik
          </note>
          <note>
            Anf. 71 LINDA WESTERLUND SNECKER (V) replik
          </note>
          <note>
            Anf. 72 ANDREAS CARLSON (KD)
          </note>
          <note>
            Anf. 73 JOHAN PEHRSON (L)
          </note>
          <note>
            Anf. 74 RASMUS LING (MP)
          </note>
          <note>
            Anf. 75 Statsrådet MIKAEL DAMBERG (S)
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Anmälan om granskningsrapport
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2019/20:62 om svensk vapenexport till
            Jemen
          </note>
          <note>
            Anf. 76 Justitie- och migrationsminister MORGAN JOHANSSON (S)
          </note>
          <note>
            Anf. 77 ALLAN WIDMAN (L)
          </note>
          <note>
            Anf. 78 Justitie- och migrationsminister MORGAN JOHANSSON (S)
          </note>
          <note>
            Anf. 79 ALLAN WIDMAN (L)
          </note>
          <note>
            Anf. 80 Justitie- och migrationsminister MORGAN JOHANSSON (S)
          </note>
          <note>
            Anf. 81 ALLAN WIDMAN (L)
          </note>
          <note>
            Anf. 82 Justitie- och migrationsminister MORGAN JOHANSSON (S)
          </note>
          <note>
            § 7 Svar på interpellation 2019/20:134 om stärkt konsumentskydd
            på bostadsrättsmarknaden
          </note>
          <note>
            Anf. 83 Justitie- och migrationsminister MORGAN JOHANSSON (S)
          </note>
          <note>
            Anf. 84 LARRY SÖDER (KD)
          </note>
          <note>
            Anf. 85 Justitie- och migrationsminister MORGAN JOHANSSON (S)
          </note>
          <note>
            Anf. 86 LARRY SÖDER (KD)
          </note>
          <note>
            Anf. 87 Justitie- och migrationsminister MORGAN JOHANSSON (S)
          </note>
          <note>
            Anf. 88 LARRY SÖDER (KD)
          </note>
          <note>
            Anf. 89 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellation 2019/20:137 om Migrationsverkets hantering
            av konvertiter
          </note>
          <note>
            Anf. 90 Justitie- och migrationsminister MORGAN JOHANSSON (S)
          </note>
          <note>
            Anf. 91 HANS EKLIND (KD)
          </note>
          <note>
            Anf. 92 Justitie- och migrationsminister MORGAN JOHANSSON (S)
          </note>
          <note>
            Anf. 93 HANS EKLIND (KD)
          </note>
          <note>
            Anf. 94 Justitie- och migrationsminister MORGAN JOHANSSON (S)
          </note>
          <note>
            Anf. 95 HANS EKLIND (KD)
          </note>
          <note>
            Anf. 96 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2019/20:110 om arbetsmiljö och arbetsvillkor
            för Samhallanställda
          </note>
          <note>
            Anf. 97 Näringsminister IBRAHIM BAYLAN (S)
          </note>
          <note>
            Anf. 98 ALI ESBATI (V)
          </note>
          <note>
            Anf. 99 Näringsminister IBRAHIM BAYLAN (S)
          </note>
          <note>
            Anf. 100 ALI ESBATI (V)
          </note>
          <note>
            Anf. 101 Näringsminister IBRAHIM BAYLAN (S)
          </note>
          <note>
            Anf. 102 ALI ESBATI (V)
          </note>
          <note>
            Anf. 103 Näringsminister IBRAHIM BAYLAN (S)
          </note>
          <note>
            § 10 Svar på interpellation 2019/20:141
          </note>
          <note>
            § 11 Svar på interpellation 2019/20:151 om de ideella organisationernas
            lotterier
          </note>
          <note>
            Anf. 104 Statsrådet ARDALAN SHEKARABI (S)
          </note>
          <note>
            Anf. 105 VASILIKI TSOUPLAKI (V)
          </note>
          <note>
            Anf. 106 Statsrådet ARDALAN SHEKARABI (S)
          </note>
          <note>
            Anf. 107 VASILIKI TSOUPLAKI (V)
          </note>
          <note>
            Anf. 108 Statsrådet ARDALAN SHEKARABI (S)
          </note>
          <note>
            Anf. 109 VASILIKI TSOUPLAKI (V)
          </note>
          <note>
            Anf. 110 Statsrådet ARDALAN SHEKARABI (S)
          </note>
          <note>
            § 12 Svar på interpellation 2019/20:121 om målet om en god mobiltäckning
            i hela landet
          </note>
          <note>
            Anf. 111 Statsrådet ANDERS YGEMAN (S)
          </note>
          <note>
            Anf. 112 MAGNUS JACOBSSON (KD)
          </note>
          <note>
            Anf. 113 Statsrådet ANDERS YGEMAN (S)
          </note>
          <note>
            Anf. 114 MAGNUS JACOBSSON (KD)
          </note>
          <note>
            Anf. 115 Statsrådet ANDERS YGEMAN (S)
          </note>
          <note>
            Anf. 116 MAGNUS JACOBSSON (KD)
          </note>
          <note>
            Anf. 117 Statsrådet ANDERS YGEMAN (S)
          </note>
          <note>
            § 13 Svar på interpellation 2019/20:50 om situationen beträffade
            politisk frihet och mänskliga rättigheter i Ryssland
          </note>
          <note>
            Anf. 118 Utrikesminister ANN LINDE (S)
          </note>
          <note>
            Anf. 119 MARGARETA CEDERFELT (M)
          </note>
          <note>
            Anf. 120 Utrikesminister ANN LINDE (S)
          </note>
          <note>
            Anf. 121 MARGARETA CEDERFELT (M)
          </note>
          <note>
            Anf. 122 Utrikesminister ANN LINDE (S)
          </note>
          <note>
            Anf. 123 MARGARETA CEDERFELT (M)
          </note>
          <note>
            Anf. 124 Utrikesminister ANN LINDE (S)
          </note>
          <note>
            § 14 Svar på interpellation 2019/20:142 om Sveriges engagemang
            för Latinamerika
          </note>
          <note>
            Anf. 125 Utrikesminister ANN LINDE (S)
          </note>
          <note>
            Anf. 126 HÅKAN SVENNELING (V)
          </note>
          <note>
            Anf. 127 LORENA DELGADO VARAS (V)
          </note>
          <note>
            Anf. 128 Utrikesminister ANN LINDE (S)
          </note>
          <note>
            Anf. 129 HÅKAN SVENNELING (V)
          </note>
          <note>
            Anf. 130 LORENA DELGADO VARAS (V)
          </note>
          <note>
            Anf. 131 Utrikesminister ANN LINDE (S)
          </note>
          <note>
            Anf. 132 HÅKAN SVENNELING (V)
          </note>
          <note>
            Anf. 133 Utrikesminister ANN LINDE (S)
          </note>
          <note>
            § 15 Svar på interpellationerna 2019/20:152 och 153 om värnande
            av mänskliga rättigheter för Kinas medborgare
          </note>
          <note>
            Anf. 134 Utrikesminister ANN LINDE (S)
          </note>
          <note>
            Anf. 135 ANN-SOFIE ALM (M)
          </note>
          <note>
            Anf. 136 HÅKAN SVENNELING (V)
          </note>
          <note>
            Anf. 137 Utrikesminister ANN LINDE (S)
          </note>
          <note>
            Anf. 138 ANN-SOFIE ALM (M)
          </note>
          <note>
            Anf. 139 HÅKAN SVENNELING (V)
          </note>
          <note>
            Anf. 140 Utrikesminister ANN LINDE (S)
          </note>
          <note>
            Anf. 141 ANN-SOFIE ALM (M)
          </note>
          <note>
            Anf. 142 Utrikesminister ANN LINDE (S)
          </note>
          <note>
            § 16 Svar på interpellation 2019/20:132 om yrkesförares trygghet
            på rastplatser
          </note>
          <note>
            Anf. 143 Infrastrukturminister TOMAS ENEROTH (S)
          </note>
          <note>
            Anf. 144 THOMAS MORELL (SD)
          </note>
          <note>
            Anf. 145 Infrastrukturminister TOMAS ENEROTH (S)
          </note>
          <note>
            Anf. 146 THOMAS MORELL (SD)
          </note>
          <note>
            Anf. 147 Infrastrukturminister TOMAS ENEROTH (S)
          </note>
          <note>
            Anf. 148 THOMAS MORELL (SD)
          </note>
          <note>
            Anf. 149 Infrastrukturminister TOMAS ENEROTH (S)
          </note>
          <note>
            § 17 Svar på interpellation 2019/20:140 om bristfälligt vinterunderhåll
            på våra vägar
          </note>
          <note>
            Anf. 150 Infrastrukturminister TOMAS ENEROTH (S)
          </note>
          <note>
            Anf. 151 THOMAS MORELL (SD)
          </note>
          <note>
            Anf. 152 Infrastrukturminister TOMAS ENEROTH (S)
          </note>
          <note>
            Anf. 153 THOMAS MORELL (SD)
          </note>
          <note>
            Anf. 154 Infrastrukturminister TOMAS ENEROTH (S)
          </note>
          <note>
            Anf. 155 THOMAS MORELL (SD)
          </note>
          <note>
            Anf. 156 Infrastrukturminister TOMAS ENEROTH (S)
          </note>
          <note>
            § 18 Svar på interpellation 2019/20:143 om Förbifart Stockholm
          </note>
          <note>
            Anf. 157 Infrastrukturminister TOMAS ENEROTH (S)
          </note>
          <note>
            Anf. 158 JENS HOLM (V)
          </note>
          <note>
            Anf. 159 Infrastrukturminister TOMAS ENEROTH (S)
          </note>
          <note>
            Anf. 160 JENS HOLM (V)
          </note>
          <note>
            Anf. 161 Infrastrukturminister TOMAS ENEROTH (S)
          </note>
          <note>
            Anf. 162 JENS HOLM (V)
          </note>
          <note>
            Anf. 163 Infrastrukturminister TOMAS ENEROTH (S)
          </note>
          <note>
            § 19 Svar på interpellation 2019/20:104 om Arbetsförmedlingen
            och kommunerna
          </note>
          <note>
            Anf. 164 Arbetsmarknadsminister EVA NORDMARK (S)
          </note>
          <note>
            Anf. 165 ALI ESBATI (V)
          </note>
          <note>
            Anf. 166 Arbetsmarknadsminister EVA NORDMARK (S)
          </note>
          <note>
            Anf. 167 ALI ESBATI (V)
          </note>
          <note>
            Anf. 168 Arbetsmarknadsminister EVA NORDMARK (S)
          </note>
          <note>
            Anf. 169 ALI ESBATI (V)
          </note>
          <note>
            Anf. 170 Arbetsmarknadsminister EVA NORDMARK (S)
          </note>
          <note>
            § 20 Anmälan om interpellationer
          </note>
          <note>
            § 21 Anmälan om frågor för skriftliga svar
          </note>
          <note>
            § 22 Kammaren åtskildes kl. 15.11.
          </note>
          <u>
            <seg>
              Tryck: Elanders Sverige AB, Vällingby 2019
            </seg>
          </u>
        </div>
      </body>
    </text>
  </TEI>
</teiCorpus>
