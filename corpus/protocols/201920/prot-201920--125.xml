<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--125</head>
          <docDate when="2020-05-26">2020-05-26</docDate>
        </div>
      </front>
      <body>
        <div>
          <note n="7689974a">
            § 1 Justering av protokoll
          </note>
          <note n="2de99291">
            Protokollet för den 5 maj justerades.
          </note>
          <note n="4e854085">
            § 2 Fastställande av dag för riksmötets start 2020/21
          </note>
          <note n="bbd070c9">
            Kammaren biföll riksdagsstyrelsens förslag att riksmötet 20 20
            /2 1 skulle inledas tisdagen den 8 september .
          </note>
          <note n="fcf4227d">
            § 3 Ärenden för bordläggning
          </note>
          <note n="cf832d90">
            Följande dokument anmäldes och bordlades:
          </note>
          <note n="57213948">
            Trafikutskottets betänkanden
          </note>
          <note n="c3202d32">
            2019/20:TU16 Ökat skydd för sjömäns anställning vid sjöröveri
            eller väpnat rån mot fartyg
          </note>
          <note n="3a4295f3">
            2019/20:TU18 Förlängd giltighetstid för yrkeskompetensbevis
          </note>
          <note n="606e1acb">
            Arbetsmarknadsutskottets betänkande
          </note>
          <note n="0013964f">
            2019/20:AU12 Förutsättningar för etableringsjobb och vissa frågor
            om kontroll inom den arbetsmarknadspolitiska verksamheten
          </note>
          <note n="7fc01d5e">
            Civilutskottets betänkande
          </note>
          <note n="a96821ec">
            2019/20:CU20 Några fastighetsrättsliga frågor
          </note>
          <note n="8c5e19c0">
            Utbildningsutskottets betänkande
          </note>
          <note n="7e0b85cf">
            2019/20:UbU19 En mer ändamålsenlig dataskyddsreglering för studiestödsverksamheten
          </note>
          <note n="38dd0e4f">
            Socialförsäkringsutskottets betänkande
          </note>
          <note n="7d13c7be">
            2019/20:SfU23 Några frågor om rehabiliteringsersättning och vårdbidrag
          </note>
          <note n="685dd26b">
            Utrikesutskottets betänkande
          </note>
          <note n="955db7a3">
            2019/20:UU17 Resultatskrivelse om utvecklingssamarbete och humanitärt
            bistånd genom multilaterala organisationer
          </note>
          <note n="43108969">
            Näringsutskottets betänkanden
          </note>
          <note n="aa5dbcf1">
            2019/20:NU16 Riksrevisionens granskning av statliga insatser
            för att underlätta nyföretagande genom digitalisering
          </note>
          <note n="9d683ce7">
            2019/20:NU17 Riksrevisionens rapport om Konkurrensverkets tillsyn
          </note>
          <note n="2f535d50">
            § 4 Rättelse i lagen om näringsförbud
          </note>
          <note n="859c445f">
            Finansutskottets betänkande 2019/20:FiU58
          </note>
          <note n="2df96e9e">
            Rättelse i lagen om näringsförbud
          </note>
          <note n="793d149c">
            föredrogs.
          </note>
          <note n="6e44b854">
            Förste vice talmannen konstaterade att ingen talare var anmäld.
          </note>
          <note n="60cdb75b">
            (Beslut skulle fattas den 27 maj .)
          </note>
          <note n="21425edd">
            § 5 Ökat skydd mot hedersrelaterad brottslighet
          </note>
          <note n="cc8f5d36">
            Justitieutskottets betänkande 2019/20:JuU23
          </note>
          <note n="95df149f">
            Ökat skydd mot hedersrelaterad brottslighet (prop. 2019/20:131)
          </note>
          <note n="793d149c">
            föredrogs.
          </note>
          <note type="speaker" n="c8e5fcb3">
            Anf. 1 LOUISE MEIJER (M):
          </note>
          <u who="Q57168719" xml:id="i-6a5af478c2a1dee2-0" n="3c94f281">
            <seg n="06d7d367">
              Fru talman! Äntligen har den rödgröna regeringen lagt fram en
              proposition för att stärka arbetet mot hedersrelaterad brottslighet.
              Trots att Stefan Löfven har sagt att Socialdemokraterna ska vara
              den ledande kraften i arbetet mot hedersvåld har förslagen dröjt
              två år. Utredningen var klar redan 2018, men regeringen lägger
              först nu fram skarpa förslag på riksdagens bord.
            </seg>
            <seg n="e724ed01">
              Att förslagen trots allt nu har kommit kan vi nog tacka Liberalerna
              för. Utan Liberalernas och särskilt Juno Bloms engagemang i frågan
              hade vi kanske inte stått här i dag och debatterat skarpa förslag
              för att motverka hederskulturen och hedersvåldet i Sverige. Vem
              vet hur lång tid det hade tagit annars?
            </seg>
            <seg n="acf7e7e1">
              Fru talman! Sverige är ett av världens mest jämställda länder,
              men denna jämställdhet kommer inte alla Sveriges kvinnor till
              del. Problemen ser tyvärr ofta olika ut beroende på om du bor
              i till exempel Lomma eller om du bor i Rosengård. Moderaterna
              accepterar inte att det finns ett A-lag respektive ett B-lag när
              det gäller jämställdhet. Alla ska åtnjuta samma rättigheter och
              möjligheter, oavsett kultur eller födelseland.
            </seg>
            <seg n="6941b9d0">
              I Sverige gäller svenska lagar, normer och värderingar. Man lyder
              polisen. Man skaffar sig ett jobb. Man låter dottern klä sig som
              hon vill. Om sonen kommer hem med en pojkvän kramar man om honom
              – man kastar inte ut honom. Det är så vi bygger ett starkt samhälle
              tillsammans. För att säkerställa detta behövs bättre lagstiftning.
              Propositionen är ett förslag som är ett steg på vägen, men tyvärr
              är den inte tillräcklig i alla delar.
            </seg>
            <seg n="2e7bcb98">
              Fru talman! Moderaterna har under lång tid haft ett stort åtgärdspaket
              mot hedersrelaterad brottslighet. Utöver de förslag som nu presenteras
              i propositionen vill Moderaterna göra följande.
            </seg>
            <seg n="ac6d3892">
              Vi vill att hedersbrott ska vara en egen brottsrubricering. År
              2018 tillkännagav riksdagen för regeringen att den bör göra hedersbrott
              just till en egen brottsrubricering . Ändå har regeringen aktivt
              valt att inte utreda införandet av en sådan trots att det vore
              en viktig del i att kriminalisera hedersrelaterat våld. Man kan
              fråga sig varför regeringen har valt att inte ens utreda införandet
              av en sådan rubricering.
            </seg>
            <seg n="6b303bb0">
              Oskuldskontroller ska kriminaliseras. Vi vill att det ska vara
              förbjudet att utföra en oskuldskontroll på alla som är under 18
              år, oavsett om den som utsätts för kontrollen inte uttryckligen
              motsätter sig detta. Vi anser att både den som utför kontrollen,
              till exempel en läkare, eller den som tar initiativ till kontrollen,
              till exempel en förälder eller släkting, ska kunna dömas för brott
              i samtliga fall när någon är under 18 år och genomgår en oskuldskontroll.
            </seg>
            <seg n="f5f0286c">
              Vi vill att moralpoliser ska förbjudas. Det ska vara brottsligt
              att genom tvång eller otillbörliga påtryckningar förmå någon att
              följa regler eller instruktioner som syftar till att upprätthålla
              en viss persons eller en viss grupps heder.
            </seg>
            <seg n="13db6f43">
              Vi vill öka kunskapen om hedersrelaterat våld genom att införa
              specialiserade poliser och åklagare som ska stödja hanteringen
              av hedersbrott.
            </seg>
            <seg n="99b6d3c2">
              Vi vill att underrättelser till vårdnadshavare när ett barn har
              förhörts ska kunna skjutas upp eller i vissa fall helt undvikas
              om de är till men för barnet. Vi vill också att man i vissa fall
              ska kunna hålla förhör med barn under 15 år utan vårdnadshavarens
              godkännande.
            </seg>
            <seg n="e34c5a51">
              Vi vill slutligen införa ett straffrättsligt ansvar för vårdnadshavare
              vid könsstympning. Könsstympning av flickor hör varken hemma i
              Sverige eller någon annanstans i världen.
            </seg>
            <seg n="72a7cc40">
              Fru talman! Utöver de förslag som jag precis har gått igenom
              vill Moderaterna att gränsen för utvisning sänks från ett år till
              sex månader i straffvärde. Det är en politik för kvinnors och
              mäns lika rättigheter i Sverige. Förhoppningsvis kan den också
              verka preventivt.
            </seg>
            <seg n="a9ef4fbb">
              Moderaterna tar detta slags brottslighet på allvar. Att lyfta
              fram problemen med hederskultur har under flera år i den offentliga
              debatten varit förenat med risken att bli kallad rasist eller
              anklagelser om att man fiskar i grumliga vatten. Det har sagts
              att man är främlingsfientlig. Av rädsla för att peka ut vissa
              grupper har det gjorts avkall på de utsattas rättigheter. För
              denna situation har i synnerhet Vänsterpartiet ett särskilt ansvar.
              Jag noterar att Vänsterpartiet är det enda parti som genom en
              reservation har en lägre ambitionsnivå på området än regeringen
              och vill avslå det viktiga förslaget om utreseförbud.
            </seg>
            <seg n="c78bebf2">
              Fru talman! Det är glädjande att den utredning som den aktuella
              propositionen bygger på konstaterar följande: ”Alla personer i
              Sverige har lika rätt till sina grundläggande rättigheter, oavsett
              t.ex. härkomst, religiös eller kulturell tillhörighet. Att många
              av dem som utsätts för brott med hedersmotiv har utländsk bakgrund
              får inte inverka på det allmännas förhållningssätt till sådan
              brottslighet. En rädsla för att peka ut vissa grupper får således
              inte leda till att det görs avkall på de utsattas rättigheter.”
            </seg>
            <seg n="3649a327">
              Så här har det inte alltid låtit när det gällt hedersrelaterad
              brottslighet. Förhoppningsvis är den tiden förbi i svensk debatt.
              I stället kan alla krafter inriktas på att skydda de individer
              som blir utsatta för dessa brott och övergrepp. Moderaterna har
              här visat vägen, och vi vill fortsätta göra det, allra senast
              i en regering 2022.
            </seg>
            <seg n="03bd5932">
              Fru talman! Moderaterna står slutligen bakom alla sina reservationer
              men för tids vinnande yrkar jag bifall endast till reservation
              3.
            </seg>
            <seg n="245e3b89">
              (Applåder)
            </seg>
          </u>
          <note type="speaker" n="4bf3f3ee">
            Anf. 2 KATJA NYBERG (SD):
          </note>
          <u who="Q61103104" xml:id="i-b08fa894bcef00f8-0" n="0545bc0c">
            <seg n="051f0425">
              Fru talman! I dag har ett för vår del av världen förhållandevis
              nytt fenomen kommit att prägla livet för flera av våra invånare.
              Många flickor och kvinnor lever under stränga förhållanden där
              de i detalj övervakas. De har krav på vilka kläder de får ha på
              sig, vilka de umgås med eller får vara tillsammans med och vilka
              utbildningar de ska välja.
            </seg>
            <seg n="51325beb">
              Denna typ av gammaldags, ibland medeltida, sedvänjor och synsätt
              på familjen måste vi som samhälle markera stenhårt mot. Synsätt
              och agerande som detta ska inte tillåtas på något vis, och det
              är av största vikt att beivra de brott som begås i en kontext
              med så kallad heder.
            </seg>
            <seg n="d21e427e">
              Fru talman! De som tvingas genomlida en situation där hedersförtryck
              förekommer riskerar att hotas och utsättas för våld, och vissa
              får till och med betala med sitt liv om de inte följer de regler
              som förtryckarna sätter upp. Vare sig offret utsätts för tvångsäktenskap,
              misshandel eller könsstympning eller i värsta fall riskerar hedersmord
              måste samhället agera. Vi har redan varit alltför långsamma med
              att inse att denna avart till kultur alltmer biter sig fast i
              det svenska samhället.
            </seg>
            <seg n="bf773fd3">
              Hedersrelaterade brott är särskilt allvarliga eftersom de bygger
              på att familjen och dess närmaste nätverk utövar ett kollektivt
              förtryck av den enskilde. Oftast utsätts dessa flickor och kvinnor
              för våld, kränkningar och påtryckningar från flera personer i
              sin närhet. De hotas och förtrycks av dem som egentligen borde
              stå dem allra närmast och dem som i stället borde ge uppmuntran
              och stöd. De som utövar detta förtryck sviker samhället, familjen
              och framför allt den enskilde som utsätts.
            </seg>
            <seg n="7f330407">
              Det bör vara en självklarhet att det i Sverige råder en hög toleransnivå
              för den individuella friheten och att samtliga som väljer att
              bosätta sig i vårt land följer rådande lagar, regler och värderingar.
            </seg>
            <seg n="a7172f4d">
              När en person bryter mot lagen genom att exempelvis begå ett
              hedersrelaterat brott ska personen lagföras. Problemet är att
              brott i just denna kategori i många fall är extra svåra att komma
              nära, inte minst då många av de grupper som ligger i riskzonen
              ingår i instängda och isolerade nätverk där den inre lojaliteten
              till det egna kollektivet är det absolut viktigaste.
            </seg>
            <seg n="57a5be47">
              Det förslag från regeringen som ligger är att det ska införas
              en särskild straffskärpningsgrund vid hedersbrott men inte att
              det ska få en egen brottsrubricering.
            </seg>
            <seg n="35cdd453">
              För att kunna bekämpa hedersrelaterad brottslighet måste vi ha
              lagar som tar sikte på just hedersproblematiken, som omfattar
              alla typer av hedersbrott i Sverige, även underlåtelse att ingripa
              eller anmäla hedersrelaterade brott till polisen.
            </seg>
            <seg n="082e029e">
              I stället för att några av dessa brott förpassas till kategorin
              våld i nära relation bör de tilldelas en helt egen kategori i
              brottsbalken med andra mer effektiva straffbestämmelser riktade
              mot förekomsten av detta fenomen. Utan tydliga och effektiva lagar
              riskerar detta ofta undanskymda tvång och förtryck att växa sig
              än starkare, så att fler unga flickor drabbas.
            </seg>
            <seg n="926255ed">
              En särskild brottsrubricering för hedersbrott bör därför införas
              med grov fridskränkning som förebild, så att gärningar som ofta
              begås av flera olika personer omfattas och gärningsmannakretsen
              vidgas. En fördel med en egen brottsrubricering är att möjligheterna
              att använda tvångsmedel förbättras, vilket kan leda till att fler
              brott utreds och att fler barn i utsatta situationer skyddas.
            </seg>
            <seg n="df6bcb95">
              En annan fördel med en egen brottskod för hedersbrott är att
              det skulle öka möjligheten att få fram statistik och kunskap om
              den hedersrelaterade brottsligheten i Sverige.
            </seg>
            <seg n="455555f9">
              Vi behöver ta hedersproblematiken på allvar. Det långsamma tempo
              och den brist på handlingskraft regeringen har visat i denna fråga
              över åren är bekymrande. Utan en gedigen lagstiftning för offentligheten
              att arbeta utifrån, anpassad till de förutsättningar och behov
              som finns, kommer vi aldrig att få bukt med detta fenomen.
            </seg>
            <seg n="465ead78">
              Fru talman! Enligt en granskning som Dagens Nyheter har gjort
              saknades minst 146 barn i den svenska skolan efter sommarlovet
              2019. Under bara ett år är det minst 146 barn som är borta när
              höstterminen startar. Skolan vet inte var de är någonstans. Vanligtvis
              när ett barn försvinner kopplas polis in, och sökinsats påbörjas
              för att ta reda på vad som har hänt. Men när det gäller barn som
              har förts utomlands i hedersbrottssyfte tillåter man dem att försvinna
              och räknar dem inte ens som officiellt saknade.
            </seg>
            <seg n="8dfaec57">
              I några av de här fallen finns det konkreta bevis på att barnen
              har förts utomlands för att giftas bort eller könsstympas. I övriga
              fall kan man anta att det rör sig om någon form av hedersbrott.
            </seg>
            <seg n="2ec9ef94">
              Siffran 146 barn är dock en grav underskattning, då inte ens
              hälften av landets kommuner svarade på DN:s enkät. Våra största
              kommuner, Helsingfors, Göteborg och Malmö, är kommuner där vi
              vet att hedersförtryck förekommer. Men de har inte lämnat några
              uppgifter. Det saknas alltså en heltäckande bild av hur stort
              problemet är i Sverige. Något nationellt register finns inte,
              och många kommuner saknar handlingsplan och rutiner för vad de
              ska göra när de upptäcker att barn förs utomlands.
            </seg>
            <seg n="b68e0f40">
              Enligt Ekots undersökning i början av 2019 förde endast 13 procent
              av kommunerna statistik över bortförda barn. Det innebär att 87
              procent av kommunerna inte har en aning om hur många barn som
              förts bort eller om de över huvud taget kommer tillbaka igen.
              De kan inte heller fånga upp dem som kommer tillbaka och som antagligen
              har varit med om otroliga hemskheter. Detta är ett svek från den
              svenska offentligheten.
            </seg>
            <seg n="419134df">
              Fru talman! Efter ett antal förändringar och propositioner kommer
              det nu äntligen att vara förbjudet att vara gift med barn i Sverige.
              Det är såklart bra att ett steg tas, men straffet är alldeles
              för milt: fängelse i högst fyra år. Det är samma straffskala som
              för äktenskapstvång. Brott mot barn ska alltid ha ett högre skyddsvärde.
              Dessutom händer det ingenting om man redan är gift med ett barn
              i dag. Det finns inget straff för brottet att beröva ett barn
              dess barndom.
            </seg>
            <seg n="bb12e5ee">
              Gällande utreseförbudet, som nu med all trolighet röstas igenom,
              förutsätter ett sådant förbud att man hittar dessa barn innan
              bortförandet sker. Med tanke på att de flesta kommuner i dag inte
              har en aning om hur många barn som faktiskt är bortförda känns
              det som att tillämpningen av detta kan bli svår. Den brist på
              kunskap som stora delar av offentligheten har om dessa problem
              kommer att vara kvar så länge krafttag på området saknas.
            </seg>
            <seg n="f4d82b58">
              Utredningen har vidare föreslagit att den som för ut ett barn
              ur landet eller på annat sätt främjar att ett barn förs utomlands
              ska kunna straffas med böter eller fängelse i högst ett år. Sverigedemokraterna
              anser att straf ­ fet borde vara högre, och vi får stöd för den
              uppfattningen av remissinstanserna.
            </seg>
            <seg n="31d89f9b">
              Avslutningsvis vill jag återupprepa det som jag sa tidigare.
              Hedersproblematiken är ett fenomen som på senare år växt sig allt
              starkare och bitit sig fast i stora delar av det svenska samhället.
              Det är ett fenomen vi aldrig kommer att acceptera och aldrig kan
              sluta bekämpa. Varje barn, varje pojke och varje flicka som utsätts
              innebär ett svek från den svenska offentligheten och det svenska
              samhället.
            </seg>
            <seg n="28f959b3">
              Brott med hederskontext ska aldrig accepteras, och regeringens
              agerande i denna fråga lämnar mycket övrigt att önska. Det är
              dags att ta tag i dessa problem på allvar, och en särskild brottsrubricering
              för hedersbrott är absolut nödvändig.
            </seg>
          </u>
          <note n="c23eeae8">
            Jag yrkar bifall till reservation 3.
          </note>
          <note type="speaker" n="d4bf9f84">
            Anf. 3 ILONA SZATMARI WALDAU (V):
          </note>
          <u who="unknown" xml:id="i-b83252de777f50e6-0" n="a0fb845b">
            <seg n="cf6ef6cc">
              Fru talman! Den 21 januari 2002 mördades Fadime Ş ahindal i min
              hemkommun Uppsala. Hon var inte den första som föll offer för
              hedersvåldet, men hon är den mest kända. Bara ett par månader
              före mordet hade hon hållit ett tal här i riksdagen om hedersvåld.
            </seg>
            <seg n="ed34a6d7">
              Fem år senare föreslog jag tillsammans med en partikamrat att
              en central gata eller park skulle få hennes namn. Det var uppenbart
              att den borgerliga majoriteten tyckte att detta var olustigt.
              I stället för att säga ja valde man att lägga namnet i en så kallad
              namnbank. Där låg förslaget i fyra år innan Liberalerna svängde
              under en debatt om hedersvåld. Efter fyra års kamp hade vi till
              slut en majoritet för förslaget, fyra års kamp där jag oförtrutet
              påpekade att vi genom att låta en plats bära Fadimes namn visar
              att hennes kamp inte var förgäves, att hon var en modig kvinna,
              att hon förtjänar att hedras och att vi i Uppsala måste visa samma
              mod, fördöma brott som begås i hederns namn och stå upp för alla
              kvinnors rätt till sitt eget liv och sin egen sexualitet. Vi slogs
              mot partier i kommunfullmäktige som talade om svenskar som tar
              Fadime som gisslan för att manifestera den svenska kulturens överlägsenhet
              och om att Kvinnofridsplatsen skulle vara ett bättre namn. I dag
              uppskattar som tur är alla partier Fadimes plats, och inget parti
              blundar längre för hedersvåldet.
            </seg>
            <seg n="94b6a204">
              När vi pratar om hedersrelaterat våld och förtryck talar vi bara
              om toppen på isberget. Även de beslut vi nu ska ta handlar om
              toppen på isberget. Besluten är nödvändiga för att täppa till
              de hål vi har i lagstiftningen, men också för att visa att samhället
              inte accepterar hedersrelaterat våld och att målet är att hedersförtrycket
              försvinner.
            </seg>
            <seg n="7aa45a67">
              Vänsterpartiet har väckt en motion om att regeringen borde återkomma
              med ett bättre förslag vad gäller utreseförbudet. Men eftersom
              vi i grunden delar synen på utreseförbud kommer vi inte att yrka
              bifall till den motionen i debatten i dag. Vi vill nämligen inte
              sinka processen med att få igenom en lagstiftning.
            </seg>
            <seg n="3209ab68">
              Vi vet att många flickor men även pojkar lever med ett hedersförtryck
              som påverkar dem i vardagen. Det påverkar vilka vänner de får
              ha, vilka fritidsaktiviteter de får ha, vilken klädsel de får
              ha, vilka relationer de får ha och mycket mer.
            </seg>
            <seg n="7f16686a">
              Fru talman! När Uppsala kommun 2018 gjorde en kartläggning bland
              eleverna i årskurs 9 på kommunala skolor i tätorten visade det
              sig att 9 procent av flickorna och 8 procent av pojkarna var oroliga
              för att inte själva få välja vem de ska gifta sig eller vem de
              ska leva tillsammans med. Alltså känner nästan var tionde elev
              denna oro.
            </seg>
            <seg n="49ffebd5">
              När jag efter valet 2014 fick ansvar för arbetet med sociala
              frågor och kvinnofrid i Uppsala kommun började jag med att ta
              initiativ till ett program för kvinnofrid där även hedersvåldet
              skulle ingå. Jag förhandlade fram mer resurser för stödet till
              frivilligorganisationer. Jag såg till att vi påbörjade utbildningar
              om hedersrelaterat våld och förtryck.
            </seg>
            <seg n="5690d74f">
              Vårt program blev bra. Det innehåller ett tydligt avsnitt om
              hedersrelaterat våld och förtryck med tydliga mål och metoder.
              Till programmet kopplade vi en handlingsplan. Vi skrev ett partnerskapsavtal
              med organisationen Tjejers rätt i samhället, som länge jobbat
              med hedersvåld, då vi ville få en tydlig och stark resurs i arbetet.
              Vi anställde ytterligare en strateg för att bli ännu mer effektiva.
              De viktiga politiska besluten fanns på plats, uppdragen till nämnderna
              fanns på plats och resurserna fanns också. Så långt frid och fröjd,
              men trots alla insatser upptäckte vi att vi inte riktigt nådde
              ut i kommunen. Det var svårt att sprida kunskap och material både
              till skola och till socialtjänst. Många socialsekreterare hade
              dålig kunskap och hade inte tagit del av de utbildningar som vi
              erbjudit. Många av anmälningarna blev aldrig slutförda eller avslutades
              utan åtgärd, ofta för att de drabbade själva inte ville medverka.
            </seg>
            <seg n="1a533f46">
              Jag är glad över att jag fick till strukturer och resurser för
              arbetet med hedersrelaterat våld och förtryck. Det är strukturer
              som Uppsala kommun nu jobbar vidare med. Ärligt talat vågar jag
              inte ens tänka tanken: Hur ser det ut i de kommuner som inte ens
              har en genomtänkt strategi?
            </seg>
            <seg n="b878b2e7">
              D et är skolan och socialtjänsten som kan upptäcka förekomsten
              av våld och förtryck, som kan ta tag i problemen och göra någonting
              åt dem. Vi politiker kan ta fram program och stifta lagar. Men
              det är det förebyggande och långsiktiga arbetet i våra kommuner
              som kan leda till verklig förändring.
            </seg>
            <seg n="247a5275">
              Fru talman! Under de första fem åren med lagen om äktenskapstvång
              kom det in 365 anmälningar. Sju gick till rättegång, och det blev
              bara fem domar där någon dömdes. En delförklaring är att det varit
              svårt att bevisa, men en förklaring ligger i själva hederskulturen.
              Det ska mycket till för att den som uppfostras att sätta familjen
              först vittnar mot sina föräldrar eller andra familjemedlemmar.
            </seg>
            <seg n="32b3c0e4">
              Även den som sökt hjälp för att komma undan ett arrangerat äktenskap
              kan tveka inför att föräldrarna ska dömas till fängelse för brottet.
              De vill ha sin frihet, men de vill också ha kvar relationen till
              familjen. För den som vuxit upp i hederskulturen är det ett hårt
              straff att utestängas från familjegemenskapen.
            </seg>
            <seg n="82fb4eba">
              När välfärdens resurser minskar drabbas de här flickorna hårt.
              Vem ska se dem och vem ska ge dem stöd när bidragen till frivilligorganisationerna
              dras in, skolklasserna blir allt större och socialsekreterarna
              inte hinner göra utredningarna?
            </seg>
            <seg n="a66cadf7">
              Ytterligare resurser till våra kommuner och välfärden är nödvändigt
              för att alla flickor och pojkar ska få stöd i att själva bestämma
              över sina liv och sina kärleksrelationer. Den rätten får de inte
              automatiskt för att vi skär ­ per lagen om äktenskapstvång, hedersvåld
              och möjligheten att resa utomlands.
            </seg>
            <seg n="a27213c8">
              Den undersökning som vi gjorde i Uppsala visade alltså att nästan
              var tionde niondeklassare är orolig för att inte själv få välja
              sin framtida part ­ ner. Bland de flickor som undersökningen bedömde
              lever i en hederskultur uppg av 26 procent att föräldrarna kommer
              att välja deras framtida partner. Men hela 41 procent var oroliga
              för att de inte kommer att få välja själva.
            </seg>
            <seg n="bfc947e1">
              Några av de flickorna riskerar att bli tvingade att gifta sig
              med den som familjen väljer. Men risken är också stor att många
              kommer att acceptera familjens traditioner och mer eller mindre
              frivilligt gifta sig med den som familjen föreslår, för de är
              ju som sagt uppfostrade att alltid sätta familjen först. Det är
              vår uppgift – vi politiker i riksdag, kommuner och regioner –
              att se till att de får leva ett liv som de själva har valt.
            </seg>
            <seg n="97d1e5a9">
              Vi måste komma ihåg att våldshandlingar som vi kan lagföra som
              könsstympning, tvångsäktenskap, misshandel och hedersmord börjar
              med inskränkningar i vardagen. Mot vardagshedern finns det än
              så länge inga tydliga lagar.
            </seg>
            <seg n="f1d01fcb">
              Fru t alman! Jag vill avsluta med Fadimes ord från hennes tal
              här i riksdagen: Oavsett vilken kulturell bakgrund man har bör
              det vara en självklarhet för varje ung kvinna att både få ha sin
              familj och det liv man önskar sig. Men tyvärr är det ingen självklarhet
              för många tjejer. Och jag hoppas att ni inte vänder dem ryggen,
              att ni inte blundar för dem.
            </seg>
            <seg n="245e3b89">
              (Applåder)
            </seg>
          </u>
          <note type="speaker" n="bf797471">
            Anf. 4 DÉSIRÉE PETHRUS (KD):
          </note>
          <u who="Q4972645" xml:id="i-b330423ed26a7d4f-0" n="80e6f688">
            <seg n="16475100">
              Fru talman! Jag vill inledningsvis säga att jag står bakom alla
              våra reservationer i betänkandet, men jag yrkar bifall endast
              till reservation 3.
            </seg>
            <seg n="425ab25a">
              Flera miljoner kvinnor lever i dag under hedersförtryck. Till
              hederskulturen räknas könsstympning, tvångsäktenskap, hot, trakasserier
              och våld där det yttersta kan resultera i hedersmord. Även om
              pojkar och män också är utsatta är majoriteten flickor och kvinnor.
            </seg>
            <seg n="92232605">
              Centralt för begreppet heder är en kulturell kontext där kvinnans
              och flickans kyskhet och oskuld ligger i vågskålen. Familjen anses
              ha en gemensam heder, vilket betyder att flickans och kvinnans
              eventuella ”van ­ ära” anses drabba alla i en familj , och därför
              måste hon stoppas.
            </seg>
            <seg n="694901f4">
              Minst 100 000 unga i Sverige, precis som tidigare nämnts här
              i debatten, lever under hot och våld eller kommer inte att få
              välja sin egen partner. När familjer kommer till Sverige från
              områden med hederskultur uppstår en konflikt för hela familjen.
              Särskilt unga flickor kan känna sig mycket övergivna när de inte
              kan lämna denna kultur när de kommit till Sverige, utan de drabbas
              av repressalier från familjen. Därför måste vi i det svenska samhället
              stå på flickornas sida och ge dem det stöd de behöver. Ingen ska
              behöva leva i Sverige med hot och våld i sin vardag.
            </seg>
            <seg n="241b7597">
              Fru talman! Det betänkande vi behandlar i dag handlar om förslag
              till ändringar i bland annat brottsbalken, passlagen och LVU.
              Vi kristdemokrater välkomnar att regeringen skärper lagstiftningen,
              även om regering ­ en på flera områden inte går så långt som vi
              skulle vilja.
            </seg>
            <seg n="bd6d6590">
              För att veta vilka åtgärder som krävs behövs exempelvis relevant
              sta ­ tistik. Det är någonting som jag har tagit upp här tidigare
              i en interpella ­ tionsdebatt med jämställdhetsministern. Tyvärr
              har Socialstyrelsen sagt att man inte kan ta fram statistik på
              grund av att det förs för lite statistik ute i kommuner men även
              inom olika myndigheter. Där har regeringen inte ag e ­ rat som
              man borde för att någonting ska hända så att vi får fram bra under
              ­ lag för att kunna vidta fler åtgärder.
            </seg>
            <seg n="ade43d1f">
              När det gäller förändringarna i lagstiftningen som regeringen
              föreslagit gällande barnäktenskap tror vi att utreseförbud och
              tillfälligt utreseförbud kan vara viktiga verktyg för att skydda
              barn från att föras utomlands för att ingå barnäktenskap. Men
              vi tror att det kan finnas flera skäl att ytterligare vidga tillämpningsområdet.
            </seg>
            <seg n="1c3d4b6d">
              Utreseförbudet anses i lagförslaget utgöra hinder för att utfärda
              pass samt skäl för att återkalla pass. Vi välkomnar att man prövar
              det i förebyggande syfte. Men förmodligen behövs det ännu tuffare
              lagstiftning. Jag skulle gärna se den typ av lagstiftning som
              finns i Storbritannien.
            </seg>
            <seg n="b4d23296">
              I samband med att ett barn anmäls försvunnet i Storbritannien
              kan en domstol utfärda en skyddsorder som möjliggör rättsliga
              åtgärder mot föräldrar som inte inom 48 timmar återför pojken
              eller flickan. Det kan handla om att föräldern häktas och i förlängningen
              fängslas. Det är tuffa tag, men jag tror tyvärr att det är nödvändigt
              i vissa fall att ha den möjligheten.
            </seg>
            <seg n="5427b849">
              Likaså kan man i Storbritannien utfärda något som man kallar
              för Ward of Court som ger befogenheter att agera utomlands för
              att ta hem bortförda barn. Det sker genom samarbetsavtal med tredjeland.
              Detta utförs genom en så kallad Forced Marriage Unit, det vill
              säga en tvångsäktenskapsenhet. Det är någonting som jag besökte
              i Storbritannien för några år sedan. Det ligger under inrikes-
              och utrikesdepartementet.
            </seg>
            <seg n="ca0bf3a6">
              Vi kristdemokrater har under flera år nu i våra alternativa budgetar
              avsatt 10 miljoner kronor till NOA inom polisen för att direkt
              starta en verksamhet liknande den brittiska. Men tyvärr har detta
              avvisats av regeringen. Jag skulle önska att samarbetspartierna
              tog tag i frågan och verkligen försökte att få fram en liknande
              enhet.
            </seg>
            <seg n="19c87bdb">
              När det gäller åtgärder mot könsstympning är det ju sedan 1982
              förbju ­ det enligt svensk lag, och flera skärpningar av lagen
              har gjorts sedan dess. Men bara ett fåtal har dömts för brottet.
              De senaste fem åren har 13 miss ­ tänkta fall registrerats hos
              Riksåklagaren.
            </seg>
            <seg n="0b66164a">
              Globalt har Världshälsoorganisationen, WHO, uppskattat att ca
              140 miljoner flickor och kvinnor i världen är könsstympade. Det
              är ofattbara siffror. Barnrättsorganisationen Unicef beräknar
              att 3 miljoner flickor årligen könsstympas.
            </seg>
            <seg n="67ecbd97">
              Trots att detta är olagligt inom EU beräknar EU att ca 600 000
              personer som lever i Europa har underkastats kvinnlig omskärelse,
              och ytterligare 180 000 flickor beräknas vara i hög risk för att
              utsättas i de 13 EU-länder som har uppgifter över detta.
            </seg>
            <seg n="b5aeddb0">
              Detta grymma brott strider mot barnkonventionen och kvinnors
              mänskliga rättigheter. I Sverige har vi en påföljd på två till
              sex års fängelse oavsett om ingreppet görs i Sverige eller i utlandet.
              Det är bra. Men för att man ska kunna upptäcka det här menar vi
              kristdemokrater att det behövs ökad kunskap inom rättsväsendet,
              men kanske framför allt inom skola och socialtjänst, om hur man
              upptäcker och förebygger att flickor och kvinnor blir utsatta
              för könsstympning. Tyvärr avslår majoriteten vårt förslag på området.
            </seg>
            <seg n="e0ca2172">
              Något vi också har drivit under en längre tid är att lagstiftningen
              måste vara tydlig när det gäller hedersvåld och förtryck och att
              det därför behövs, vilket flera har varit inne på tidigare här,
              en särskild brottsrubricering för hedersrelaterade brott. Det
              skulle främja möjligheten att straffa flera personer som är involverade
              i ett brott i hederns namn.
            </seg>
            <seg n="9aa94896">
              Det får aldrig råda straffrihet för hedersrelaterade brott. Regeringen
              har tillsatt en utredning, och vi menar att regeringen nu skyndsamt
              måste åter ­ komma till riksdagen så fort det finns ett förslag
              från utredningen och när den har presenterat sitt slutbetänkande.
            </seg>
            <seg n="513375c1">
              Under 2013 fick Länsstyrelsen i Östergötland ett uppdrag av regering
              ­ en att utveckla sitt kompetensteam till ett nationellt kompetensteam.
              Det har bidragit till att kompetensnivån har höjts i landet, och
              det ger stöd åt poliser, socialtjänst, skolor och så vidare. Den
              rödgröna regeringen har skapat en mer osäker tillvaro för teamets
              arbete. När man startade Jämställdhetsmyndigheten avsåg man först
              att lägga ned verksamheten på Länsstyrelsen i Östergötland, men
              efter protester från bland andra Kristdemokraterna drog man tillbaka
              förslaget. Men regeringen har nu bara sagt att verksamheten ska
              kvarstå under några år för att sedan utvärderas, och ännu har
              inget beslut fattats om att permanenta just detta kompetenscenter.
            </seg>
            <seg n="9eed59c1">
              Avslutningsvis, fru talman: För att motverka hedersnormer måste
              Sverige ha en väl fungerande integration. Vi kan inte se på när
              utanförskapsområden skapar egna normer och värderingar. Därför
              måste det redan från dag ett när man kommer som asylsökande vara
              tydligt vilka normer och värderingar som gäller i Sverige.
            </seg>
            <seg n="da41e12a">
              Flickor och kvinnor behöver tidigt få veta vad de har för rättigheter.
              I dag får många asylsökande vänta tills de får uppehållstillstånd
              innan de får sfi, svenska för invandrare, samhällsinformation
              eller någon typ av sysselsättning. För många tar det lång tid
              innan man får sitt uppehållstillstånd; det kan gå flera år. Därför
              har vi kristdemokrater föreslagit att man redan från dag ett ska
              kräva att asylsökande ingår i ett så kallat asylprogram med sfi,
              sysselsättning och samhällsinformation.
            </seg>
            <seg n="b2ce0e9b">
              För dem som ändå utsätts för hedersrelaterat våld och förtryck
              måste samhället erbjuda stöd. Det kan handla om skyddat boende,
              men då många står isolerade från sina familjer behöver de också
              kontakt- och stödperso ­ ner. Socialtjänsten måste ha resurser
              avsatta och god kunskap om de meka ­ nismer som finns kring hedersvåldet,
              särskilt när det gäller att ge stöd till barn och unga.
            </seg>
            <seg n="ff04f6d3">
              Fru talman! Det är uppenbart att vi inte kan slå oss till ro
              efter dagens beslut. Fler åtgärder krävs framöver för att skydda
              alla utsatta.
            </seg>
          </u>
          <note type="speaker" n="4c447181">
            Anf. 5 MARIA STRÖMKVIST (S):
          </note>
          <u who="Q18202390" xml:id="i-3962c6e823309918-0" n="d2f3d5ca">
            <seg n="07e561c5">
              Fru talman! Jag börjar med att yrka bifall till propositionen
              och avslag på alla reservationer.
            </seg>
            <seg n="91944881">
              Hedersrelaterat våld och förtryck är ett allvarligt samhällsproblem
              som kränker och begränsar främst flickors och unga kvinnors, men
              även unga mäns och unga hbtq-personers, grundläggande fri- och
              rättigheter. Hedersrelaterat våld och förtryck innebär fullkomligt
              oacceptabla kränkningar av mänskliga rättigheter och barns rättigheter.
            </seg>
            <seg n="7d02d559">
              Det begränsar helt enkelt unga människors liv, och det är helt
              oacceptabelt. Vi måste se – våga se – agera och motverka varenda
              del av detta förtryck, oavsett om det handlar om att aktivt förtrycka
              eller att passivt låta förtrycket ske.
            </seg>
            <seg n="330f6459">
              Uppskattningsvis 100 000 ungdomar i vårt land lever med alltifrån
              begränsningar när det gäller klädsel och yrkesval till utsatthet
              för könsstympning, tvångsgifte och ytterst hedersmord. Att själv
              få bestämma vem man vill leva med och på vilket sätt man vill
              leva måste vara en självklar rättighet för alla.
            </seg>
            <seg n="bbb1f63f">
              Propositionen Ökat skydd mot hedersrelaterad brottslighet innehåller
              viktiga delar för att vi ska kunna bekämpa den hedersrelaterade
              brottsligheten. Men det måste göras i betydligt större utsträckning
              än i dag.
            </seg>
            <seg n="cffd6c5b">
              Fru talman! Regeringen föreslår tillsammans med samarbetspartierna
              Centerpartiet och Liberalerna i propositionen en ny brottsrubricering
              – barnäktenskapsbrott. Det innebär att det blir straffbart att
              förmå eller tillåta ett barn att ingå äktenskap eller äktenskapsliknande
              förbindelse.
            </seg>
            <seg n="b2338edb">
              Utgångspunkten i svensk äktenskapsrätt har sedan länge varit
              att den som är under 18 år inte har nått den mognad som krävs
              för att självständigt ta ställning i sådana personliga och ekonomiska
              frågor som uppkommer i ett äktenskap. Möjligheten för en person
              under 18 år att få tillstånd att ingå äktenskap är borttagen sedan
              tidigare, vilket gör att den lägsta åldern som gäller för att
              ingå äktenskap i Sverige utan undantag är 18 år.
            </seg>
            <seg n="e4dff012">
              Det vi nu föreslår handlar om att förmå eller tillåta ett barn
              att ingå äktenskap. Försök och/eller förberedelse till barnäktenskapsbrott
              blir straffbart. Vidare kommer det att gälla även den som ser
              men inte agerar – alltså tillåter.
            </seg>
            <seg n="ab34ca4e">
              Det föreslås också ett utreseförbud som syftar till att skydda
              barn från att föras utomlands för att ingå äktenskap eller könsstympas.
              En av de viktigaste åtgärderna för att förhindra att barn utsätts
              för barnäktenskap eller könsstympning utomlands är att förhindra
              att barnet lämnar Sverige. Svenska myndigheter har mycket begränsade
              möjligheter att agera i andra länder när ett bortförande redan
              har skett, särskilt när personen är både svensk medborgare och
              medborgare i det andra landet. Därför menar regeringen att det
              finns ett behov av att införa ett utreseförbud som skyddar barn
              från att föras utomlands för att giftas bort eller könsstympas.
              Vi, samhället, måste göra allt för att skydda dessa barn.
            </seg>
            <seg n="83354475">
              Sammantaget ger dessa åtgärder också en tydlig signal om vad
              som gäller i Sverige, om vilket samhälle vi vill ha och om att
              detta gäller för alla som bor här. Normer och värderingar kan
              förändras, men då måste också reglerna och värderingarna vara
              tydliga.
            </seg>
            <seg n="1746b4d3">
              I november debatterade vi köp av sexuell handling av barn. För
              åtta veckor sedan debatterade vi barnpornografibrott. Och nu,
              i dag, debatterar vi hedersrelaterad brottslighet. Det gemensamma
              för dessa tre debatter är att det handlar om barn. Barn och ungdomar
              i Sverige ska växa upp under trygga förhållanden i frihet från
              våld och förtryck – punkt.
            </seg>
          </u>
          <note type="speaker" n="0739fe1f">
            Anf. 6 JOHAN HEDIN (C):
          </note>
          <u who="Q5795894" xml:id="i-0d3b9332730e5860-0" n="3d46ef9f">
            <seg n="9110b36c">
              Fru talman! Lagstiftning är en särskild konstart. Det krävs mycket
              kunskap och djupa insikter i samhällets funktionssätt för att
              med träffsäkerhet kunna angripa de samhällsproblem vi vill lösa.
              Vi vill göra det utan att tumma på viktiga principer, och vi måste
              säkerställa att det vi löser inte skapar nya problem.
            </seg>
            <seg n="812e084f">
              På straffrättens område är det särskilt känsligt. Många av de
              åtgärder vi diskuterar är rejält ingripande för enskilda, och
              varje förslag måste vägas på guldvåg. Om det vore så enkelt att
              vi med en enkel skrivning kunde få folk att bete sig anständigt
              hade vi gjort det för länge sedan. Men så är det givetvis inte.
              I en rättsstat måste reglerna definieras mycket noggrant och upprätthållas
              med hög rättssäkerhet.
            </seg>
            <seg n="6be1749c">
              Det lagförslag som vi diskuterar i dag, det om hedersförtryck,
              kommer en god bit på vägen. Och det är inte en minut för tidigt.
              Hedersproblematik är inget nytt. Vi har varit pinsamt sena på
              bollen från lagstiftningens sida, men bättre sent än aldrig.
            </seg>
            <seg n="30da06a4">
              De åtgärder som nu kommer på plats är bland annat en straffskärpningsgrund
              för brott där motivet är heder, en ny straffbestämmelse mot barnäktenskap
              som även är undantagen från principen om dubbel straffbarhet så
              att en skyldig kan dömas även om brottet har ägt rum någon annanstans,
              vilseledande till äktenskapsresa och en möjlighet att meddela
              utreseförbud för att skydda den som annars skulle föras bort för
              att utsättas för något av de brott som berörs.
            </seg>
            <seg n="025f79c1">
              När det gäller straffskärpningsgrunden hörs ibland principiella
              invändningar. Frågan ställs om ett brott blir allvarligare för
              den som utsätts om förövaren rationaliserat sitt brott på ett
              vis eller ett annat.
            </seg>
            <seg n="8d7b7d1c">
              På den frågan är mitt solklara svar ja. I de flesta andra situationer
              har brottsoffret en trygghet i släkt och familj – inte i alla
              situationer förstås, och då tänker jag främst på våld i nära relationer
              som inte har hedersmotiv, men i många andra. När det är fråga
              om heder är det i de allra flesta fall familj och släkt som är
              din plågoande. Den som utsätts blir oerhört ensam. Det är faktiskt
              också ofta fråga om rena brott mot de mest grundläggande mänskliga
              rättigheterna.
            </seg>
            <seg n="3165796f">
              Barnäktenskapsbrottet kommer att gälla både den som förmår ett
              barn att ingå äktenskap – eller, som det uttrycks, en äktenskapsliknande
              förbindelse – och den som tillåter att det sker. Det kommer inte
              att gå att skylla ifrån sig och vila på att man passivt förhållit
              sig till att se en närstående ingå barnäktenskap. Det blir nu
              entydigt och fullödigt förbjudet. Den som gör sig skyldig till
              detta hamnar i fängelse, och det under en ansenlig tid.
            </seg>
            <seg n="af06040c">
              Fru talman! Ett av de värsta svek jag kan tänka mig är föräldrar
              eller andra närstående som lurar en ung person att resa iväg för
              att gifta sig. Du tror att du är på väg på en semesterresa för
              att träffa släktingar och andra som du längtat efter. Kanske du
              till och med ser fram emot att komma iväg. Men väl framme låses
              du in i ett liv som du inte har valt och som du inte ville ha.
              Möjligheterna att ta sig därifrån är väldigt knappa, om inte obefintliga.
              Och av vilket skäl? Att familjen ska vårda sin ”heder”? I vad
              finns det hedervärda i att lura och bedra? I vad finns det hedervärda
              i att tillfoga någon en sådan bottenlös smärta? I det finns ingen
              heder, bara skam – och med detta lagförslag också ett straffrättsligt
              ansvar för att begå dylika handlingar.
            </seg>
            <seg n="62074759">
              För att vi ska kunna hindra detta från att ske skapas också möjligheten
              att belägga en person i riskzonen med utreseförbud, för att hindra
              att resan sker redan i första läget. För att utreseförbudet ska
              få kraft kriminaliseras också brott mot ett sådant utreseförbud,
              så att den som ändå gör detta döms till fängelse i upp till två
              år. Även försök till brottet ska straffas i enlighet med brottsbalkens
              regler.
            </seg>
            <seg n="d5734398">
              Förslaget vi debatterar ska inte ses som en slutleverans utan
              snarare som ett startskott för att föra dessa frågor högre upp
              på agendan.
            </seg>
            <seg n="f149473a">
              Januariavtalet omfattar 73 punkter inom många olika politikområden,
              men rättspolitiken berörs egentligen bara av två. Den ena handlar
              om att vi måste få fler polisanställda så att polisen räcker till
              för alla de bokstavligt talat livsviktiga uppgifter de måste klara.
              Den andra är just precis det som vi debatterar nu: hedersförtryck.
              Så viktig är frågan. Så viktig måste den vara.
            </seg>
            <seg n="8828da58">
              Det pågår också en utredning om ett eget hedersbrott, som ska
              presenteras senare i år.
            </seg>
            <seg n="28a214cf">
              Det finns många intressanta förslag att jobba vidare med i våra
              partiers olika processer bland de motioner som har väckts, men
              i enlighet med den överenskommelse som detta förslag är ett resultat
              av yrkar jag avslag på reservationerna och bifall till propositionen.
            </seg>
          </u>
          <note type="speaker" n="7f194fba">
            Anf. 7 JUNO BLOM (L):
          </note>
          <u who="Q57168632" xml:id="i-0b37996de1b20850-0" n="2902856e">
            <seg n="bf80eca7">
              Fru talman! I dag debatterar vi en vassare lagstiftning för hedersrelate
              ­ rade brott. Det är mångas insatser som ligger till grund för
              detta. Jag vill rikta ett stort tack till alla som har drivit
              på arbetet: liberaler som Gulan Avci och Robert Hannah, vår justitieminister
              Morgan Johansson, som in i det sista var lyhörd för att vässa
              lagen ytterligare, men även kollegor från andra partier. Tack
              till alla kunniga och drivna eldsjälar inom frivilligorga ­ nisationer,
              mina tidigare kollegor på Nationella kompetensteamet och forskare
              som Hanna Linell, Astrid Schlytter och Devin Rexvid! Ett stort
              tack också till Mari Heidenborg, som ansvarade för utredningen!
              Envisa ansträngningar har gjort detta möjligt.
            </seg>
            <seg n="869d63ba">
              Enbart ny lagstiftning kommer dock inte att räcka. Lagen mot
              äktenskapstvång stoppade inte tvångsäktenskap. Sedan lagen mot
              äktenskapstvång trädde i kraft den l juli 2014 och till och med
              december 2019 har det gjorts 401 anmälningar som rör äktenskapstvång.
              Dessa anmälningar har endast lett till nio domar. Lagar är alltså
              viktiga, men lika viktigt är att hela rättskedjan fungerar. Såväl
              polis som åklagare och socialtjänst måste förstå den kontext brotten
              sker i liksom brottsoffrens utsatthet och maktlöshet. Det är enbart
              så som lagstiftningen får sin fulla kraft.
            </seg>
            <seg n="b4c45c36">
              Fru talman! Anledningen till att vi har samlats här i dag är
              att vi har ett delat Sverige. Vi har ett Sverige där de flesta
              barn går i skolan, blir kära och kan planera för framtiden, men
              i samma land lever tusentals unga i skräck över vad familjen tänker
              göra med dem, barn vars ofrihet och utsatthet mer påminner om
              situationen i länder som klassas som rena diktaturer. Och vi har
              tillåtit detta att ske.
            </seg>
            <seg n="d96267a3">
              En av mina viktigaste uppgifter i livet är kampen för att barn
              och unga ska få tillgång till trygghet och frihet. Att vi i dag
              stiftar nya lagar är ett steg på vägen, men mer måste till.
            </seg>
            <seg n="96761719">
              För det första måste vi våga konfrontera alla former av förtryck
              och sluta kompromissa bort barns och ungas rättigheter. Jag tror
              på ett Sverige som är öppet mot omvärlden och som erbjuder skydd
              för människor på flykt. Men öppenheten måste ta slut där förtrycket
              börjar. Varje individ har individuella fri- och rättigheter som
              inte får kränkas i Sverige. Det är vårt ansvar att se till att
              dessa rättigheter skyddas. Då krävs ett nationellt ledar ­ skap
              som vägleder varje socialsekreterare, pedagog, kurator, polis
              eller åklagare som möter utsatta barn och unga.
            </seg>
            <seg n="db14209f">
              För det andra måste vi i denna kammare lägga det politiska spelet
              åt sidan. Arbetet för alla barns och ungas rätt till ett liv fritt
              från våld och förtryck kräver bred politisk enighet. Den lagstiftning
              vi i dag debatterar är verkligen ett steg i rätt riktning. Låt
              mig nämna några exempel:
            </seg>
            <seg n="d226fb49">
              Det införs ett nytt brott, barnäktenskapsbrott, som kan ge fängelse
              i högst fyra år. Det är en otroligt viktig lagstiftning, som tagits
              fram för att bekämpa hedersförtryck, och en kraftig signal om
              att vi ser barnets individuella rättigheter. Nu vänder vi på perspektivet
              och gör det straffbart för vårdnadshavare att tillåta eller förmå
              ett barn att gifta sig, i stället för att bevisbördan ska ligga
              på barnet. Det blir även möjligt att straffa den vuxna parten
              som gifter sig med barnet, likaväl som det går att straffa den
              som förrättar vigseln eller andra närstående som förmår barnet
              att gifta sig.
            </seg>
            <seg n="eafbdd66">
              Det blir möjligt att besluta om utreseförbud, som ska skydda
              barn från att föras utomlands i syfte att ingå barnäktenskap eller
              att könsstympas.
            </seg>
            <seg n="3f3f7600">
              Det införs också en ny särskild straffskärpningsgrund som innebär
              att om ett motiv för brottet har varit att bevara heder ska det
              ses som en försvårande omständighet och kunna ge ett högre straffvärde.
            </seg>
            <seg n="5886bc60">
              Dessa lagskärpningar måste leda till att Sverige på riktigt står
              upp för alla de som utsätts för hedersrelaterat våld och förtryck.
            </seg>
            <seg n="f9ad6166">
              Det leder mig till det tredje perspektivskiftet: Stuprören inom
              statens arbete mot hedersrelaterat våld måste upphöra. Ena dagen
              hör vi justitieministern tala. Andra dagen är det jämställdhetsministern
              eller socialministern. En sak är dock säker: De lyckas inte riktigt
              tala med varandra.
            </seg>
            <seg n="8c1e79f5">
              Detta stuprörstänkande är kanske praktiskt för Regeringskansliet,
              men det är helt oacceptabelt om vi ska få till en samordnad och
              handlingskraftig politik som möter barns och ungas verklighet
              och behov. Den röda tråden saknas.
            </seg>
            <seg n="76b182ec">
              Resultatet ute i kommunerna talar sitt tydliga språk: Östergötlands
              na ­ tionella kompetensteam har gjort en kartläggning kring bortförda
              barn som visar att det finns stora brister i kommunernas arbete.
              71 procent av de kommuner som svarade på enkäten uppgav att de
              saknade rutiner för att hantera ärenden kring bortförda barn.
              77 procent av kommunerna svarade att de inte ha de kännedom om
              bortförda personer , vilket är extremt oroväckande och sorgligt.
            </seg>
            <seg n="3e9c1b67">
              Jag är övertygad om att det skulle se annorlunda ut om det var
              blonda och blåögda barn som fördes ut ur Sverige och dumpades
              i länder som människor flyr ifrån. Barnen riskerar att giftas
              bort, könsstympas och i vissa fall mördas samtidigt som vårdnadshavarna
              i majoriteten av ärendena kommer tillbaka till Sverige och strövar
              fritt på våra gator.
            </seg>
            <seg n="f878f461">
              Om vi menar allvar med att de nya lagarna ska göra skillnad krävs
              det en ambitionshöjning när de införs. Såväl barn som vårdnadshavare
              måste få tydlig information om de nya lagarna och hur de fungerar.
              Det gäller även yrkesgrupper som möter de utsatta.
            </seg>
            <seg n="ef5bdee1">
              Avslutningsvis kommer jag till den fjärde punkten. Lagskärpningarna
              är inte slutet på vårt arbete. De är inte ens början på slutet.
              Jag ser dem som ett startskott på en nationell kraftsamling.
            </seg>
            <seg n="108b2a92">
              För att alla yrkesgrupper ska få rätt vägledning måste det till
              bättre na ­ tionell samordning. Vi måste ta fram en nationell
              strategi för att bekämpa våld mot barn. I dag finns det enkom
              en för att bekämpa våld mot kvinnor. Det måste till krav på rutiner
              för att förebygga att barns förs ut ur landet eller tvingas in
              i äktenskap, krav på nationell statistik, skyldighet att följa
              upp varje enskilt barn som saknas och ett nationellt åklagarteam
              inriktat på just hedersförtryck.
            </seg>
            <seg n="c5386f6f">
              Sverige har svikit alltför många barn och unga. Det sveket måste
              upphöra. Vi vill veta, och vi kan skydda. Det ska vara budskapet
              till varje utsatt barn.
            </seg>
            <seg n="153bcd2d">
              Jag tänker på de flickor som beskriver att hela släkten är portvakter
              till deras sexualitet. För dem är en förälskelse förenad med fara
              för livet. För andra resulterar den i att de tvingas in i äktenskap.
              För vissa sker det i Sverige, men för andra sker det i ett främmande
              land. Jag tänker på flickor som berättar om systematiska våldtäkter,
              som portvakterna i deras familjer har öppnat dörren för.
            </seg>
            <seg n="9e52f224">
              Vi har försatt oss i en situation där över 100 000 barn och unga
              i Sverige riskerar att utsättas för hedersrelaterat våld och förtryck.
              Vi har över 60 utsatta eller särskilt utsatta bostadsområden där
              antingen kriminella eller fundamentalistiska krafter utövar påtryckningar
              på de boende och där polisen har svårt att verka.
            </seg>
            <seg n="cd4e6c42">
              Fru talman! Jag vägrar att vara en vanlig politiker. Vanlig politik
              har försatt oss i den situation vi är i i dag. Jag vet att många
              känner att Sverige kan vara ett bättre land. Sverige ska vara
              möjligheternas land för alla. Jag och Liberalerna kommer inte
              att ge upp. Tillsammans är vi alla skyldiga att skapa en sammanhållen
              och handlingskraftig åtgärdsplan.
            </seg>
            <seg n="245e3b89">
              (Applåder)
            </seg>
          </u>
          <note type="speaker" n="85d5f445">
            Anf. 8 LOUISE MEIJER (M) replik:
          </note>
          <u who="Q57168719" xml:id="i-6a5af478c2a1dee2-1" n="3c94f281">
            <seg n="92b7029d">
              Fru talman! Tack, Juno Blom, för anförandet!
            </seg>
            <seg n="7aad00d6">
              Jag kan bara instämma i att många människor under lång tid har
              verkat för att få en bättre lagstiftning på plats när det gäller
              att bekämpa hedersrelaterat våld.
            </seg>
            <seg n="ef0c00fd">
              I dag diskuterar och debatterar vi den proposition som regeringen
              har lagt fram. Som jag sa i mitt anförande är detta steg på vägen,
              men det är inte tillräckligt. Hur kan det komma sig att det inte
              tas fler steg för att bekämpa detta problem? Jag undrar framför
              allt var helhetstänket är.
            </seg>
          </u>
          <note type="speaker" n="a6d08687">
            Anf. 9 JUNO BLOM (L) replik:
          </note>
          <note n="ecd37936">
            Fru talman! Tack, ledamot Louise Meijer!
          </note>
          <u who="Q57168632" xml:id="i-b4faa416111c25ad-0" n="2902856e">
            <seg n="d0d6ca95">
              Det är något som jag länge har grubblat över. Jag grubblade över
              det redan när jag var utanför politiken och över just det här
              med att ha en sammanhållen idé och tanke, från ax till limpa.
            </seg>
            <seg n="41d06b12">
              Vi bär alla ansvar för att fundera över uppdelningen. Hedersrelaterat
              våld och förtryck ligger primärt inom jämställdhetsministerns
              ansvarsområde. I dag debatterar vi viktig lagstiftning. Kriminalitet
              som rör våld mot barn ligger inom justitieministerns ansvarsområde.
              Barn som är våldsutsatta och kräver stöd från socialtjänsten ligger
              inom socialministerns ansvarsområde.
            </seg>
            <seg n="9c032169">
              Om man väljer att ha den uppdelningen har man också en skyldighet
              och krav på sig att se till att alla dessa delar är synkroniserade.
              Ett av skälen till att jag gav mig in i politiken är att man föreslår
              bra idéer, men de är spridda stjärnor på himlen som aldrig blir
              någon karlavagn. Jag tror att det handlar om synsättet.
            </seg>
            <seg n="31e23a97">
              Till att börja med tycker jag att det finns sex jämställdhetspolitiska
              mål. Fem handlar om jämn fördelning av makt och det sjätte om
              allvarlig kriminalitet mot barn och kvinnor när det gäller våld.
            </seg>
            <seg n="d99fd5cd">
              Vi måste på ett mycket tydligare sätt sluta se det här som ett
              problem inom familjen. En flicka sa häromdagen: ”Jag lever i en
              familj som jag älskar men som aldrig har gett mig kärlek tillbaka
              utan bara våld och utsatthet.” Om det våldet och den utsattheten
              hade skett på öppen gata hade samhället reagerat på ett helt annorlunda
              sätt.
            </seg>
            <seg n="481bd99c">
              Jag tror att det finns ett grundläggande fel som gör att vi inte
              tar ledning och tar tag i de frågorna. Jag kommer inte att ge
              upp. Jag kommer att käm ­ pa och göra allt jag kan så länge jag
              sitter i den här kammaren. Men jag tror att det finns ett problem
              i grunden. Att vi inte har en nationell strategi för att bekämpa
              våld mot barn säger något om hur vi ser på barn.
            </seg>
          </u>
          <note type="speaker" n="b28062b0">
            Anf. 10 LOUISE MEIJER (M) replik:
          </note>
          <u who="Q57168719" xml:id="i-6a5af478c2a1dee2-2" n="3c94f281">
            <seg n="f9d547ca">
              Fru talman! Jag har ingen uppföljande fråga.
            </seg>
          </u>
          <note type="speaker" n="1b0964bb">
            Anf. 11 DÉSIRÉE PETHRUS (KD) replik:
          </note>
          <u who="Q4972645" xml:id="i-b330423ed26a7d4f-1" n="80e6f688">
            <seg n="ed4809bc">
              Fru talman! Jag vill tacka Juno Blom.
            </seg>
            <seg n="1432b12b">
              Ingen minister deltar i debatten i dag, trots att den handlar
              om lagförslag som läggs fram. Det är lite beklagansvärt. Därför
              får Juno Blom, som förhandlar med regeringen i frågan, på något
              märkligt sätt företräda regeringen. Det är bra att Liberalerna
              och Juno Blom driver på i frågan. Att säga att justitieministern
              är snabbfotad i de här frågorna är kanske att överdriva lite.
              Det finns ett stort behov av att driva på regeringen.
            </seg>
            <seg n="0b6563ce">
              Det finns fortfarande väldigt mycket kvar att göra. Jag tog upp
              några saker: särskild brottsrubricering och att vi har väldigt
              dåligt med statistikunderlag. Socialstyrelsen har sagt att de
              inte kan ta fram det eftersom det inte finns något sådant att
              få. När jag debatterade det med jämställdhetsministern kom det
              inte heller några förslag på hur det ska gå till.
            </seg>
            <seg n="353e8e8f">
              Det behöver förtydligas hur det ska gå för Nationella kompetensteamet
              i Östergötland, som jag kan tänka mig ligger Juno Blom ganska
              varmt om hjärtat. Varför kan vi inte få fram en Forced Marriage
              Unit eller något i paritet med det? Det handlar också om hela
              integrationsdelen. Det finns många delar där det saknas en tydlig
              strategi.
            </seg>
            <seg n="d49929db">
              Alliansregeringen tog fram en nationell handlingsplan mot hedersrelaterat
              våld och förtryck – jag tror att vi kallade den för det. Det var
              bra. Man borde kunna bygga vidare på den om man tar ett helhetsgrepp
              om vad ytterligare som behöver göras nu. Alliansregeringen tog
              steg framåt, men nu känns det som att vi måste trycka på väldigt
              hårt för att någonting ska hända.
            </seg>
            <seg n="9ae77fa6">
              Min fråga till Juno Blom blir: Hur ser det ut på området? Tror
              hon att det kommer att komma fler förslag i närtid?
            </seg>
          </u>
          <note type="speaker" n="e6e0e57d">
            Anf. 12 JUNO BLOM (L) replik:
          </note>
          <u who="Q57168632" xml:id="i-0b37996de1b20850-1" n="2902856e">
            <seg n="b7871dfc">
              Fru talman! Det gäller att inte stå och tro och gissa i kammaren.
              Men jag driver på stenhårt, och jag är övertygad om att alla någonstans
              inser att det inte räcker att stifta en lag. Lagar blir inte bättre
              än den ansvariga omgivningens förmåga att genomföra dem. Som jag
              uttryckte i mitt anförande krävs det därför att man planterar
              lagen i ett sammanhang och ser till att det kopplas till utbildning
              och information och att det tas fram rutiner för att förebygga
              och förhindra att barn förs ut ur landet.
            </seg>
            <seg n="a5767f6a">
              Jag är glad att du tog upp alliansregeringens arbete, Désirée
              Pethrus. Det var nämligen vår nuvarande partiledare, Nyamko Sabuni,
              som tog fram två handlingsplaner. Arbetet i de olika delarna var
              synkroniserat. Jag menar att vi är skyldiga att göra något liknande
              för att kunna identifiera vad av det som görs som är bra och vad
              mer som krävs. Det kan, som du själv var inne på, handla om ytterligare
              lagstiftning som kan skärpas och så vidare.
            </seg>
            <seg n="4f3ed9ec">
              Det är för enkelt att säga att det handlar enkom om lagar. Där
              handlar det om att se till att de gäller.
            </seg>
            <seg n="7ab75b73">
              I fråga om Nationella kompetensteamet gör man nu en utvärdering.
              Jag har, av olika skäl, inte varit involverad. Men det är intressant
              att det finns myndigheter som får i uppdrag att jobba med de här
              frågorna men som inte levererar över huvud taget. Deras arbete
              utvärderar man aldrig. En viktig fråga att ställa oss där är:
              Vad är det som gör att man inte ser behoven alla gånger? Socialstyrelsen
              kom med en rapport om att våld mot barn har ökat avsevärt, men
              det står inte ett ord om hedersvåld i den.
            </seg>
            <seg n="b9d37d9e">
              När det gäller Forced Marriage Unit får du nästan ställa en fråga
              till så att jag kan fortsätta. Jag har också många gånger träffat
              dem som arbetar i Storbritannien. Där har vi dilemmat att de har
              tidigare kolonier som de kan arbeta med. Nu är min talar tid slut.
            </seg>
          </u>
          <note type="speaker" n="94901003">
            Anf. 13 DÉSIRÉE PETHRUS (KD) replik:
          </note>
          <u who="Q4972645" xml:id="i-b330423ed26a7d4f-2" n="80e6f688">
            <seg n="ff31e54f">
              Fru talman! När det gäller Storbritannien är det absolut så att
              de har tidigare kolonier; det har inte Sverige så många. Men jag
              tror – och på något sätt kan man inte ge upp i förtid – att det
              kanske faktiskt går att träffa avtal med olika länder, som vi
              vet att många kommer från. Regeringen borde åtminstone försöka
              att få till särskilda hemtagningsteam. Vi vet att det i dag sker
              genom frivilligorganisationer och att UD ibland hjälper till,
              men många känner sig väldigt utsatta. Jag tänker att vi ändå måste
              kunna pröva hur detta skulle kunna fungera i en svensk kontext.
              Jag tycker och hoppas förstås att Juno Blom ska försöka driva
              på och se vad som kan göras på det området.
            </seg>
            <seg n="b8f1272f">
              När det sedan gäller det andra, en nationell strategi, tror jag
              att det är oerhört viktigt att vi får till en strategi som tar
              ett helhetsgrepp om heders ­ våldsfrågan.
            </seg>
            <seg n="b89c972e">
              När det gäller enheten i Östergötland kan man bara beklaga. Det
              var ju så att man från den socialdemokratiska och miljöpartistiska
              regeringens sida ville skaffa sig en jämställdhetsmyndighet. Då
              tog man medel från konkreta verksamheter som hjälper denna grupp,
              och så tillsatte man en massa byråkrater på en jämställdhetsmyndighet.
              För mig blir detta väldigt konstigt. Det är en sak om man tillsätter
              en jämställdhetsmyndighet med hjälp av nya medel. Men Liberalerna
              måste ändå känna att det är fel väg att gå att ta medel från konkret
              verksamhet som det nationella kompetens ­ centrumet i Östergötland.
              Jag vill hoppas och tro att Juno Blom snart kan säga: Jo, vi har
              nu sett till att permanenta det nationella kompetensteamet i Östergötland.
            </seg>
          </u>
          <note type="speaker" n="8b1d2d59">
            Anf. 14 JUNO BLOM (L) replik:
          </note>
          <u who="Q57168632" xml:id="i-0b37996de1b20850-2" n="2902856e">
            <seg n="326a91d8">
              Fru talman! Om vi börjar med din sista fråga kan jag säga att
              frågan är större än så. Under de tolv år jag ansvarade för regeringens
              nationella uppdrag var det intressant att se skillnaden. Nyamko
              Sabuni, som var statsråd då, tillsatte redan 2010 en utredning
              för att ta fram en lagstiftning mot barnäktenskapsbrott. Jag satt
              med i den utredningen, men denna kammare valde att inte rösta
              igenom förslaget. De möjligheterna har alltså funnits tidigare.
            </seg>
            <seg n="84e954d5">
              När det gäller frågan om att allvarlig kriminalitet redovisas
              för en jäm ­ ställdhetsminister kan jag också känna att det borde
              vara självklart att det, som i Storbritannien och Norge, handlar
              om ett bredare, departements ­ överskridande uppdrag. Jag delar
              den uppfattningen fullständigt och har varit tydlig med detta
              i alla år.
            </seg>
            <seg n="e42d070c">
              När det gäller Forced Marriage Unit har jag själv försökt hjälpa
              till att ta hem barn. Där har vi dilemmat att vi inte är så intresserade
              av bilaterala avtal med länder vars människor flyr till Sverige.
              Det skulle riskera att innebära att man kunde hämta barn som finns
              här.
            </seg>
            <seg n="a595a204">
              Norge har under mycket längre tid haft personer på ambassader
              som tydligare jobbar med dessa frågor. Nu har vi initierat det
              arbetet, men jag tror att det måste utvecklas och bli mycket tydligare.
            </seg>
            <seg n="048b1df0">
              I grund och botten finns det en viktig fråga: Det här är barn
              som finns i vårt land. Majoriteten av alla barn jag känner till
              som har förts ut ur landet eller utsatts för allvarliga övergrepp
              har larmat till en eller flera myndig ­ hetspersoner utan att
              något direkt har skett. Därför menar jag att det är nödvändigt
              att ta fram en nationell strategi för att bekämpa våld mot barn
              och få till stånd ett perspektivskifte. I dag är barn väldigt
              maktlösa i rela ­ tion till vårdnadshavare som utsätter dem.
            </seg>
          </u>
          <note type="speaker" n="bc5260fc">
            Anf. 15 JOHANNA ÖFVERBECK (MP):
          </note>
          <u who="Q96678443" xml:id="i-a8dc6a447b95fdf9-0" n="a0fb845b" next="i-69585a5de10a8756-0">
            <seg n="7b693fd3">
              Fru talman! Låt mig inleda med att understryka att hedersrelaterat
              våld och förtryck, i vilka former det än må förekomma, är fullkomligt
              oacceptabelt.
            </seg>
            <seg n="b37a4d4b">
              Hur många barn och unga som är drabbade finns det olika siffror
              på. I en statlig rapport från 2014 uppskattades 100 000 unga personer
              leva under hedersförtryck. Det är vansinnigt många unga som tvingas
              leva med oskuldsnormer och begränsningar när det gäller vem de
              får lov att umgås med och valet av livskamrat men också, och än
              värre, könsstympning, barnäktenskap, våld och i vissa fall till
              och med mord. Det är djupt tragiskt, och samhället har ett stort
              ansvar att bekämpa detta.
            </seg>
            <seg n="6f14c28e">
              Låt mig berätta om färska siffror från Malmö, där stängningen
              av gym ­ nasieskolor har inneburit att ungdomar inte längre förmår
              söka hjälp för hedersförtryck. Malmös samordnare mot hedersvåld
              och våld i nära rela ­ tioner, Margot Olsson, berättade nyligen
              i en intervju i SVT att sedan gym ­ nasieskolorna stängde har
              staden i stort sett inte haft några nya kontakter med ungdomar
              som behöver hjälp. Detta trots att vi vet att isoleringen har
              ökat utsattheten för hot och våld i hemmet.
            </seg>
            <seg n="4377bf5e">
              Fru talman! Att gå till skolan spelar en viktig roll för de ungdomar
              som är utsatta för hedersförtryck, dels för att det är ett tillfälle
              då övervakningen är mindre , dels för att skolpersonalen kan stötta
              eleverna i att söka hjälp. I den hederskartläggning som Malmö,
              Göteborg och Helsingfors gjorde 2017–2018 framgår det att unga
              själva säger att de helst vänder sig till lärare och elevhälsopersonal
              för att få information och stöd när det gäller hedersförtryck.
            </seg>
            <seg n="d3354a31">
              Vad som inte framgick i intervjun i SVT, men som Margot Olsson
              senare har berättat, är att man för att nå ut medan skolorna är
              stängda har riktat en kampanj via sociala medier till unga i åldern
              13–21 år. Detta gav nästan 4 000 nya sökträffar på Malmö stads
              sida om heder, vilket tydligt visar att intresset för och framför
              allt behovet av stöd ut ur förtrycket forts ä tt er att vara stort.
            </seg>
            <seg n="0b7b2e72">
              För Miljöpartiet är det självklart att mer behöver göras för
              att motverka hedersförtryck. Regeringen tillsammans med januaripartierna
              har tillfört omfattande resurser till arbetet mot hedersförtryck.
              Regionala resurscentrum för hedersutsatta har etablerats, och
              möjligheterna att göra insatser för unga även utan föräldrars
              samtycke har ökat.
            </seg>
            <seg n="eb9cef76">
              Men mer behöver göras. Med skärpta straff för brott med hedersmotiv
              och för dem som tillåter eller övertalar barn att ingå äktenskap
              samt förbättrad möjlighet till utreseförbud för att förhindra
              att barn utsätts för äktenskap eller könsstympning tar vi väsentliga
              steg för att stoppa hedersförtrycket.
            </seg>
            <seg n="78812797">
              Fru talman! Hedersrelaterat våld och förtryck är på riktigt,
              och det drabbar barn och ungdomar likaväl som vuxna dagligen i
              Sverige. Det är oerhört viktigt att vi ser dessa barn och ungdomar
              och att vi som samhälle inte tittar bort när vissa barn hindras
              att delta i gymnastiken eller sexualundervisningen. Samma sak
              gäller när barn tvingas avstå från vissa sociala kontakter eller
              drabbas av hot och våld för att de ska leva i enlighet med familjens,
              släktens eller gruppens normer.
            </seg>
            <seg n="0b295aae">
              Det är därför avgörande att vi, som regeringen nu föreslår, bifaller
              straffskärpningen för brott som begås med hedersmotiv och att
              vi inrättar en ny lag kring barnäktenskapsbrott. Detta är en möjlighet
              för samhället att markera för dem som tror att de kan komma undan
              med att inskränka andra människors liv och för att hjälpa fler
              unga bort från hedersförtryck.
            </seg>
            <seg n="d3dfdca1">
              Fru talman! Jag vill yrka bifall till propositionen.
            </seg>
          </u>
          <note n="4411ff1c">
            Anf. 16 AMINEH KAKABAVEH (-):
          </note>
          <u who="Q96678443" xml:id="i-69585a5de10a8756-0" n="a0fb845b" prev="i-a8dc6a447b95fdf9-0">
            <seg n="993717b2">
              Fru talman! Den proposition vi debatterar i dag, Ökat skydd mot
              hedersrelatera d brottslighet , är ett viktigt steg i Sveriges
              strävan för demokratiska fri- och rättigheter som ska gälla alla
              barn och flickor.
            </seg>
            <seg n="1508a88f">
              För bara några decennier sedan kunde hedersmotiv åberopas som
              en förmildrande omständighet vid svenska domstolar. Med en särskild
              straffskärpningsgrund kommer hedersmotiv nu i stället alltid att
              vara en försvårande omständighet.
            </seg>
            <seg n="3482dd86">
              Med det nya brottet barnäktenskapsbrott, som straffar alla som
              på något sätt förmår eller tillåter ett barn att giftas bort,
              visar samhället att vi står på barnens och på de unga flickornas
              sida mot förlegade patriarkala förtryckande kulturer och traditioner.
            </seg>
            <seg n="0c76d6ff">
              Sverige får en lagstiftning som visar att lagstiftarna har förstått
              att hedersbrottslighet som regel innebär ett kollektivt förtryck
              från förövarna. Med den nya lagstiftningen om tillfälligt utreseförbud
              blir det inte bara möjligt att straffa hedersrelaterad brottslighet,
              utan socialtjänsten ges också befogenhet att med stöd av domstolar
              hindra barn att föras ut ur landet för att könsstympas eller giftas
              bort.
            </seg>
            <seg n="0feffce0">
              Det är regeringen och dess samarbetspartier som lägger fram denna
              proposition. Men det är vi kvinnokämpar och människorättskämpar,
              som under decennier har upplyst och folkbildat i kampen mot hedersnormer
              och hedersförtryck, som har drivit fram denna och många andra
              lagar mot hedersvåld. Ofta har det varit vi kvinnor med rötter
              i andra länder och med egna erfarenheter av förtryck som tagit
              kampen och ofta i motvind.
            </seg>
            <seg n="bc958694">
              Många i Sverige har haft svårt att förstå vidden av problemen.
              Andra har inte ens velat lyssna. I dag har många modiga kvinnor
              rätt att känna sig stolta. Vi känner oss stolta.
            </seg>
            <seg n="4050e280">
              De senaste 20 åren har jag både som socialarbetare och som aktivist
              i den svenska grenen av den feministiska och antirasistiska organisationen
              Varken hora eller kuvad varje dag och varje vecka mött ungdomar,
              särskilt flickor, som samhället har svikit.
            </seg>
            <seg n="3e5cb283">
              Jag är också stolt över att ha varit grundare och ordförande
              för det tvärpolitiska nätverk här i riksdagen som särskilt arbetar
              med frågor om förtryck i hederns namn. Det är en styrka för demokratin
              att vi över partigränserna har kunnat enas i samtal om hur vi
              på bästa sätt ska skydda samhällets mest utsatta.
            </seg>
            <seg n="55835eed">
              Det är många ledamöter från olika partier som har varit med och
              lyft de här frågorna på den politiska dagordningen, och många
              av dem sitter här i dag. Genom vårt nätverk har unga flickor och
              pojkar som lever under dödshot från sin egen familj fått komma
              hit till riksdagen och tala direkt till Sveriges lagstiftare.
            </seg>
            <seg n="68fa2ada">
              Under coronapandemin har jag själv blivit kontaktad av ett femtontal
              unga flickor och en del äldre kvinnor som är särskilt utsatta.
              När gymnasier, folkhögskolor, sfi och universitet varit stängda
              har många förlorat det som varit hundratusentals hedersutsattas
              enda frizon. Dagligen berättar unga flickor runt om i vårt land
              att hemmet har blivit ett fängelse för dem. Några har tvingats
              fly och lever skyddat.
            </seg>
            <seg n="c6fa981b">
              De flesta av de flickor som vi har kontakt med är födda och uppvuxna
              i Sverige. Samhällets budskap till dessa utsatta måste vara: Du
              är en del av Sverige. Svensk lag skyddar också dig. Samhället
              försvarar också dina rättigheter.
            </seg>
            <seg n="411005cd">
              Fru talman! Precis som min organisation Varken hora eller kuvad
              har skrivit i sitt remissvar borde den nya lagen om utreseförbud
              även omfatta så kallade uppfostringsresor. Detta innebär att barn,
              ofta pojkar och hbtq-personer, skickas till sina föräldrars hemländer
              i uppfostringssyfte. I Danmark finns redan ett förbud mot sådana
              uppfostringsresor.
            </seg>
            <seg n="af675e0d">
              Fru talman! Jag kan konstatera att det i utskottet bara finns
              en reservation mot propositionen: Vänsterpartiet vill i nuläget
              inte ställa sig bakom förslaget om tillfälligt utreseförbud. Förra
              sommaren berättade partiledare Sjöstedt att han tyckte att förslaget
              verkade rimligt och att partiet var öppet för att stödja förslaget.
              De orden var tydligen inte värda någonting.
            </seg>
            <seg n="06efc9bb">
              I sin reservation hänvisar Vänsterpartiet till Advokatsamfundets
              remissvar. Men sedan remissomgången har lagtexten förtydligats
              vad gäl ­ ler risknivån. Det handlar om att man har tydliggjort
              riskbedömningen, från utredningens ”risk” till propositionstextens
              ”påtaglig risk”, alltså sam ­ ma risknivå som socialtjänsten redan
              i dag arbetar med i LVU-ärenden.
            </seg>
            <seg n="4443c31c">
              Det finns visst alltid någon detalj som man kan använda som ursäkt
              för att inte agera. I sin reservation skriver man att den nya
              lagen kan bli diskriminerande. Vänsterpartiets riksdagsgrupp verkar
              ha svårt att bestämma sig för om man ska ställa sig på de utsatta
              flickornas och ungdomarnas sida eller om man ska fortsätta att
              stå på god fot med de religiösa konservativa männen och deras
              organisationer – de som anmälde Sveriges arbete mot hedersrelaterat
              förtryck till FN och som menar att socialtjänsten är rasistisk
              som använder LVU för att skydda hedersutsatta ungdomar.
            </seg>
            <seg n="db634712">
              Under våren har det nationella kompetensteamet mot hedersrelaterat
              våld och förtryck redovisat en enkätundersökning som visar att
              199 barn har försvunnit i de kommuner som svarat på enkäten. Resultatet
              av under ­ sökningen visar också på brister i rutiner hos majoriteten
              av kommunerna när det gäller ärenden med barn som gifts bort och
              förs bort ur landet.
            </seg>
            <seg n="1e159b87">
              Även i Göteborg har en kommission som granskat socialtjänstens
              ärenden som gäller hedersutsatta visat att kommunen i flera fall
              har försummat att sätta in insatser. Problemet ute i kommunerna
              är inte att socialtjänsten är för aktiv i ärenden som rör hedersutsatta
              ungdomar.
            </seg>
            <seg n="498da0d8">
              I riksdagen vill V förhala viktig lagstiftning som förhindrar
              att barn förs ut ur landet.
            </seg>
            <seg n="f94b3662">
              I augusti höll partiets ledning en presskonferens där partisekreteraren
              förklarade att om de bara fick sparka ut mig ur partiet så skulle
              partiet framstå som tydligare i frågor om hedersvåld. Så sa han.
              Jag har nu lämnat Vänsterpartiet, men det verkar inte ha hjälpt
              partiledningen med tydligheten.
            </seg>
            <seg n="071f0f9e">
              Fru talman! Det är bra att vi nu äntligen kan få denna lagstiftning
              på plats. Men kampen mot hedersförtrycket kommer att kräva mer
              än bara lagar. Forskare talar om att cirka en kvarts miljon unga
              i Sverige växer upp med hedersförtryckets begränsningar, och mörkertalet
              är stort.
            </seg>
            <seg n="e9232f9a">
              Jag såg det redan bland klasskamraterna i Västerås när jag i
              mitten av 90-talet lärde mig svenska. Jag såg hur det svenska
              samhället tittade bort. När jag på 2000-talet arbetade mot hedersförtryck
              som socialarbetare i Botkyrka mötte jag motstånd från både politiker
              och tjänstemän när jag lyfte de här frågorna.
            </seg>
            <seg n="62d9ac4e">
              Jag har blivit offentligt förnedrad av ledningen för ett riksdagsparti
              för att jag har drivit den här kampen och de här frågorna. Men
              jag har också sett hur fler har fått upp ögonen för problemen
              och gör fantastiska insatser i sin vardag. Jag hoppas att den
              nya lagstiftningen blir en tydlig signal.
            </seg>
            <seg n="37964b42">
              Alla flickor och kvinnor i Sverige måste känna att den svenska
              jämställdheten omfattar också dem. Hela samhället måste visa att
              de står på flickornas sida, och alla som arbetar i skola och socialtjänst
              ska veta att de har mandat att agera mot hedersförtryck.
            </seg>
          </u>
          <note type="speaker" n="3c5f570c">
            Anf. 17 ILONA SZATMARI WALDAU (V) replik:
          </note>
          <u who="unknown" xml:id="i-bc23a97cdbd65624-0" n="a0fb845b">
            <seg n="159f8577">
              Fru talman! Amineh Kakabaveh pratar om Vänsterpartiets reservation
              och om att Vänsterpartiet står på de förtryckande männens sida.
              Det stämmer att Vänsterpartiet har reserverat sig i utskottet
              och att vi väckte en motion för att vi ville att lagen om reseförbud
              skulle bli bättre och mer rättssäker. Men här i kammaren har vi
              valt att inte lyfta den reservationen, för vi vill inte förhala
              lagstiftningen, precis som Amineh Kakabaveh pratade om.
            </seg>
            <seg n="5b7e2ebc">
              Jag hoppas att ledamoten hörde att jag sa detta i mitt anförande.
              Vi kommer inte att lyfta reservationen men väljer ändå att tala
              om den. Jag tror att det är viktigt att vi här i kammaren talar
              om de beslut vi ska ta i morgon, de beslut som finns i propositionen,
              inte om det som har sagts i andra sammanhang.
            </seg>
            <seg n="095af67b">
              Jag vill vara tydlig med att vi inte kommer att lyfta reservationen
              och att Vänsterpartiet alltid står på de utsattas sida. Det patriarkala
              våldet ska stoppas.
            </seg>
          </u>
          <note n="d538b489">
            Anf. 18 AMINEH KAKABAVEH (-) replik:
          </note>
          <u who="unknown" xml:id="i-5cea381025a0b0b6-0" n="a0fb845b">
            <seg n="4fdcbc6b">
              Fru talman! Jag vet, Ilona, att din kamp är genuin. Jag vet att
              det finns många vänsterpartister ute i landet som kämpar jättehårt
              – jag själv var såklart en av dem. Men man har faktiskt en reservation
              utan att berätta vad det är man vill göra som regeringen inte
              har gjort. Vad är det man vill ha i lagtexten, som utredaren inte
              har rättat till?
            </seg>
            <seg n="a5d220c8">
              Men att ni har ändrat läge efter påtryckningarna och skrivningarna
              är jättebra. Det finns alltid hopp om att hela samhället ändrar
              sig. Det måste vi göra så småningom, för alla förlorar faktiskt
              på detta. Samhället förlorar på att vi har en kvarts miljon barn
              och unga som är utsatta – de flesta är flickor och kvinnor. Antirasism
              och feminism ska gälla även dem. Det är varken det ena eller det
              andra om man låter andra barn och unga och kvinnor vara utsatta.
            </seg>
            <seg n="d381964f">
              Detta är alltså jättebra. Denna reservation borde inte ens finnas
              från början. Det är ett faktum att reservationen finns, men ni
              lyfter den inte på grund av att ni har ändrat er. Det är jättebra.
              Jag tycker att det är positivt. Det är en positiv riktning.
            </seg>
          </u>
          <note type="speaker" n="339e23d1">
            Anf. 19 ILONA SZATMARI WALDAU (V) replik:
          </note>
          <u who="unknown" xml:id="i-bc23a97cdbd65624-1" n="a0fb845b">
            <seg n="80739898">
              Fru talman! Jag tycker att det är bra att vi här i kammaren slår
              fast att vi är överens om denna proposition, men jag vill också
              vara väldigt tydlig med att Vänsterpartiet anser att den del som
              gäller reseförbud kan bli bättre och mer rättssäker. Det är också
              väldigt många av remissinstanserna som har synpunkter och som
              inte tycker att den är tillräckligt bra. En del av synpunkterna
              har tagits till vara av regeringen, men alla finns inte med i
              propositionen. Jag tror alltså att det finns mycket att göra,
              och det gäller många av punkterna. Vi kan säga: Vi gör inte tillräckligt
              mycket. Vi behöver göra mer.
            </seg>
            <seg n="aaf86f20">
              Att tolka vår reservation som att vi vill göra mindre är helt
              fel. Vår reservation handlar om att vi vill göra mer. Vi vill
              nå längre, för, som jag sa, Vänsterpartiet står alltid på de utsattas
              sida.
            </seg>
          </u>
          <note n="7880bda7">
            Anf. 20 AMINEH KAKABAVEH (-) replik:
          </note>
          <u who="unknown" xml:id="i-5cea381025a0b0b6-1" n="a0fb845b">
            <seg n="b0f3082a">
              Fru talman! Men vill man förbättra något ska man såklart komma
              med konkreta förslag. Vad jag förstod handlade detta om påtaglig
              risk eller enbart risk. Efter Advokatsamfundets påpekanden i fråga
              om utredningen har man ändrat till påtaglig risk. Det är precis
              som i socialtjänsten, där jag vet att man omhändertar barn när
              det finns påtaglig risk. Detta finns redan.
            </seg>
            <seg n="d138ce7f">
              Hade man från V änsterns sida haft andra förslag hade det varit
              jättebra att till exempel presentera dem. Det skulle vara mer
              tydligt, tror jag, om man hade haft alternativa förslag.
            </seg>
            <seg n="da2b0241">
              Det är bra, Ilona, att du är aktiv i dessa frågor. Det vet jag.
              Du har gjort detta, så det är ingen tvekan om det. Men tyvärr
              finns detta fortfarande. I motionen skriver ni att detta kan uppfattas
              som diskriminerande. Många barn har förts ut ur landet. De ska
              faktiskt känna sig diskriminerade av varenda en av oss som inte
              agerar. Diskriminering är när man inte agerar gentemot dem som
              är mest utsatta och dem som förs ut ur landet. Det är inte diskriminerande
              mot de högljudda patriarkala männen, som flera gånger har anmält
              Sveriges arbete i FN och kallat minister n och många andra för
              rasister och islamofober. Det är rasistiskt att inte agera. Att
              alla barn och flickor och kvinnor har samma rättigheter är det
              som är viktigt.
            </seg>
          </u>
          <note type="speaker" n="e718ae5e">
            Anf. 21 HELENA VILHELMSSON (C):
          </note>
          <u who="Q57168726" xml:id="i-29ab62e2bb798dc4-0" n="1ff17c4b">
            <seg n="b3ef4ce8">
              Fru talman! Jag vill börja med att tacka för en mycket bra debatt.
              Engagerade, initierade och kunniga inlägg bådar gott inför framtiden.
              För detta är, som någon sa, ett arbete som egentligen inte ens
              har börjat. Vi har en lång väg kvar att gå. Vi behöver ta debatten
              inom partierna, mellan partierna och inom utskotten – alla utskott.
              Detta är, som har sagts här, inte en fråga som berör oss bara
              här och nu, utan det är en fråga som sträcker sig över hela riksdagens
              beslutsområde. I den bästa av världar skulle varje utskott ha
              en debatt om hedersrelaterat våld och förtryck.
            </seg>
            <seg n="b01a00f6">
              Jag vill bara passa på att lyfta några infallsvinklar som kanske
              inte har nämnts i betänkandet och som kanske hör hemma i andra
              utskott, i andra verksamhetsområden.
            </seg>
            <seg n="6e1b5bd8">
              Centerpartiet föreslog för några år sedan en lag mot kontrollerande
              beteenden. Det har också tagits upp i en del reservationer. I
              Storbritannien införde man 2015 en lag mot kontrollerande beteenden,
              som bara under några år ledde till ca 9 000 åtal.
            </seg>
            <seg n="477ceb33">
              Våld i nära relationer eller hedersrelaterat våld och förtryck
              börjar ju inte från en dag till en annan. Det börjar med att någon
              kontrollerar dina telefonsamtal, att någon kontrollerar vad du
              gör på sociala medier eller att någon följer med dig och handlar
              eller till vården. Om man kan kriminalisera ett sådant beteende
              tror jag att det är ett bra komplement till en kommande lag om
              hedersbrott, precis som lagen om människoexploatering är ett bra
              komplement till lagen mot människohandel.
            </seg>
            <seg n="93ab41fa">
              Jag låter det vara osagt om alla skolor har en handlingsplan
              för hur man arbetar förebyggande, upptäckande och stödjande vid
              misstanke om hedersrelaterat våld och förtryck, men det är dit
              vi vill nå. Hur ska man annars göra ett bra arbete när det gäller
              att förebygga, upptäcka och anmäla? Och vem vet hur man ska skydda
              den förskolepersonal som faktiskt vågar ta klivet att anmäla?
              Det måste finnas en plan för detta.
            </seg>
            <seg n="b3c70ab5">
              Fru talman! Vi vet också att skattemedel i dag går till organisationer
              och trossamfund som faktiskt undergräver våra demokratiska principer
              i Sverige – jämställdhet och mänskliga rättigheter. Det måste
              vi också komma till rätta med.
            </seg>
            <seg n="1ffdb60c">
              Jag ser fram emot att detta arbete fortsätter och att vi tillsammans
              ligger på, skjuter regeringen framför oss och kommer med konstruktiva
              och bra förslag. Jag ser fram emot en motionsflod i höst, då vi
              tillsammans kan ta många steg framåt.
            </seg>
            <seg n="7a706245">
              Tack för en bra debatt! Jag yrkar bifall till utskottets förslag
              i betänkandet.
            </seg>
          </u>
          <note n="67f99929">
            Överläggningen var härmed avslutad.
          </note>
          <note n="c902f323">
            (Beslut skulle fattas den 27 maj. )
          </note>
          <note n="f8f20b66">
            § 6 Stärkt integritet i Rättsmedicinalverkets verksamhet
          </note>
          <note n="ebf37afe">
            Justitieutskottets betänkande 2019/20:JuU24
          </note>
          <note n="0ad48ee4">
            Stärkt integritet i Rättsmedicinalverkets verksamhet (prop. 2019/20:106)
          </note>
          <note n="793d149c">
            föredrogs.
          </note>
          <note n="6e44b854">
            Förste vice talmannen konstaterade att ingen talare var anmäld.
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="4c109e66">
            § 7 En effektivare hantering av ärenden om överförande av straffverkställighet
          </note>
          <note n="302115f7">
            Justitieutskottets betänkande 2019/20:JuU40
          </note>
          <note n="2cfe5ec0">
            En effektivare hantering av ärenden om överförande av straffverkställighet
            (prop. 2019/20:89)
          </note>
          <note n="793d149c">
            föredrogs.
          </note>
          <note type="speaker" n="9a037b1d">
            Anf. 22 MIKAEL DAMSGAARD (M):
          </note>
          <u who="Q70407251" xml:id="i-b330423ed26a7d4f-3" n="0a335913">
            <seg n="d59cc6a8">
              Fru talman! Vi debatterar nu justitieutskottets betänkande En
              effektivare hantering av ärenden om överförande av straffverkställighet
              . Jag vill inleda med att yrka bifall till reservation 2 från
              Moderaterna, Kristdemokraterna, Liberalerna och Centerpartiet.
            </seg>
            <seg n="d04fca2f">
              En stor del av de brott som begås i Sverige begås av utländska
              medbor ­ gare som i många fall inte heller är bosatta i landet.
              Omkring 1 400 perso ­ ner, eller 30 procent av de intagna på svenska
              anstalter, är utländska med ­ borgare varav en stor andel är medborgare
              i andra EU-länder.
            </seg>
            <seg n="5335bb6d">
              Fru talman! Moderaternas utgångspunkt är att personer som inte
              är hemmahörande i Sverige ska avtjäna sina straff i sina hemländer,
              vilket i dag sker i alltför liten utsträckning.
            </seg>
            <seg n="1b58667e">
              Regeringen föreslår i propositionen att ett skyndsamhetskrav
              införs i lagen om erkännande och verkställighet av frihetsberövande
              påföljder inom Europeiska unionen. Att handläggningen ska ske
              skyndsamt är ett steg i rätt riktning, även om det torde vara
              självklart i svensk statsförvaltning. Kravet på skyndsamhet är
              dock inte tillräckligt.
            </seg>
            <seg n="890a56f2">
              Varför är det då viktigt att åstadkomma en förändring som innebär
              att fler dömda får sina straff verkställda i sina hemländer? Vi
              kan som exempel ta de utländska stöldligor som har härjat i Sverige
              under senare år. Stöldligorna är ofta hemmahörande i andra EU-länder
              såsom Rumänien, Bulgarien, Polen och Litauen. Rapporter från polisen
              talar om för oss att coronakrisen, trots dess enorma påverkan
              på samhället, inte mer än mycket tillfälligt tycks ha hejdat ligorna.
            </seg>
            <seg n="513a385d">
              Utländska stöldligor uppskattas ligga bakom drygt hälften av
              alla bostadsinbrott i Sverige. De står även för uppemot 90 procent
              av grova stölder av bildelar, båtmotorer och jordbruksmaskiner.
              Stora vinster, liten upptäcktsrisk och låga straff är bidragande
              orsaker till att stöldligorna härjar just i Sverige.
            </seg>
            <seg n="abdfeae3">
              Stöldligorna är en illustration av hur den organiserade brottsligheten
              med åren blivit alltmer internationell. Ligor begår brott i ett
              land, transporterar stöldgodset till ett annat land och avyttrar
              det sedan i ett tredje. Kriminaliteten sker dessutom i båda riktningarna.
              Samtidigt som stöldgods förs ut ur Sverige förs narkotika och
              vapen in i landet. Brottslighetens internationalisering leder
              till att fler utländska medborgare döms för brott i Sverige och
              därmed också avtjänar sina straff i svenska fängelser.
            </seg>
            <seg n="cafcdc2a">
              Fru talman! Mer behöver göras för att åstadkomma fler överföringar
              av straffverkställighet till såväl andra EU-länder som tredjeland.
              Det är nödvändigt bland annat för att avlasta kriminalvården kapacitets-
              och kostnadsmässigt men också för att andra länders brottslingar
              inte bör vara Sveriges ansvar.
            </seg>
            <seg n="5c8773f0">
              Kriminalvården bör därför ges i uppdrag att påtagligt öka antalet
              överföringar av fångar med utländskt medborgarskap i svenska fängelser
              till deras respektive hemländer. I enlighet med tidigare tillkännagivanden
              bör kriminalvården i detta sammanhang fördjupa samarbetet med
              kriminalvården i de länder vars medborgare är överrepresenterade
              i svenska anstalter. Det är helt oacceptabelt att överföringar
              av straffverkställighet inte kan genomföras till vissa andra EU-länder
              på grund av att förhållandena i deras anstalter är för dåliga.
            </seg>
            <seg n="9027e372">
              Det går emellertid inte att se denna fråga isolerad. En förutsättning
              för att personer som är bosatta i Sverige ska kunna tvingas avtjäna
              straffet i sitt hemland är många gånger att personen döms till
              utvisning. Frågan om utvisning på grund av brott behandlas i ett
              annat betänkande, men eftersom den frågan hänger tätt samman med
              överföring av straffverkställighet finns det anledning beröra
              den även här.
            </seg>
            <seg n="c68cd97e">
              Dagens förutsättningar för utvisning på grund av brott har i
              huvudsak sett likadana ut sedan 1994. Vi moderater vill att dessa
              förutsättningar utökas. Om man kommer från ett annat land för
              att vistas eller bo i Sverige ska man också följa den lagstiftning
              som vi har här i landet.
            </seg>
            <seg n="59f12eb8">
              Brott med ett straffvärde på sex till tolv månaders fängelse
              ska kunna leda till utvisning även då återfallsrisk inte föreligger.
              Så är inte fallet i dag. En sådan förändring skulle bland annat
              innebära att brott med hat ‑ eller hedersmotiv, som diskuterades
              i ett tidigare ärende, kan leda till utvisning i fler fall än
              i dag.
            </seg>
            <seg n="fbb3c83f">
              Vi vill också att mindre hänsyn ska tas till den dömdes anknytning
              till Sverige när utvisningsfrågan prövas. I praktiken slipper
              många utländska medborgare som döms för exempelvis sexualbrott
              och grova våldsbrott utvisning på grund av sin anknytning till
              det svenska samhället. Till exempel utvisas enbart 20 procent
              av dem som är dömda för våldtäkt med utländskt medborgarskap och
              som är folkbokförda i Sverige. För grov misshandel är motsvarande
              andel 3 procent.
            </seg>
            <seg n="e4af157f">
              Vad gäller EU-medborgare vill vi moderater se en översyn av om
              förutsättningarna för utvisning på grund av brott kan utökas.
            </seg>
            <seg n="637c2601">
              Fru talman! Avslutningsvis är den fria rörlighetens syfte inte
              att underlätta för utländska medborgare att begå brott i Sverige.
              EU-medborgare som vanemässigt begår brott i andra länder än sitt
              eget ska kunna utvisas och förbjudas att återvända till landet
              där brottet har begåtts i betydligt större omfattning än vad som
              är möjligt i dag. Av det följer att fler också ska kunna tvingas
              avtjäna fängelsestraff i hemlandet i stället för i Sverige.
            </seg>
          </u>
          <note type="speaker" n="a01dbd57">
            Anf. 23 KATJA NYBERG (SD):
          </note>
          <u who="Q61103104" xml:id="i-b08fa894bcef00f8-1" n="0545bc0c">
            <seg n="ea37eefe">
              Fru talman! Vi debatterar i dag regeringens proposition om en
              effektivare hantering av ärenden om överförande av straffverkställighet.
              Det rör ändringar gällande erkännande och verkställighet av frihetsberövande
              påföljder inom Europeiska unionen.
            </seg>
            <seg n="a55710bf">
              I praktiken innebär de föreslagna förändringarna endast ändrade
              krav på svenska myndigheter om ”skyndsam handläggning”. Att myndigheter
              använder den möjlighet som i dag finns på ett effektivare sätt
              är naturligtvis angeläget, men vi saknar i övrigt ramverk för
              utökat överförande av straffverkställighet av personer som inte
              är svenska medborgare.
            </seg>
            <seg n="e4ae0393">
              Ett lands medborgare är det statens skyldighet att både skydda
              och ta ansvar för. När ett lands medborgare begår brott i ett
              annat land följer det av territorialitetsprincipen att det landet
              har rätt att utöva sin domsrätt över gärningsmannen. Av detta
              följer dock inte att landet ifråga nödvändigtvis är skyldigt att
              genomföra straffverkställigheten.
            </seg>
            <seg n="dcd18bc3">
              I en tid där migration över gränser blir allt lättare och i allt
              större omfattning sker irreguljärt befinner sig olika länders
              medborgare i högre utsträckning i andra länder än i sina egna.
              Sverige i synnerhet har problem med utländska medborgare som begår
              brott i högre utsträckning än svenska medborgare. Detta tillsammans
              med en underfinansierad och underdimensionerad kriminalvård medför
              ansträngningar både för berörda myndigheter och för de offentliga
              finanserna.
            </seg>
            <seg n="d502e691">
              Ansträngningarna resulterar i merkostnader samt åtgärder där
              häktade eller dömda inte omhändertas i den utsträckning som de
              borde, vilket innebär att statens skyldighet att tillse medborgarnas
              säkerhet äventyras. Det krävs många olika åtgärder både på de
              kriminalpolitiska och på migra ­ tionspolitiska områdena för att
              åter ta kontroll över lag och ordning i Sve ­ rige.
            </seg>
            <seg n="b05de71a">
              Fru talman! Inom ramen för detta ärende behandlas bara överföring
              av verkställighet inom Europeiska unionen, men lösningar för brottslingar
              med hemland utanför EU behandlas naturligtvis inte i det för frågan
              relevanta betänkandet. Sverigedemokraterna pekar i detta ärende
              på två åtgärder som bör genomföras för att fler straff ska verkställas
              i gärningsmannens hemland.
            </seg>
            <seg n="bc1c90de">
              För det första bör huvudregeln för straffverkställighet inom
              Europeiska unionen vara att verkställighet sker i hemlandet. De
              krav som ställs i den nuvarande regleringen är alltför restriktiva
              gällande när verkställighet av domar kan sändas över. Den utredning
              som ligger till grund för detta ärende medger dock inte att sådana
              ändringar görs av riksdagen; varför riksdagen bör tillkännage
              för regeringen att ett sådant underlag ska tas fram med hjälp
              av en ny utredning.
            </seg>
            <seg n="c285224f">
              För det andra bör kravet på den dömdes samtycke slopas. Den dömdes
              synpunkt på att svenska fängelser är mer bekväma än fängelserna
              i hemlandet bör inte tillmätas något betydande värde. Huvudregeln,
              så som jag sa tidigare i mitt anförande, är att straff ska avtjänas
              i hemlandet. I samband med den utredning som genomförs om just
              detta bör därför även ett slopande av kravet på den dömdes samtycke
              utredas.
            </seg>
            <seg n="25fff043">
              De problem som den fria rörligheten inom EU har medfört är ofta
              betingade med en polariserad diskussion. Vi måste ha ögonen öppna
              för både nackdelar och fördelar med de beslut som fattas och de
              ramverk som vi förhåller oss till. Att svenska fängelser har en
              så pass stor andel utländska brottslingar är ett betydande problem,
              och vi måste se till att både det svenska samhället och Kriminalvården
              har möjlighet att upprätthålla trygghet och säkerhet – fri rörlighet
              till trots.
            </seg>
          </u>
          <note n="cc726e23">
            Jag yrkar bifall till reservation 1.
          </note>
          <note type="speaker" n="2483e603">
            Anf. 24 ANDREAS CARLSON (KD):
          </note>
          <u who="Q5602835" xml:id="i-db8f2144dadbfed6-0" n="4230172b">
            <seg n="f4c1933b">
              Fru talman! Utlänningar som begår brott i Sverige ska avtjäna
              sina fängelsestraff i hemlandet. Det är huvudprincipen, och det
              bör också vara huvudregeln. Mer behöver göras i det avseendet.
              Och den produkt som ligger på riksdagens bord som regeringen har
              tagit fram och som vi ska fatta beslut om i riksdagen bygger på
              att göra det mer effektivt att få verkställighet i hemlandet för
              dem som har begått brott här, det vill säga effektivisera och
              göra hanteringen snabbare och smidigare.
            </seg>
            <seg n="07ad7923">
              Det är positivt, och vi stöder förslaget. Ja, det var faktiskt
              vi som röstade igenom förslaget eftersom det bygger på ett tillkännagivande
              från kammaren. Det är positivt att regeringen nu levererar, men
              det behövs mycket mer. Vi har också hört argument för det i debatten.
            </seg>
            <seg n="81243d82">
              Vi har en reservation i betänkandet, reservation 2, som jag yrkar
              bifall till. Där står att Sverige bör prioritera att skriva avtal
              med andra länder. Det är nödvändigt för att avlasta k riminalvården.
              Utöver principen att man bör avtjäna sitt straff i hemlandet om
              man har begått brott i Sverige och dömts till fängelsestraff har
              k riminalvården det redan nu tufft. Det är fullbelagt på många
              håll i landet. Det är också viktigt för k riminalvården att lyckas
              utifrån ett kapacitets- och kostnadsperspektiv.
            </seg>
            <seg n="2c9a414f">
              Kriminalvården bör ges i uppdrag att påtagligt öka antalet överföringar
              av fångar med utländskt medborgarskap i svenska fängelser till
              deras respektive hemländer. Kriminalvården bör i det sammanhanget,
              i enlighet med riksdagens tidigare tillkännagivande till regeringen,
              fördjupa samarbetet med kriminalvården i de länder vars medborgare
              är överrepresenterade i de svenska anstalterna för att överföring
              ska ske i fler fall.
            </seg>
            <seg n="e93f7182">
              Reservationen har avstyrkts av en majoritet i justitieutskottet.
              Man hänvisar till regeringens skrivelse 2019/20:75, där det framgår
              att tillkännagivandet inte är slutbehandlat. I betänkandet lyfts
              fram från skrivelse 75 den produkt som är beslutad och ligger
              på bordet i dag, nämligen att få fram en effektivare hantering
              av ärendena.
            </seg>
            <seg n="49294213">
              Detta är ett positivt första steg, men det går inte att säga
              att vi inte ska göra mer eftersom det finns ett ärende som inte
              är färdigberett. Vi i oppositionen i riksdagen, vi från Kristdemokraterna,
              kommer inte att avstå från att lägga fram förslaget om att göra
              mer bara för att regeringen inte tycker sig ha jobbat färdigt
              med redan beslutade tillkännagivanden från riksdagen.
            </seg>
          </u>
          <note n="38e427bb">
            Fru talman! Jag yrkar därför bifall till reservation nr 2.
          </note>
          <note n="67f99929">
            Överläggningen var härmed avslutad.
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="e416b561">
            § 8 Hälso- och sjukvårdens organisation m.m.
          </note>
          <note n="634825f5">
            Socialutskottets betänkande 2019/20:SoU11
          </note>
          <note n="4681994f">
            Hälso- och sjukvårdens organisation m.m.
          </note>
          <note n="793d149c">
            föredrogs.
          </note>
          <note type="speaker" n="e38be739">
            Anf. 25 ACKO ANKARBERG JOHANSSON (KD):
          </note>
          <u who="Q4936116" xml:id="i-7b6fe00be022491f-0" n="90e3b09a">
            <seg n="2a63f11d">
              Fru talman! Hälso- och sjukvårdens omställning under pandemin
              är fantastisk. På kort tid har intensivvårdsplatserna mer än fördubblats,
              och den vård som inte kan anstå har man hanterat. Rutiner har
              snabbt ändrats så att verksamheten kan skötas på ett mer effektivt
              sätt när man står inför en pandemi. Digitala lösningar som tidigare
              har varit tröga att få fram har nu införts därför att de underlättar
              arbetet – och inte minst därför att de minskar smittrisken.
            </seg>
            <seg n="3c1acf4d">
              En del av det som händer under pandemin behöver tas till vara
              och behållas framåt. Annat, till exempel vårdskulden, måste vi
              hantera. Den var stor före pandemin med långa köer, och nu har
              den fyllts på. Att då be varje region att ta hand om sin del tror
              vi inte fungerar. Vi kristdemokrater menar att vi behöver gemensamt
              ta ansvar för alla patienter i landet och hantera vårdskulden
              gemensamt.
            </seg>
            <seg n="f99860cd">
              Fru talman! Dagens kammardebatt ska handla om hälso- och sjukvårdens
              organisation. Hälso- och sjukvården ska organiseras med människors
              behov i fokus. Vård på lika villkor och efter behov är grunden
              för hela hälso- och sjukvården, och det ligger fast.
            </seg>
            <seg n="7d625251">
              Men patienternas behov ser olika ut. En del har behov av en viss
              funk ­ tion. De söker utifrån en mer specifik åkomma eller ett
              mer specifikt besvär, och de efterfrågar en funktion som möter
              deras behov just då.
            </seg>
            <seg n="09621893">
              Andras behov handlar mer om en relation. Deras behov av hälso-
              och sjukvård innebär att en relation över tid är nödvändig – kanske
              därför att de lever med en kronisk sjukdom eller är multisjuka,
              det vill säga har flera sjukdomar på en gång. Eller så kanske
              de just har inlett en behandling som kommer att pågå under lång
              tid. Det kan vara en behandling som kräver många olika insatser
              och som ska samordnas mellan vårdinstanser.
            </seg>
            <seg n="94f9922f">
              Funktion och relation – j ag tror att vi behöver en organisation
              som klarar både och. Det ska vara en hälso- och sjukvård som i
              grunden bygger på en relation, därför att de mest vårdbehövande
              behöver upprepad vård över tid. Då är en fast läkarkontakt och
              en god kontinuitet nödvändigt. Men en effektiv och ändamålsenlig
              vårdorganisation måste också klara av att möta behoven hos de
              patienter som enbart söker en funktion vid det enstaka tillfället.
            </seg>
            <seg n="c725d772">
              Det är i det perspektivet jag ser nya lösningar som har växt
              fram de senaste åren. Det är den goda nära vården, och det är
              digitala lösningar. Det är samverkan på riktigt kring svårt sjuka
              personer. Låt den utveck ­ lingen få fortsätta med kraft.
            </seg>
            <seg n="6cbaf35a">
              Fru talman! Vi behöver också bättre förklara vad vård efter behov
              betyder. Behovsstyrd vård betyder inte att jag ska få den vård
              jag själv tycker att jag behöver. Nej, det måste vara medicinskt
              utbildad personal som bedömer behoven.
            </seg>
            <seg n="9cc85e00">
              1177 Vårdguiden på internet har bra funktioner för mig som vårdsök
              ­ ande och styr mig till rätt vårdnivå. 1177 finns också som telefonkontakt
              där jag får samtala med en erfaren sjuksköterska som hjälper mig
              att hitta rätt och bedömer rätt vårdnivå så att jag söker vård
              på rätt plats och exempelvis inte sitter på akuten i timmar för
              något som kan hanteras på vårdcentralen.
            </seg>
            <seg n="703288dd">
              Att jag som vårdsökande först möter någon form av bedömning innan
              jag får träffa sjuksköterskan eller läkaren brukar kallas grindvakt.
              Det innebär att jag som vårdsökande inte har direkt tillgång till
              vilken vård som helst. Ett system som bygger på vård efter behov
              på lika villkor och till hela befolkningen kräver att det finns
              ett lämpligt system för grindvakt. Det kan vara via ett digitalt
              formulär på webben, eller det kan vara ett samtal med sjuksköterskan
              på 1177 eller på något annat sätt , d els därför att det inte
              finns obegränsat med pengar, dels därför att behovsstyrning kräver
              något slags grindvakt.
            </seg>
            <seg n="965561b3">
              Fru talman! För att jag som patient ska förstå vilken vårdnivå
              som är bäst för mig behövs mer tid då patient och vårdpersonal
              hinner prata med varandra om patientens behov. En alltför snäv
              tidsbokning gör att missförstånd kan uppstå, och risken finns
              att jag som patient söker igen inom kort. Ska vården bli effektiv
              måste det finnas tid att fråga: Är det något mer du vill ta upp?
              Och läkaren eller arbetsterapeuten måste ha tid att vänta på patientens
              svar.
            </seg>
            <seg n="b0db4ef1">
              Vi kristdemokrater har i flera år förespråkat att landstingen
              ska avskaffas. Vi är övertygade om att nationell styrning är avgörande
              för att alla ska få tillgång till den bästa vården – oavsett var
              i landet man bor. Men vi behöver också se över organisationen
              utifrån flera synvinklar. En vård som bygger på både funktion
              och relation kräver också ersättningssystem som hänger ihop, system
              som stöder behovsstyrd vård och bygger på något slags grindvaktssystem.
            </seg>
            <seg n="e708ba93">
              Nu är vi mitt uppe i en pandemi. Samtidigt som vi hanterar den
              akuta krisen behöver vi förbereda för tiden efter. Låt oss ta
              vara på de erfarenheter som covid-19 har medfört. Det är nu läge
              att diskutera organisationen så att vi inte när pandemin börjar
              avta bara återgår till gamla rutiner. Det är otvetydigt så att
              vi behöver en bättre organisation om vi ska kunna hantera vårdskulden
              och därefter hålla vårdköerna korta.
            </seg>
            <seg n="3e8adfd8">
              Fru talman! Vi kristdemokrater står bakom samtliga av våra förslag
              i betänkandet, men jag yrkar här bifall endast till reservation
              nr 3 om natio ­ nell styrning av hälso- och sjukvården.
            </seg>
          </u>
          <note type="speaker" n="76203d7a">
            Anf. 26 CAMILLA WALTERSSON GRÖNVALL (M):
          </note>
          <u who="Q4990177" xml:id="i-77464c4bf9baf90f-0" n="b102dd64">
            <seg n="63857c4c">
              Fru talman! Jag vill inledningsvis säga att också vi står bakom
              alla våra reservationer – de är ganska många – men att jag för
              tids vinnande yrkar bifall endast till reservation 1.
            </seg>
            <seg n="5407c1c9">
              Fru talman! Vi har väl aldrig diskuterat hälso- och sjukvården
              i så många bemärkelser i ett så aktuellt läge som nu. Jag tänker
              att vi redan nästa år troligen kommer att ha en debatt som förhoppningsvis
              präglas av att krisen är över och att vi har en betydligt ljusare
              situation än vi haft de senaste veckorna men också av en hög grad
              av utvärdering, reflektioner, lärdomar och erfarenheter av denna
              kris. Är det något som kommer att vara i fokus för diskussionen
              är det nog gränsdragningar mellan olika ni ­ våer, ledningsansvar
              och mycket annat. Jag ser fram emot den diskus ­ sio ­ nen; den
              kommer att vara nödvändig att ta.
            </seg>
            <seg n="97603c3d">
              Vi har samtidigt sett en helt fantastisk förändring och en helt
              fantastisk omställning på väldigt kort tid. Antalet intensivvårdsplatser
              har fördubb ­ lats på otroligt kort tid. Fältsjukhus har byggts
              upp. Man har kopplat ihop olika delar av vården på ett sätt som
              har imponerat och verkligen visat vilken kapacitet vår fantastiska
              vårdpersonal har.
            </seg>
            <seg n="e54164e0">
              Denna vårdpersonal har snabbt anpassat sig till en extremt tuff
              och i många fall också ny situation. Omställningen, flexibiliteten
              och innova ­ tionsförmågan som präglat mycket av vården är fantastisk.
              Personalen för ­ tjänar ett stort tack, och de har burit denna
              kris på ett sätt som vi kommer att vara dem evigt tacksamma för
              .
            </seg>
            <seg n="815c172d">
              Därför hoppas jag att nästa års debatt i väldigt hög utsträckning
              kommer att fokusera på vårdens medarbetare. Som en kollega pekade
              på kommer vi att diskutera det i fler debatter den här våren.
              Vårdens medarbetare är något som vi behöver lyfta fram på många
              olika sätt.
            </seg>
            <seg n="baba7597">
              Kollegan Acko Ankarberg Johansson lyfte fram vårdskulden. Det
              är något som vi moderater pratat om i varenda debatt, tror jag
              – de köer som präglat och blivit allt längre under de senaste
              fem sex åren. Vårdskulden kommer åter att stå i fokus med tanke
              på att vi just nu skjuter upp en hel del vårdinsatser. Det bekymrar
              mig, det som kommer fram bland annat i medierna, att cancerbehandlingar
              och annat får anstå och vad som kommer att bli resultatet av detta.
              Det innebär att vi redan nu måste börja förbereda oss för att
              hantera den vårdskuld som vi ska beta av under de månader som
              följer när vi väl ridit ut pandemin.
            </seg>
            <seg n="8d8210fd">
              I ett av våra förslag finns ett uppdrag. Vi föreslår från moderat
              håll att man ska utreda vården i syfte att ta fram en ny modell
              för svensk hälso- och sjukvård. Uppdraget ska omfatta vårdens
              och omsorgens kvalitet, valfrihet, jämlikhet, kontinuitet, produktivitet
              och effektivitet.
            </seg>
            <seg n="422b3ed8">
              Något som hänt under pandemin är att man lyckats göra sig av
              med mycket administration för att kunna fokusera på att ta hand
              om det akuta läget. I dag fokuserar man inte på administration.
              Om det är tillfälligt eller om vi kan göra det mer permanent kommer
              framtiden att utvisa. Jag hoppas att all den innovation och kreativitet
              som pandemin har fött, det som är det positiva i allt detta sorgliga,
              är något som vi kan ta vara på när den här tiden väl är över.
              Jag hoppas att vi kan låta personalen fortsätta gå i framkant
              och ta ansvar och leda på det sätt man gjort under de senaste
              månaderna.
            </seg>
            <seg n="0fea83b5">
              Jag vill avslutningsvis, fru talman, lyfta fram det som jag tycker
              är en styrka hos socialutskottet, som de senaste månaderna arbetat
              väldigt väl tillsammans. Vi har vid flera tillfällen diskuterat
              digitalisering av vården, och jag är väldigt glad över att ett
              enigt utskott ställer sig bakom Moderaternas förslag när det gäller
              ett antal frågor som rör digitalisering.
            </seg>
            <seg n="591329fd">
              Det handlar bland annat om att dagens krav på aktivt samtycke
              ska ändras så att patienten kan antas samtycka till att vårdgivare
              får ta del av patientinformation till dess att patienten själv
              eller anhörig säger att vårdgivaren inte får göra det. Det kan
              tyckas vara en liten sak, men vi som arbetar med dessa frågor
              vet hur stort och avgörande det är att kunna vända på samtycket.
              På det viset kommer vi åt många av de frågor som vi ofta diskuterar
              som stora problem.
            </seg>
            <seg n="8be4f67b">
              Det finns ett antal ytterligare delar i tillkännagivandet om
              digitalisering som inte står för sig själva utan handlar om att
              vi ska få ökad patientsäkerhet, ökad kvalitet och ökat fokus på
              rätt saker. Varmt tack till utskottet för att vi även här har
              hittat enighet!
            </seg>
          </u>
          <note type="speaker" n="9b40f1e9">
            Anf. 27 KATJA NYBERG (SD):
          </note>
          <u who="Q61103104" xml:id="i-b08fa894bcef00f8-2" n="0545bc0c">
            <seg n="6712c188">
              Fru talman! Sverigedemokraternas arbetssätt i coronatider innebär
              att vi har fast bemanning så att våra ledamöter inte ska behöva
              resa till och från Helsingfors. Det innebär att Per Ramhorn, som
              egentligen skulle ha deltagit i denna debatt, inte kan göra det
              – vilket han såklart är besviken över – och att jag kommer att
              framföra Sverigedemokraternas ståndpunkt i dessa frågor trots
              att det inte är mitt ansvarsområde.
            </seg>
            <seg n="47058a5f">
              För att inte missa det vill jag börja med att yrka bifall till
              reservation nr 12, men vi står självklart bakom samtliga av våra
              egna reservationer.
            </seg>
            <seg n="f8e5163b">
              Fru talman! Patienter ska få rätt vård i rätt tid på rätt plats
              och efter sina särskilda behov; det är vi nog alla överens om.
              Men den skattefinansierade sjukvården har bara legitimitet om
              den kan leva upp till hälso- och sjukvårdslagens ambitioner.
            </seg>
            <seg n="dac44d49">
              God tillgänglighet är en fråga om patientsäkerhet som i dag äventyras
              av långa väntetider. Hittills har 44 000 operationer ställts in
              i Sverige på grund av coronapandemin. Det gäller allt från hjärtfel
              och trasiga höftleder till ljumskbråck. Detta innebär att över
              150 000 personer nu står i opera ­ tionskö, och det blir tusentals
              fler varje vecka. Under vecka 19 mins ­ kade operationerna på
              svenska sjukhus med 62 procent, och i vissa re ­ gio ­ ner är
              minskningen ännu större. I Region Sörmland och Norrbotten ställ
              ­ des omkring 80 procent av alla operationer in.
            </seg>
            <seg n="5d30f456">
              De nya vårdköerna innebär betydligt fler sjukskrivningar, och
              för de enskilda individerna innebär detta ökat lidande. För alla
              människor som drabbas av en inställd operation ökar dessutom risken
              för komplikationer och psykisk ohälsa. Faktum är att det finns
              forskning som visar att människor som drabbas av en avbokad operation
              mår sämre psykiskt. Frekvensen av hjärtinfarkter går upp, sjukskrivningstalen
              blir högre och rehabiliteringstiden blir längre.
            </seg>
            <seg n="f0f3eacf">
              Redan före coronapandemin fanns en operationskö på 113 000 människor.
              De senaste tio åren har kön vuxit; år 2011 var kön på 91 000 personer.
              Nu är kön på 157 000 personer, samtidigt som tusentals fler människor
              tillkommer varje ny vecka.
            </seg>
            <seg n="5105faf7">
              Vi sverigedemokrater vill ha en vård i världsklass. För att nå
              detta mål krävs att tillgängligheten säkras över hela landet och
              inom hela verksamheten. En stor variation i tillgänglighet, både
              mellan olika regioner och mellan olika vårdområden, skapar orättvisor
              och bristande förtroende. Korta väntetider bidrar å andra sidan
              till ett starkt förtroende för vården och ökar hälso- och sjukvårdens
              samlade legitimitet hos befolkningen.
            </seg>
            <seg n="e150215f">
              Människor har rätt att ställa höga krav avseende rätt till vård.
              Vi anser att patienten har rätt att fritt välja vårdgivare inom
              både öppen och sluten vård och har rätt att undersökas inom vårdgarantins
              tidsfrist. Om hemre ­ gionen inte klarar detta ska alternativ
              ordnas.
            </seg>
            <seg n="ac122ec6">
              Vi har som förslag att samverkansavtal ska upprättas mellan olika
              vårdgivare – offentliga och privata, svenska och utländska. Hemregionen
              ska ansvara för kontakterna med den hänvisade vårdgivaren samt
              för journaler, transporter, uppehälle och eventuell tolkningshjälp.
              Givetvis ska vård utomlands endast användas i undantagsfall. Vår
              målsättning är en månadsvårdgaranti där maximal väntetid till
              specialistvård ska vara 30 dagar. Vid särskilt allvarliga sjukdomar,
              exempelvis hjärt-kärlsjukdomar och cancer, samt vid psykisk ohälsa
              hos barn och tonåringar ska maximal väntetid vara 14 dagar.
            </seg>
            <seg n="2d7dc619">
              Vi kan inte se in i framtiden – vad kön kommer att landa på innan
              pandemin har klingat av kan ingen svara på. Men som det ser ut
              nu kommer vårdköerna att nå en sådan storlek att vi även när vi
              når full kapacitet egentligen bara håller jämna steg med allt
              nytt som kommer in.
            </seg>
            <seg n="3ca86217">
              Fru talman! Det är angeläget att göra arbetet attraktivt för
              sjukvårdspersonalen, som är en av välfärdens viktigaste yrkesgrupper.
              God kompetensförsörjning handlar i lika hög grad om att locka
              nya personer till utbildningar som om att befintlig personal ska
              välja att stanna kvar och om att förmå personal som lämnat sitt
              yrke att återvända.
            </seg>
            <seg n="6ffd00db">
              I dag skapar brist på specialistkompetens flaskhalsar och bidrar
              till långa väntetider. Ett tydligt exempel är hur antalet specialistsjuksköterskor
              länge har minskat samtidigt som vårdbehovet har ökat. Trots att
              flera re ­ gioner har erbjudit lön under heltidsstudier har lönenivån
              inte varit hög nog för att förmå tillräckligt många att anta erbjudandet.
              Vi har länge för ­ ordat ett statligt finansierat kompetenslyft
              med full lön för sjuksköterskor som vill vidareutbilda sig.
            </seg>
            <seg n="60991e78">
              Sverigedemokraterna anser att alla yrkeskategorier från undersköter
              ­ ska till specialistläkare ska följa en nationell utbildningsplan
              vars examen ger yrkeslegitimation. Detta bidrar till att ge respektive
              yrke en hög status och minskar därigenom personalomsättningen
              samtidigt som patientsäkerheten och vårdkvaliteten förbättras.
              För den enskilde arbetstagaren innebär legitimationen dessutom
              en starkare förhandlingsposition gentemot arbetsgivaren.
            </seg>
            <seg n="21ddf852">
              Det är oerhört viktigt att satsa på vårdpersonalens arbetsvillkor,
              utbild ­ ning och karriärmöjligheter men också att tydliggöra
              krav på kvalifika ­ tioner och uppförande. All vårdpersonal måste
              kunna uttrycka sig på klar och tydlig svenska, vilket inte minst
              är viktigt i mötet med de patienter som själva har svaga kunskaper
              i svenska. En annan viktig del är kun ­ ska ­ per i smittskydd
              och hygien, något som borde vara självklara element för all personal
              inom vård och omsorg.
            </seg>
            <seg n="206e565d">
              Vårdpersonal utsätts ofta för en pressad arbetssituation – inte
              minst kan vi se detta under coronakrisens dagar. Därför är det
              av yttersta vikt att undersköterskor och sjuksköterskor slipper
              lägga tid på uppgifter som annan personal med kortare utbildning
              skulle klara av. Särskild vårdservicepersonal ska avlasta undersköterskor,
              som i sin tur avlastar sjuksköterskor som sedan avlastar läkare.
              Därmed frigörs tid för patientarbete.
            </seg>
            <seg n="c130367a">
              Det administrativa arbetet är omfattande och har dessutom i ett
              längre perspektiv tilltagit. Genom att låta vårdnära administratörer
              sköta journaldokumentation och annat administrativt arbete kan
              läkare och sjuksköterskor få mer tid för patienter och en bättre
              arbetsmiljö.
            </seg>
            <seg n="38f28bbb">
              Något som Sverigedemokraterna har drivit länge är att vårdpersonal
              inte ska omfattas av karensdag vid sjukdom för att man på så sätt
              ska motverka smittspridning. Det är viktigt att de som är sjuka
              har råd att stanna hemma.
            </seg>
            <seg n="f3161622">
              Avslutningsvis, fru talman, vill jag säga att vi sverigedemokrater
              värnar om Sveriges befolkning och vill göra allt som står i vår
              makt för att under denna kris skapa trygghet för dem som är särskilt
              sårbara samt rädda så många liv som möjligt. Kriser får inte påverka
              hur vi tar hand om de grupper i samhället som är mest sårbara
              och i störst behov av hjälp.
            </seg>
            <seg n="4a9a42b5">
              Vi måste komma till rätta med vårdköerna, för de är på väg att
              växa okontrollerat. Ju längre vi väntar med åtgärder, desto svårare
              kommer det att bli och desto längre tid kommer det att ta att
              få bukt med dem. Under tiden kommer människor att fara mycket
              illa och till och med dö.
            </seg>
            <seg n="8750a97c">
              Var rädda om er!
            </seg>
          </u>
          <note type="speaker" n="0499b9ae">
            Anf. 28 SOFIA NILSSON (C):
          </note>
          <u who="Q60823070" xml:id="i-06743f35b2cce362-0" n="10205852">
            <seg n="a691cf66">
              Fru talman! Så var det dags för oss att debattera området som
              handlar om hälso- och sjukvårdens organisation. Det är en diger
              lunta från mo ­ tionstiden som socialutskottet har behandlat.
              Att det finns ett så stort in ­ tresse för just hälso- och sjukvården
              har ju sin förklaring: Svensk hälso ‑ och sjukvård är fantastiskt
              bra, men vi har ett antal stora utmaningar på området.
            </seg>
            <seg n="4704a917">
              Speciellt inom primärvården och psykiatrin kunde vi under den
              förra mandatperioden följa hur köerna växte och hur vården blev
              mindre tillgänglig för var månad som gick. Vi såg behovet av reformer,
              men de kom aldrig.
            </seg>
            <seg n="e3b2c78c">
              Inför denna mandatperiod, när regeringen valde att samarbeta
              med Centerpartiet och Liberalerna, satte vi fokus på just reformarbetet
              inom svensk hälso- och sjukvård. Bland annat har vi infört en
              prestationsbaserad kömiljard, som sedermera blev 3 miljarder,
              för att korta köerna. Vi har även gjort stora ekonomiska satsningar
              för att korta köerna inom psykiatrin, speciellt inriktat mot att
              korta köerna i BUP. Detta är satsningar som är otroligt viktiga
              för att stärka tillgängligheten genom att korta köerna, någonting
              som flera ledamöter tidigare har tagit upp i sina anföranden.
            </seg>
            <seg n="faaf050e">
              Ett område som Centerpartiet länge har sett stora brister inom
              är primärvården. Vi ser hur tillgängligheten har blivit sämre,
              hur läkarbristen har ökat och hur människor i stället för att
              söka sig till sin vårdcentral har vänt sig till akutsjukhusen
              eller slutenvården för att få hjälp – ett sätt som både är ineffektivt
              och dyrt.
            </seg>
            <seg n="f3b02fb2">
              Centerpartiet har länge drivit på för att vården ska finnas nära.
              Den ska finnas i hela landet, och den ska finnas där när du behöver
              den. Det är primärvården som ska vara navet, och patienterna ska
              garanteras en fast läkarkontakt. Centerpartiet har därför drivit
              på för en primärvårdsreform som ska möjliggöra en trygg och tillgänglig
              vård i hela landet. Detta var också något som vi fick med oss
              Liberalerna och regeringen på inom ramen för januariavtalet. Strax
              efter påsk i år tog vi det första steget i en sådan reform, som
              ska förtydliga primärvårdens uppdrag och göra det mer attraktivt
              att arbeta i primärvården.
            </seg>
            <seg n="9a6f76a4">
              Ett av de viktigaste stegen för att nå dit är att du och jag
              får en fast läkarkontakt som vi känner vid namn och som känner
              oss och vet vilka behov vi har eller vad vi behövt hjälp med tidigare.
              För att nå dit får nu Socialstyrelsen i uppdrag att ta fram riktlinjer
              och råd om ett rekommenderat antal listade patienter per fast
              läkare. Riktlinjerna ska stärka läkarnas möjlighet att få en trygg
              och hållbar arbetssituation och göra det mer attraktivt att arbeta
              i primärvården.
            </seg>
            <seg n="e22382d5">
              Detta är någonting som Läkarförbundet ofta lyfter upp, och det
              är något som vi har lyssnat på. Vi behöver göra arbetssituationen
              och arbetsplatserna mer attraktiva ute i primärvården för att
              fler ska vilja ta steget att faktiskt arbeta nära patienterna.
            </seg>
            <seg n="6eefa540">
              För att vården ska komma närmare alla människor måste det också
              bli enklare att bedriva vård på landsbygd och i glesbygd. Vi kan
              inte acceptera att det saknas vård i vissa delar av landet. Därför
              måste det bli möjligt för mindre vårdenheter, bestående av exempelvis
              en sjuksköterska och en läkare, att genom flexibla lösningar och
              digitala verktyg erbjuda primärvård. Därför ges Socialstyrelsen
              även i uppdrag att förenkla lagstiftningen och göra det enklare
              för mindre utförare att bedriva vård på landsbygd och i glesbygd.
            </seg>
            <seg n="9bf10aea">
              Fru talman! Tillsammans med ännu bättre möjligheter att jämföra
              tillgänglighet och kvalitet i vården på olika platser i landet
              är detta viktiga steg framåt för en närmare, tryggare och mer
              tillgänglig vård.
            </seg>
            <seg n="3a2a8c44">
              Detta är, som sagt, första steget i den primärvådsreform som
              ska beslutas fullt ut i alla sina delar under mandatperioden.
              Men mer behöver göras för att fortsätta utveckla vården i hela
              landet: flytta den närmare, öka valfriheten och stärka patientmakten.
              Det är inte bara primärvården det handlar om.
            </seg>
            <seg n="7bb8600b">
              Coronapandemin, som vi just nu befinner oss i, innebär stora
              utmaningar och påfrestningar för all vård och omsorg. Men mitt
              i krisen har vi sett hur digitaliseringen har tagit fart och skapat
              nya smarta lösningar som ökar tillgängligheten. Det är en fantastisk
              utveckling att följa och något som jag och Centerpartiet gärna
              ser mer av framöver.
            </seg>
            <seg n="0da281c9">
              Det är en glädjande utveckling att man äntligen har börjat kunna
              använda modern teknik i form av digitalisering i hälso- och sjukvården.
              Med tanke på hur fort det har gått de senaste två månaderna kan
              vi bara ana var vi befinner oss om två till fyra år, det vill
              säga om vi ger rätt verktyg och förutsättningar för dessa smarta
              lösningar och system att fortsätta utvecklas.
            </seg>
            <seg n="bef3610d">
              Listan kan göras lång på områden där vi ser att digitaliseringen
              kan komplettera och utveckla, men då måste vi som sagt skapa rätt
              förutsättningar. Det problem som vi har i dag är att lagstiftningen
              ofta sätter stopp. Vi har en lagstiftning som inte är i takt med
              tiden. Men det är glädjande att kunna konstatera att vi i socialutskottet
              är klara över att det krävs en förändring.
            </seg>
            <seg n="c4928106">
              Vi måste snabbt revidera den nuvarande lagstiftningen, ta fram
              mallar och tydliga riktlinjer. Och vi måste se över hur patienten
              kan ge ett tyst samtycke till att läsa journalen och om lagändringar
              behöver göras för att skapa goda möjligheter till en sammanhållen
              journalföring och informa ­ tionsdelning. Detta är viktiga delar
              i utvecklingen av den digitala vården. Om detta är socialutskottet
              överens, och det är väldigt glädjande.
            </seg>
            <seg n="8795f8aa">
              Den sista delen som jag vill lyfta fram i mitt anförande kring
              hur vi vill fortsätta att utveckla vården handlar om forskning
              och innovation. Vi är många politiker som med all rätt framhäver
              att vi har en sjukvård av världsklass. Men ska vi även i framtiden
              kunna fortsätta att uttala de orden måste vi satsa mer på forskning.
            </seg>
            <seg n="dfaf05aa">
              Sverige har länge varit framstående inom forskning och kliniska
              studier. Men statistik visar att Sverige tydligt sackar efter
              i den kliniska forskningen, vilket medför att patienternas möjligheter
              att få tillgång till nya behandlingar innan de är införda i den
              ordinarie sjukvården minskar och att vårdpersonal inte håller
              sig fullt uppdaterad om de senaste rönen.
            </seg>
            <seg n="be44226a">
              Jag tror att vi som land står inför ett vägval. Vi kan välja
              vägen med den höga ambitionsnivån, där vi verkligen satsar och
              inför konkurrenskraftiga villkor för life science-företagen som
              får svenska företag att växa och locka hit fler och tyngre internationella
              investeringar. Alternativt kan vi välja lagomvägen, där vi nöjer
              oss med symboliska insatser, är liknöjda med att Sverige halkar
              efter andra länder inom life science och tycker att svenska patienter
              får nöja sig med en hygglig medicinsk behandling.
            </seg>
            <seg n="c5b7db90">
              Jag vet vilken väg som vi i Centerpartiet vill välja. Vi vill
              välja den med en hög ambitionsnivå. Därför yrkar jag bifall till
              reservation nr 33, som handlar om kliniska studier och life science.
            </seg>
          </u>
          <note type="speaker" n="f257628d">
            Anf. 29 KARIN RÅGSJÖ (V):
          </note>
          <u who="Q18245556" xml:id="i-63232d75d3a2204f-0" n="5cc60d59">
            <seg n="561b03db">
              Fru talman! Jag vill börja med att rikta ett stort tack till
              alla er inom sjukvården – ni som räddar liv, tröstar och står
              pall under en orimlig arbetsbörda just nu. Man kan ju alltid applådera
              er från balkongerna. Men det självklara tacket är bra lön, bra
              arbetstider, bra arbetsmiljö, en välfärd för alla, och då krävs
              det satsningar på välfärden, på vården.
            </seg>
            <seg n="bab2e520">
              Vänstern har försökt att trycka på för mer pengar till välfärden
              för att kunna göra personalsatsningar, fru talman, i hela landet.
              Därför kanske man ska fundera lite på skattesänkningar framöver.
            </seg>
            <seg n="0bd2cff1">
              Vi har ingen vårdkris, utan vi har en personalkris i hela landet.
              Jag tror inte att det är kömiljarder som kommer att minska köerna
              och öppna vårdplatserna, utan det är just det som jag sa tidigare,
              nämligen högre löner, förkortad arbetstid och bättre arbetsmiljö
              för de vårdanställda – det är också de krav som ställs från professionen
              – så att vi kan utbilda och anställa fler. Det tror jag är prio
              ett.
            </seg>
            <seg n="fcc03511">
              Vårdpersonalen, fru talman, jobbar just nu intensivt mot covid-19
              på våra sjukhus i en kris där vi ser hur viktigt det är med en
              väl fungerande sjukvård. Sjukvården behöver mer resurser för att
              klara det dagliga arbetet men även, som nu, i en stor kris. Det
              är nu vi övar oss.
            </seg>
            <seg n="0cc7c6d3">
              Under hela pandemin är det en sak som varit glasklar, och det
              är att det är den offentliga vården som räddar liv, inte marknaden.
              Det är exempelvis personalen på Helsingforss akutsjukhus, där
              över 1 000 personer varslades förra året. Det är de som jobbar
              tolvtimmarspassen nu. Tack till er!
            </seg>
            <seg n="45b9f1cc">
              Sjukast först, står det i portalparagrafen för hälso- och sjukvården.
              Vi tycker väl inte att det riktigt stämmer med viss utveckling,
              fru talman, när det gäller de privata sjukförsäkringarna och de
              ökade privatiseringarna, som den sittande regeringen inte verkar
              ha något jätteproblem med i det kanske överspelade januariavtalet,
              eller den före detta Alliansens ständiga armkrok med näringslivet.
            </seg>
            <seg n="65a485f8">
              Lagen om valfrihet är väldigt omhuldad av de borgerliga partierna.
              Men vi pratar hellre om patienternas valfrihet och möjlighet.
              Det vill vi lyfta fram. De ska förstås inte bara ha en aktör att
              välja. Det är inte så att vi ska tillbak a till öststaterna, så
              det behöver ni inte fundera på, utan det handlar snarare om att
              fundera lite på möjligheterna för vårdbolagen att smälla upp vård
              lite var som helst. Och det är liksom inte var som helst man gör
              det när man startar sitt bolag, fru talman.
            </seg>
            <seg n="1c944d54">
              Vi tycker att vården måste styras av behov och utifrån jämlikhet,
              jämlik vård. Det måste man tycka när man ser att ojämlikheten
              inom hälsa är så stor. Men mitt i coronaepidemin, specifikt här
              i Helsingfors som varit väldigt drabbat, fick nätläkaren Kry tillstånd
              att öppna vårdcentral på Östermalm i Helsingfors, och där bor
              ju de med bra hälsa och också en ganska god ekonomi. Man kan fundera
              på om det var behoven som styrde eller om det var tillgängligheten
              som gick i första ledet där.
            </seg>
            <seg n="c6fb1042">
              Fru talman! Jag kommer att prata lite mer om digitaliseringen,
              som är fantastisk. Men man kan fundera på nätläkarbolagens kraftigt
              ökade kostnader som belastar regionerna.
            </seg>
            <seg n="78db8680">
              Förra året kostade nätläkarna i hela landet 523 miljoner kronor.
              Marknaden för nätläkare är ju helt oreglerad, och det blir dyrt
              för regionerna – det är en del regioner som har pratat om det.
              Bara under mars månad, då det förstås var en väldigt hög belastning
              på nätläkare, kostade den nätbaserade, privata vården skattebetalarna
              96 miljoner kronor, som då tas från regionerna. Att skära guld
              på en oreglerad marknad är inte hållbart, och det är väl kanske
              sådant som vi ska prata mer om efter covid-19, fru talman.
            </seg>
            <seg n="1f358913">
              Vi vill att den offentliga vården axar upp de digitala möjligheterna.
              Man ska ta ansvar för att det även finns digitalt baserad hälso-
              och sjukvård på vårdcentralerna i hela landet. Vi vill att regionerna
              ska ansvara för utvecklingen av infrastrukturen för de digitala
              vårdkontakterna i regionerna. De måste snabba på, och detta måste
              hänga ihop nationellt.
            </seg>
            <seg n="946e12b9">
              Primärvården måste kunna erbjuda digitala besök, inte minst för
              att öka tillgängligheten också i glesbygd, där det kan vara långt
              till närmaste vårdcentral. Under covid-19 har också flera vårdcentraler
              öppnat för den här möjligheten, och det är bra, tycker vi. Men
              man kan inte bara ha ”nätläkare-nätläkare”, utan det måste vara
              i kombination med tillgång till fysisk mottagning som patienterna
              kan hänvisas till för personlig konsultation.
            </seg>
            <seg n="cd7e03de">
              Det har varit frivilligt för regionerna att erbjuda möjlighet
              att exempelvis boka tid via webbsidor, vilket borde vara en självklarhet.
              Vi menar att det ska vara obligatoriskt. Vi är glada för att regionerna
              har växlat upp när det gäller digitalisering. Det är bra – det
              måste de fortsätta med – men mer måste hända. Det är bra med de
              initiativ vi har tagit i utskottet, fru talman.
            </seg>
            <seg n="53db4a39">
              Statistiken visar att den återstående medellivslängden vid både
              30 och 65 års ålder ökar mest för dem med eftergymnasial utbildning
              och minst för dem med grundskola. En grupp som fått sänkt medellivslängd
              är kvinnor med bara grundskola. Det är kvinnor ur arbetarklassen,
              exempelvis kvinnor som just nu jobbar inom äldreomsorgen, som
              vi ska prata om på fredag. De förlorar liv på det sättet. Därför
              vill vi erbjuda regelbundna hälsoundersökningar för dem i socioekonomiskt
              utsatta områden som inte själva går till doktorn. Efter det första
              besöket kan man tänka sig att de kanske får träffa en läkare eller
              får en psykologkontakt, sjuksköterskerådgivning och så vidare.
            </seg>
            <seg n="aec32291">
              Vi vill också satsa mer pengar i glesbygden. Det måste finnas
              bättre förutsättningar för dem som bor ute i landet, långt bort
              från tätorter, att ha en bra hälso- och sjukvård. Där kan digital
              sjukvård betyda mycket.
            </seg>
            <seg n="bc3b5b2e">
              Fru talman! Sedan finns den osynliga gruppen, som faller mellan
              stolarna. Vänstern vill att alla unionsmedborgare i Sverige, under
              de första tre månaderna och även därefter och oberoende av om
              de har det europeiska sjukförsäkringskortet, ska ha rätt till
              subventionerad hälso- och sjukvård, åtminstone ungefär som papperslösa.
              Detta har varit viktigt under covid-19. Jag har fått många rapporter
              om stora räkningar, och nu samlar man in pengar för att dessa
              människor ska kunna betala dem.
            </seg>
            <seg n="84d99ee9">
              I de flesta regioner görs en tolkning som slår hårt och där EU-medborgare
              utan europeiskt sjukförsäkringskort förväntas betala full kostnad
              för vård. Det finns otydligheter kring begreppet vård som inte
              kan anstå och kring vem som ska omfattas av lagen och vilken vård
              den ger rätt till. Detta skapar osäkerhet framför allt för enskilda,
              men också vårdpersonal hamnar i trista lägen. Detta har även SKR
              noterat, och de talar om just oklarheter i lagstiftningen och
              hur vi ska gå framåt.
            </seg>
            <seg n="a43179f6">
              Fru talman! Jag lyfter fram reservation 24.
            </seg>
          </u>
          <note type="speaker" n="02d1fb30">
            Anf. 30 LINA NORDQUIST (L):
          </note>
          <u who="Q16595953" xml:id="i-2a1f97cc0d0c3afe-0" n="ae9331b0">
            <seg n="3d865bcb">
              Fru talman! Jag vill prata om trygghet, delaktighet, kunskap
              och frihet.
            </seg>
            <seg n="77a73e7e">
              Först, på det temat, vill jag tacka Johan Hultberg, Camilla Waltersson
              Grönvall och mina andra kollegor i socialutskottet för att klok
              digitalisering snart kommer att ge en tryggare vård.
            </seg>
            <seg n="c07b3453">
              De flesta av oss tror nog att läkaren på vårdcentralen eller
              sjuksköterskan i hemsjukvården redan i dag kan se i vår journal
              allt vi varit med om, det som hänt oss och vilken vård vi har
              fått. Nix! När jag själv var en av de ansvariga för sjukvården
              i Uppsala län ville vi att patienter skulle kunna välja att låta
              en anhörig se delar av journalen eller hjälpa dem med läkartider.
              Nix! Vi fick skäll, för det hade varit att bryta mot lagen. Men
              snart blir det som hela tiden borde ha varit självklart äntligen
              möjligt. Det är naturligtvis min vård och min sjukdomshistoria,
              men informationen i journalen måste just därför kunna hjälpa mig
              så bra det bara går och så bra jag själv tillåter.
            </seg>
            <seg n="c73a0502">
              Vi tar bra steg på vägen, men vi liberaler vill mer. Vi vill
              att avancerad sjukvård för sällsynta tillstånd ska koncentreras
              i europeiska specialistcentrum. Vi vill ge valfrihet även för
              människor med beroendesjukdomar, inom beroendevården i hela landet,
              var man än bor.
            </seg>
            <seg n="aec6cdd4">
              Vi stöttar Centerpartiets förslag om en nationell organisation
              för ambulanshelikoptrar. Vi vill minska administrationen och dubbelkommandot,
              som följer med det oändligt överbyråkratiska system vi har just
              nu och som vi själva har byggt, med riktade statsbidrag. I stället
              vill vi stärka kunskapsstyrningen och jämställdhetsperspektivet
              i sjukvården.
            </seg>
            <seg n="2fa1f4e1">
              Jag är glad över att januariavtalet tydligt säger att vi måste
              ha fokus på arbetsmiljö, på patienten och på stärkt vård på landsbygden
              och i glesbygden. Detta tillsammans med våra övriga förslag tar
              oss längs vägen mot att bra sjukvård inte ska bero på vilken sjukdom,
              vilket kön eller vilket postnummer man har. Detta är mycket viktigt.
            </seg>
            <seg n="9f5b87e7">
              Apropå kunskapsstyrning kan man fråga sig vem det är som kör.
              Staten tycker att staten kör, regionerna vill köra själva men
              vi liberaler vill att det ska vara fakta, de anställda och patienterna
              själva som ska styra, i betydligt högre grad än i dag.
            </seg>
            <seg n="ba80c861">
              Jag vill särskilt lyfta fram vår reservation 14. Vårt krav där
              är att sjukvården i mycket högre grad än i dag ska få utvecklas
              där vården ges. Pandemin har visat vilken enorm kraft det finns
              i att släppa fram anställda, korta beslutsvägarna, stärka mandaten
              och minska detaljstyrningen från sådana som jag själv, till exempel.
            </seg>
            <seg n="76ca7208">
              Hur kan då detta gå till? Jo, det vi talar om i vår reservation
              14, som jag verkligen hoppas att vi kan få igenom nästa år, om
              inte nu, är att precis som forskningen helt baseras på att forskare
              granskar och ger råd till andra forskare – peer review – vill
              vi att man också inom sjukvården ska kunna stärka både anställda
              och patienter genom att göra det helt självklart att man regelbundet
              får be kunniga medicinska experter om råd. Det är människor från
              samma yrkesgrupp men från den plats i världen där vården i fråga
              är den allra bästa.
            </seg>
            <seg n="7bae96c4">
              Vad säger världsexperterna inom olika yrkesgrupper om hur vi
              ger vård? Hur gör man där behandlingsmetoderna eller arbetsmiljön
              är som allra bäst? Var brister vi? Hur kan vi utvecklas? Detta
              tror vi att vi skulle få väldigt bra svar på genom att låta dem
              som kan tala med andra som också kan och öka kraften där vården
              faktiskt bedrivs – helt enkelt låta de anställda fråga dem som
              vet.
            </seg>
            <seg n="72115b32">
              Slutligen tror jag att sjukvården behöver en synvända, ett totalt
              perspektivskifte, när det gäller vad vi egentligen ska fokusera
              på. Vi är otroligt glada över att i januariavtalet se svart på
              vitt att den husläkarreform som vi kämpat för sedan 70-talet äntligen
              kommer att kunna genomföras. Vi lyckades genomföra en husläkarlag
              på 90-talet. Det tog ett år – sedan var den borta – men nu ska
              den bli verklighet. Vi tror att en fast husläkare, med ett tak
              för hur många patienter det är rimligt att ha för patienternas
              skull och för arbetsmiljöns skull, är helt rätt väg att gå.
            </seg>
            <seg n="4a82ef42">
              Vi vill komplettera detta, fru talman, med en portalparagraf
              för sjukvården som tydligt visar varför vi har denna vård och
              varför vi har byggt denna gemenskap, nämligen att den som behöver
              vård ska ha rätt att få den vården, inte bara utifrån ett befolkningsperspektiv
              utan som individ, och rätt att välja var och vilken vårdgivare:
              m in kropp, min hälsa, mitt liv.
            </seg>
            <seg n="dc62c640">
              Politik för oss är att gång på gång välja vilket samhälle vi
              vill ha, i det här fallet vilken sjukvård vi vill bygga upp. Vi
              liberaler väljer kunskapens, frihetens och framtidens sjukvård.
            </seg>
          </u>
          <note type="speaker" n="65e90cf3">
            Anf. 31 DAG LARSSON (S):
          </note>
          <u who="Q5937190" xml:id="i-5c2240f45e21f6a2-0" n="2fef0b55">
            <seg n="1b787f01">
              Fru talman! I dag har vi en diskussion och debatt som handlar
              om sjukvårdens organisation. Jag måste erkänna att jag delar Camilla
              Waltersson Grönvalls ingång i resonemanget. Det är inte sjukvårdens
              organisation som jag främst går omkring och tänker på i dessa
              dagar, utan jag tänker på pandemin och den mycket stora och svåra
              utmaning som Sverige har att hantera. Sedan bör vi diskutera sjukvården
              och hur den är organiserad och fungerar i vårt samhälle och i
              vårt land. Jag ska göra ett försök.
            </seg>
            <seg n="0632de0a">
              Jag brukar ofta inleda med att tala om att jag är väldigt stolt
              över svensk sjukvård, och jag har blivit ännu mer stolt över den
              de senaste veckorna. Jag tycker att det är en enastående bedrift
              som svensk sjukvård har genomfört de senaste månaderna. Man har
              från personalens sida, från sjukhusledningarnas sida och från
              regionledningarnas sida – oavsett vilket politiskt parti man kommer
              från – lyckats få fram oerhört många fler intensivvårdsplatser.
              Man har fördubblat antalet intensivvårdsplatser i Sverige, och
              man har fyrdubblat dem här i Helsingfors. Det är en enastående
              bedrift som visar att svensk sjukvård är flexibel när det verkligen
              gäller. Det tyck ­ er jag att alla som arbetar i sjukvården på
              alla nivåer ska ha stor erkänsla för. Det är fantastiskt.
            </seg>
            <seg n="aed273c0">
              Jag har haft samtal med folk som arbetar på Nya Karolinska sjukhuset.
              De berättar också att det helt plötsligt har blivit möjligt för
              dem att få arbeta mer flexibelt. Statliga myndigheter och den
              statliga kontrollapparaten har hållits undan. Styrsystemen som
              sjukhusledningen har fört in till sjukhuspersonalen har lagts
              åt sidan. I stället har man koncentrerat sig på att lösa uppgiften
              att se till att Sverige har tillräckligt många intensivvårdsplatser.
              Och man har lyckats. Jag tycker att det är fantastiskt.
            </seg>
            <seg n="d9e4b8c0">
              Jag har tidigare i denna talarstol nämnt den stolthet som jag
              känner över de internationella jämförelser som har gjorts där
              man har tittat på svensk sjukvård. Svensk sjukvård rankas i topp.
              Den medicinska tidskriften The Lancet rankar svensk sjukvård som
              nr 4 i världen när det handlar om effektivitet, kvalitet och vårdresultat.
            </seg>
            <seg n="9210c112">
              När man funderar på att förändra svensk sjukvård – det behöver
              nämligen göras – tror jag att man ändå ska göra det med insikten
              att allt inte är dåligt i vårt system. Det är viktigt att när
              vi förändrar att vi gör det på ett sådant sätt att det inte skadar
              de fantastiska vårdresultat som vi ändå har i vårt land.
            </seg>
            <seg n="1feea2ce">
              När man funderar över svensk sjukvård är det också mycket intressant
              att se att vi har blivit allt bättre.
            </seg>
            <seg n="4caa8cb9">
              Fru talman! Om man på 1990-talet fick diagnosen prostatacancer
              eller bröstcancer var det ofta samma sak som att få en dödsdom.
              Det är fortfarande fruktansvärda sjukdomar, men de allra flesta
              överlever dessa sjukdomar i dag. Detta visar att sjukvården har
              lyckats bättre med att utveckla sitt arbete.
            </seg>
            <seg n="86faa6c5">
              Fru talman! Det finns saker och ting som vi borde bli bättre
              på, saker och ting som inte är tillräckligt bra. Karin Rågsjö
              nämnde en av de saker som jag själv kanske tycker är den viktigaste,
              och det handlar om ojämlikheten – den ojämlika folkhälsan.
            </seg>
            <seg n="dc911fcb">
              Enligt Statistiska centralbyråns uppgifter har vi nu för första
              gången på flera decennier en sjunkande medellivslängd bland lågutbildade
              kvinnor. Det är inte bara sjukvården som har att hantera detta,
              utan det är en samhällsutmaning. Men vi ser hur klassklyftorna
              när det gäller folkhälsan i vårt land växer. Jag tycker att det
              är den största utmaningen som vi måste försöka hantera i vårt
              samhälle.
            </seg>
            <seg n="136c8759">
              Lars-Erik Holm var generaldirektör på Socialstyrelsen före Olivia
              Wigzell. Han tog fram siffror som handlar om hur överdödligheten
              beroen ­ de på problem i sjukvården ser ut. Han tittade å ena
              sidan på om vi skulle kunna erbjuda lika bra sjukhus i hela Sverige
              åt alla. Å andra sidan tittade han på om vi skulle ha lika bra
              sjukvårdsutfall för alla i vårt land som för den grupp som har
              högst utbildning. Det är nämligen de som har bäst hälsa och som
              brukar få bäst vårdresultat. Sedan jämförde han dem med var ­
              andra. Då kunde han konstatera att om vi skulle få bort de regionala
              orätt ­ visorna – skillnaderna mellan sjukhus – skulle vi kunna
              rädda 800 männi ­ skor från att dö i cancer varje år. Om vi fick
              bort klassklyftorna i cancer ­ sjukvården skulle vi kunna rädda
              2 000 människor om året. När det hand ­ lar om hjärt-kärlsjukdomar
              kan man konstatera att vi skulle kunna få bort 2 000 dödsfall
              om vi fick bort skillnaderna mellan sjukhus. Men om vi fick bort
              klassklyftorna när det gäller hjärt-kärlsjukdomar skulle vi räd
              ­ da 6 000 människor om året.
            </seg>
            <seg n="0cca0dcf">
              Fru talman! Det är sådant som får mig att tycka att jämlikhetsfrågan
              faktiskt är den viktigaste utmaningen för sjukvården, viktigare
              än de regio ­ nala skillnaderna. De regionala skillnaderna är
              viktiga, men det är inte den tyngsta och svåraste uppgiften att
              få bort dem.
            </seg>
            <seg n="24956784">
              Flera talare tidigare har nämnt de bekymmer och utmaningar som
              sjukvården har med tillgänglighet. Jag skulle vilja lägga till
              bemötande. Vi är inte tillräckligt bra på dessa punkter. Vi är
              inte sämst i Europa, men vi är inte tillräckligt bra. Där finns
              det saker och ting att göra när det handlar om kömiljarden. Jag
              tycker att den nya kömiljarden är betydligt klokare än den gamla.
              Nu mäter man varje region mot sig själv. Man får tävla mot sina
              tidigare resultat. Glesbygdsregioner ställs inte mot storstadsregionen
              Helsingfors. Det gör att tävlingen om att bli bättre i fråga om
              tillgänglighet blir rimligare för regionerna att hantera.
            </seg>
            <seg n="d705466f">
              Vi har utmaningar som handlar om de ökande vårdbehoven. Andelen
              av befolkningen som är över 80 år gammal ökar kraftigt de kommande
              decennierna. Det gör att sjukvården kommer att behöva rejäla resurstillskott
              framöver. Vi behöver fler som vill arbeta i vården, och vi behöver
              bygga ut vården. Det tycker jag ställer kraven på ytterligare
              skattesänkningar i en relief. Man bör betänka detta.
            </seg>
            <seg n="de352b9e">
              Fru talman! Avslutningsvis vill jag ändå komma in på ett område
              som inte fullt ut formellt faller inom den regionalt organiserade
              sjukvårdens ansvarsområde, men det är ändå sjukvård. Det handlar
              om den kommunala sjukvården. När vi har kommit förbi pandemin
              – när vi har kommit förbi covid-19 – behöver vi tala om äldreomsorgen
              och om kommunal sjukvård. Samtidigt som jag är stolt över hur
              flexibel den regionala sjukvården har varit för att hantera behovet
              av intensivvårdsplatser – jag är fortfarande stolt över alla som
              arbetar i sjukvården, oavsett om de jobbar i kommunal sjukvård
              eller i regional sjukvård – kan jag konstatera att man i vissa
              delar av Sverige, i synnerhet i Helsingforssregionen, har misslyckats
              med att skydda våra äldre från att insjukna i covid-19.
            </seg>
            <seg n="b16ec5b8">
              Jag ska bara slänga ut en liten krok och en liten fundering.
              Man kan ändå konstatera att 40 procent av dem som arbetar i den
              kommunala sjukvården i Helsingfors arbetar som timanställda. Den
              nationella siffran är 10 procent. Jag tror att en del av bekymren
              ligger i att vi inte har varit beredda att se till att personalen
              i den kommunala hemsjukvården har rimliga arbetsvillkor. Man får
              vad man betalar för, fru talman.
            </seg>
          </u>
          <note type="speaker" n="e5dc7bae">
            Anf. 32 PERNILLA STÅLHAMMAR (MP):
          </note>
          <u who="Q18454922" xml:id="i-a8dc6a447b95fdf9-1" n="106b1117" next="i-69585a5de10a8756-1">
            <seg n="cd17b2c4">
              Fru talman! Klockan 14.00 varje vardag slår så många som 1,5
              miljoner tittare i Sverige på tv:n. Det har blivit vår samlingspunkt
              under de senaste tre månaderna – vår nya lägereld. Vid dagens
              lägereld fick vi veta att 96 nya dödsfall har skett. 4 125 människor
              har dött i denna fruktansvärda nya sjukdom de senaste tre månaderna.
              Var och en av dessa 4 125 människor, fru talman, är någons nära,
              någons familj, någons vän. Mina tankar går till alla dem som har
              drabbats.
            </seg>
            <seg n="66a20909">
              Min tacksamhet går till alla er som jobbar inom vården – som
              går till jobbet varje dag och sliter långa pass för att rädda
              liv, ibland faktiskt med risk för era egna liv. Ni gör ett enastående
              arbete. Det var faktiskt så att vi inte var helt beredda på den
              här krisen när den kom. Ingen i världen var beredd på en pandemi
              som denna, inte heller vi i Sverige. Trots att vi har en vård
              som är i världsklass, och som kommer att bli ännu bättre genom
              alla beslut vi ska fatta framöver, fanns beredskapen alltså inte
              helt och hållet där när pandemin slog till.
            </seg>
            <seg n="1b155c1c">
              I dag ska vi fokusera på förändringar och strukturer inom hälso-
              och sjukvården. Jag har kort talartid, bara fyra minuter, men
              jag kan säga att vi snart kommer att lägga fram en primärvårdsproposition.
              Det är en reform som vi har jobbat länge med och som är grön.
              Den kommer att vara närmare människan och fokusera på en bredare
              hälsa – inte bara den fysiska utan även den psykiska. Den kommer
              att se mer av människan ur ett folkhälsoperspektiv. Vi gröna vill
              också arbeta mycket med medicinsk forskning och life science,
              och även där kommer det att fattas beslut. Vi ska också jobba
              klokt och smart med digitaliseringen i vården.
            </seg>
            <seg n="fa501e56">
              Just nu, fru talman, måste vi dock fokusera på att upprätthålla
              vården, som är så ansträngd. Det gäller även när solen lyser på
              oss, som i dag – jag gick längs Götgatan för att komma hit till
              riksdagen i dag, och det såg faktiskt ut som vilken dag som helst
              ett annat år, utan pandemi. Vi får inte slappna av nu bara för
              att solen kommer fram och för att vi har nått en platå, utan vi
              måste hålla i och hålla ut. Annars kommer vården inte att klara
              den här prövningen, och då kommer fler att få sätta livet till
              som inte behöver göra det.
            </seg>
            <seg n="dd4baaf4">
              Vi måste fokusera på testningen; vi måste få igång en storskalig
              testning som är smart och strategisk. Det måste komma igång nu.
              Vi måste även fokusera på det som kommer sedan, det vill säga
              rehabiliteringen. Vi har nämligen också sett att corona slår väldigt
              hårt mot kroppen på olika sätt, inte bara mot lungorna utan även
              mot nervsystemet och så vidare. Vi måste också titta på alla dem
              som fastnar i något slags sjukdom som håller på i flera månader,
              och vi måste planera för att den uppskjutna vården inte ska bli
              för uppskjuten och för att vi ska klara av den på ett bra sätt.
            </seg>
            <seg n="28d377c5">
              I framtiden kommer vi att dra många lärdomar av detta, såväl
              vad gäller beredskapen som vad gäller hur vi kan effektivisera
              vården i ett normaltillstånd.
            </seg>
          </u>
          <note n="67f99929">
            Överläggningen var härmed avslutad.
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="5428f797">
            § 9 Bordläggning
          </note>
          <note n="cf832d90">
            Följande dokument anmäldes och bordlades:
          </note>
          <u who="Q18454922" xml:id="i-69585a5de10a8756-1" n="106b1117" prev="i-a8dc6a447b95fdf9-1">
            <seg n="d7483edc">
              EU-dokument
            </seg>
            <seg n="5a16f555">
              2019/20:405 Åtgärder för företag och konsumenter vid inställda
              resor med anledning av coronakrisen
            </seg>
            <seg n="0a7eb567">
              2019/20:406 Kinas ansvar för coronapandemin
            </seg>
            <seg n="675401be">
              Skriftligt svar på följande fråga hade kommit in:
            </seg>
            <seg n="a00c85cf">
              2019/20:1338 Additionellt bistånd för att minska pandemins effekter
            </seg>
            <seg n="4285ebfd">
              Anf. 10 LOUISE MEIJER (M) replik
            </seg>
            <seg n="6b674456">
              Anf. 32 PERNILLA STÅLHAMMAR (MP)
            </seg>
          </u>
          <note n="24a13610">
            COM(2020) 206 Förslag till Europaparlamentets och rådets förordning
            om ändring av förordning (EU) nr 1303/2013 vad gäller medlen för
            den särskilda tilldelningen för sysselsättningsinitiativet för
            unga
          </note>
          <note n="915514b2">
            Finansutskottets betänkande
          </note>
          <note n="46ea6f97">
            2019/20:FiU59 Extra ändringsbudget för 2020 – Anpassningar av
            reglerna om stöd vid korttidsarbete och tillfälliga anstånd samt
            ett effektivare informationsutbyte inom Skatteverket m.m. med
            anledning av corona ­ viruset
          </note>
          <note n="fcd4a5da">
            § 10 Anmälan om interpellationer
          </note>
          <note n="1351c58b">
            Följande interpellationer hade framställts:
          </note>
          <note n="9a22166e">
            den 25 maj
          </note>
          <note n="8969d24a">
            av Angelica Lundberg (SD)
          </note>
          <note n="f4210ae8">
            till statsrådet Lena Micko (S)
          </note>
          <note n="391db7e2">
            av Tobias Andersson (SD)
          </note>
          <note n="e7954789">
            till utrikesminister Ann Linde (S)
          </note>
          <note n="0b5bb3e3">
            2019/20:407 Prioritering av elever vid skolval
          </note>
          <note n="dd3ce61c">
            av Dennis Dioukarev (SD)
          </note>
          <note n="f9df6f8b">
            till utbildningsminister Anna Ekström (S)
          </note>
          <note n="8ae0026e">
            § 11 Anmälan om skriftligt svar på fråga
          </note>
          <note n="9a22166e">
            den 25 maj
          </note>
          <note n="00e4cdfe">
            av Yasmine Posio (V)
          </note>
          <note n="d6305f04">
            till statsrådet Peter Eriksson (MP)
          </note>
          <note n="50bc1936">
            § 12 Kammaren åtskildes kl. 15.41.
          </note>
          <note n="467faf89">
            Sammanträdet leddes
          </note>
          <note n="1c7811fe">
            av förste vice talmannen från dess början till och med § 8 anf.
            27 (delvis) och
          </note>
          <note n="8cecf8bc">
            av tredje vice talmannen därefter till dess slut.
          </note>
          <note n="8630bbdf">
            Vid protokollet
          </note>
          <note n="c44267c8">
            EMMA PAAKKINEN
          </note>
          <note n="90163cda">
            / Olof Pilo
          </note>
          <note n="589ca5bf">
            Innehållsförteckning
          </note>
          <note n="7689974a">
            § 1 Justering av protokoll
          </note>
          <note n="4e854085">
            § 2 Fastställande av dag för riksmötets start 2020/21
          </note>
          <note n="fcf4227d">
            § 3 Ärenden för bordläggning
          </note>
          <note n="2f535d50">
            § 4 Rättelse i lagen om näringsförbud
          </note>
          <note n="859c445f">
            Finansutskottets betänkande 2019/20:FiU58
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="21425edd">
            § 5 Ökat skydd mot hedersrelaterad brottslighet
          </note>
          <note n="cc8f5d36">
            Justitieutskottets betänkande 2019/20:JuU23
          </note>
          <note n="5d6091f7">
            Anf. 1 LOUISE MEIJER (M)
          </note>
          <note n="17c4bd3b">
            Anf. 2 KATJA NYBERG (SD)
          </note>
          <note n="05f958a2">
            Anf. 3 ILONA SZATMARI WALDAU (V)
          </note>
          <note n="0e1a501e">
            Anf. 4 DÉSIRÉE PETHRUS (KD)
          </note>
          <note n="bd6e8348">
            Anf. 5 MARIA STRÖMKVIST (S)
          </note>
          <note n="866d47c1">
            Anf. 6 JOHAN HEDIN (C)
          </note>
          <note n="7bfb3c05">
            Anf. 7 JUNO BLOM (L)
          </note>
          <note n="287c63f5">
            Anf. 8 LOUISE MEIJER (M) replik
          </note>
          <note n="675d0480">
            Anf. 9 JUNO BLOM (L) replik
          </note>
          <note n="9f0bcead">
            Anf. 11 DÉSIRÉE PETHRUS (KD) replik
          </note>
          <note n="e28b354e">
            Anf. 12 JUNO BLOM (L) replik
          </note>
          <note n="f515f21a">
            Anf. 13 DÉSIRÉE PETHRUS (KD) replik
          </note>
          <note n="fc3b136c">
            Anf. 14 JUNO BLOM (L) replik
          </note>
          <note n="16acf233">
            Anf. 15 JOHANNA ÖFVERBECK (MP)
          </note>
          <note n="89f7631b">
            Anf. 16 AMINEH KAKABAVEH (-)
          </note>
          <note n="91e014f7">
            Anf. 17 ILONA SZATMARI WALDAU (V) replik
          </note>
          <note n="8db89fd5">
            Anf. 18 AMINEH KAKABAVEH (-) replik
          </note>
          <note n="4b09b76a">
            Anf. 19 ILONA SZATMARI WALDAU (V) replik
          </note>
          <note n="d8006b1a">
            Anf. 20 AMINEH KAKABAVEH (-) replik
          </note>
          <note n="2e93531c">
            Anf. 21 HELENA VILHELMSSON (C)
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="f8f20b66">
            § 6 Stärkt integritet i Rättsmedicinalverkets verksamhet
          </note>
          <note n="ebf37afe">
            Justitieutskottets betänkande 2019/20:JuU24
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="4c109e66">
            § 7 En effektivare hantering av ärenden om överförande av straffverkställighet
          </note>
          <note n="302115f7">
            Justitieutskottets betänkande 2019/20:JuU40
          </note>
          <note n="0bc20d10">
            Anf. 22 MIKAEL DAMSGAARD (M)
          </note>
          <note n="2397e35a">
            Anf. 23 KATJA NYBERG (SD)
          </note>
          <note n="fd864e52">
            Anf. 24 ANDREAS CARLSON (KD)
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="e416b561">
            § 8 Hälso- och sjukvårdens organisation m.m.
          </note>
          <note n="634825f5">
            Socialutskottets betänkande 2019/20:SoU11
          </note>
          <note n="3c99c453">
            Anf. 25 ACKO ANKARBERG JOHANSSON (KD)
          </note>
          <note n="7d747ae7">
            Anf. 26 CAMILLA WALTERSSON GRÖNVALL (M)
          </note>
          <note n="4822badd">
            Anf. 27 KATJA NYBERG (SD)
          </note>
          <note n="a989fd77">
            Anf. 28 SOFIA NILSSON (C)
          </note>
          <note n="456822cd">
            Anf. 29 KARIN RÅGSJÖ (V)
          </note>
          <note n="6987474e">
            Anf. 30 LINA NORDQUIST (L)
          </note>
          <note n="f4474ca3">
            Anf. 31 DAG LARSSON (S)
          </note>
          <note n="dd1ccbf1">
            (Beslut skulle fattas den 27 maj.)
          </note>
          <note n="5428f797">
            § 9 Bordläggning
          </note>
          <note n="fcd4a5da">
            § 10 Anmälan om interpellationer
          </note>
          <note n="8ae0026e">
            § 11 Anmälan om skriftligt svar på fråga
          </note>
          <note n="50bc1936">
            § 12 Kammaren åtskildes kl. 15.41.
          </note>
          <note n="14a664ca">
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
