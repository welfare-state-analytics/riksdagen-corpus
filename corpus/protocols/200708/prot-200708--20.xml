<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--20</head>
          <docDate when="2007-11-01">2007-11-01</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-2cdc40520dfff9f7-0" who="unknown">
            <seg>
              2007/08:20
            </seg>
          </u>
          <note>
            Torsdagen den 1 november
          </note>
          <note>
            Kl. 14:00 - 14:49
          </note>
          <note>
            1 § Justering av protokoll
          </note>
          <note>
            Justerades protokollet för den 26 oktober.
          </note>
          <note>
            2 § Statsministerns frågestund
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <u xml:id="i-2cdc40520dfff9f7-1" who="unknown">
            <seg>
              Vi går över till statsministerns frågestund. Jag vill börja med
              att hälsa statsministern välkommen till kammaren.
            </seg>
          </u>
          <u xml:id="i-2cdc40520dfff9f7-2" who="unknown">
            <seg>
              Statsministerns ledarskap och krisberedskapen
            </seg>
          </u>
          <note type="speaker">
            Anf. 2 SVEN-ERIK ÖSTERBERG (s):
          </note>
          <u xml:id="i-2cdc40520dfff9f7-3" next="i-2cdc40520dfff9f7-6" who="Q3370194">
            <seg>
              Herr talman! Med anledning av de turer som har varit den senaste
              veckan beträffande statsministerns närmaste medarbetare har jag
              tre raka frågor att ställa till statsministern.
            </seg>
          </u>
          <u xml:id="i-2cdc40520dfff9f7-4" prev="i-2cdc40520dfff9f7-3" who="Q3370194">
            <seg>
              För det första vill jag höra statsministern tydligt utveckla
              hur han ser på sitt eget omdöme i Schenströmaffären. Anser statsministern
              att han har hanterat händelserna den senaste veckan på det omdömesgilla
              sätt som man kan förvänta sig av en statsminister?
            </seg>
          </u>
          <u xml:id="i-2cdc40520dfff9f7-5" prev="i-2cdc40520dfff9f7-3" who="Q3370194">
            <seg>
              För det andra undrar jag vad Schenströms avgång säger mer generellt
              om statsministerns ledarskap, hela dugligheten som ledare det
              första året som statsminister och inte minst förmågan att hålla
              ihop regering och regeringskansli såsom ankommer på en statsminister.
            </seg>
          </u>
          <u xml:id="i-2cdc40520dfff9f7-6" prev="i-2cdc40520dfff9f7-3" who="Q3370194">
            <seg>
              För det tredje undrar jag om statsministern inser att den nya
              krisorganisation som statsministern själv presenterade den 4 oktober
              med fokus på statsministerns statssekreterares roll havererat
              redan innan den har satts i sjön. Är det inte dags att lämna över
              till Försvarsberedningen eftersom det inte har fungerat så här
              långt?
            </seg>
          </u>
          <note type="speaker">
            Anf. 3 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-7" next="i-2cdc40520dfff9f7-10" who="Q52920">
            <seg>
              Herr talman! Det är i tider som denna som man väldigt ofta får
              höra att nu bör du släppa alla dina principer och överge alla
              dina vänner. Jag tror att det helt enkelt beror på vilken typ
              av virke du är av som människa.
            </seg>
          </u>
          <u xml:id="i-2cdc40520dfff9f7-8" prev="i-2cdc40520dfff9f7-7" who="Q52920">
            <seg>
              Jag vill göra klar min syn på ledarskap. Det handlar om att stå
              vid sidan av och stödja de människor som jag har jobbat med i
              många år. Det kan vara i mitt parti, det kan vara i regering och
              det kan vara nära medarbetare. De ska känna att den tillit vi
              har byggt upp spelar roll. De ska känna att det förtroendet gäller
              till dess jag vet något annat. Om det är en felaktig ledarskapsprincip
              är jag tydligen av fel virke.
            </seg>
          </u>
          <u xml:id="i-2cdc40520dfff9f7-9" prev="i-2cdc40520dfff9f7-7" who="Q52920">
            <seg>
              Men jag vill också säga att jag också har på mitt ansvar att
              agera när fakta bryter förtroende, när jag får uppgifter om att
              saker och ting inte har skötts på det sätt de ska eller när jag
              inte har fått den information jag kan förvänta mig. Det ligger
              också i mitt ledarskap. Hur man bedömer det får andra återkomma
              till.
            </seg>
          </u>
          <u xml:id="i-2cdc40520dfff9f7-10" prev="i-2cdc40520dfff9f7-7" who="Q52920">
            <seg>
              Jag ska gärna återkomma till frågan om krishanteringen. Det finns
              anledning att notera att den inte har beskrivits korrekt de senaste
              dagarna.
            </seg>
          </u>
          <note type="speaker">
            Anf. 4 SVEN-ERIK ÖSTERBERG (s):
          </note>
          <u xml:id="i-2cdc40520dfff9f7-11" next="i-2cdc40520dfff9f7-12" who="Q3370194">
            <seg>
              Herr talman! Det förvånar mig att statsministern inte kan svara
              på frågan om krishanteringen. Det finns ett starkt tryck i den
              frågan. Jag vädjar igen om att få ett besked i den frågan.
            </seg>
          </u>
          <u xml:id="i-2cdc40520dfff9f7-12" prev="i-2cdc40520dfff9f7-11" who="Q3370194">
            <seg>
              Dessutom skulle jag vilja fråga: Var det så att statsministern
              hänvisade till rikets säkerhet för att inte lämna ut jourlistorna
              av det skälet att statsministern ville skydda en medarbetare som
              hade betett sig på ett sätt som inte var förenligt med vad man
              gör i tjänsten?
            </seg>
          </u>
          <note type="speaker">
            Anf. 5 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-13" next="i-2cdc40520dfff9f7-16" who="Q52920">
            <seg>
              Herr talman! De senaste dagarna har det funnits uppgifter om
              hur jour- och krisberedskap sköts i Regeringskansliet. Väldigt
              ofta har det blivit fel. En del har beskrivit den kris- och jourberedskap
              som fanns tiden före tsunamin. En del har beskrivit det som att
              den nya organisation som är på väg fram under ledarskap av Christina
              Salomonsson redan skulle vara på plats. Inget av detta stämmer.
            </seg>
          </u>
          <u xml:id="i-2cdc40520dfff9f7-14" prev="i-2cdc40520dfff9f7-13" who="Q52920">
            <seg>
              En återkommande uppgift verkar beskriva den uppfattningen att
              det finns en person allena som utgör hela jour- och beredskapssystemet.
              Det är felaktigt. Det finns ett opolitiskt jour- och beredskapssystem
              och det finns en politisk del på flera departement. Det är en
              grupp människor som tillsammans utgör Sveriges jour- och beredskapssystem.
            </seg>
          </u>
          <u xml:id="i-2cdc40520dfff9f7-15" prev="i-2cdc40520dfff9f7-13" who="Q52920">
            <seg>
              När riksdagen vill få fördjupad och ytterligare information om
              hur kris- och jourberedskap fungerar och hur den nya organisation
              som är på väg att sättas upp kommer att fungera är jag beredd
              att säkerställa att detta ska komma till stånd med relevant personal
              som beskriver detta.
            </seg>
          </u>
          <u xml:id="i-2cdc40520dfff9f7-16" prev="i-2cdc40520dfff9f7-13" who="Q52920">
            <seg>
              Förtroendet för krisberedskapen
            </seg>
          </u>
          <note type="speaker">
            Anf. 6 ALICE ÅSTRÖM (v):
          </note>
          <u xml:id="i-2cdc40520dfff9f7-17" next="i-2cdc40520dfff9f7-18" who="Q4354173">
            <seg>
              Herr talman! Min fråga till statsministern handlar om statsministerns
              agerande under de senaste dagarna. Statsministern sade att det
              har funnits missuppfattningar när det gäller jourberedskapen,
              att det handlar om en grupp människor och att den finns på flera
              olika håll. Men statsministern har också under de senaste dagarna
              vid förfrågan hänvisat till sekretess och till rikets säkerhet.
              Det kan inte vara rimligt att svara på en fråga om huruvida denna
              statssekreterare var en del i den här jouren genom att hänvisa
              till sekretess. Detta gäller någonting som hände en kväll för
              ett par dagar sedan. Det skulle dessutom inte avslöja några hemligheter
              alls.
            </seg>
          </u>
          <u xml:id="i-2cdc40520dfff9f7-18" prev="i-2cdc40520dfff9f7-17" who="Q4354173">
            <seg>
              Statsministerns agerande har gjort att det finns en misstro hos
              människor om att det finns en fungerande krisberedskap. Hur tänker
              nu statsministern agera? Tänker statsministern lägga korten på
              bordet när det gäller statssekreteraren? Hur tänker statsministern
              återuppbygga förtroendet för krisberedskapen?
            </seg>
          </u>
          <note type="speaker">
            Anf. 7 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-19" who="Q52920">
            <seg>
              Herr talman! Vi tar mycket allvarligt på frågor om jour och beredskap.
              Jag kan därför inför Sveriges riksdag bekräfta att Ulrica Schenström
              ingick i den pool av personer i Regeringskansliet som hade jour
              och beredskap under denna kväll. Det fick jag information om tidigt
              på onsdag morgon. Regeringen har i dag fattat beslut om att häva
              sekretessen i denna del.
            </seg>
          </u>
          <note type="speaker">
            Anf. 8 ALICE ÅSTRÖM (v):
          </note>
          <u xml:id="i-2cdc40520dfff9f7-20" who="Q4354173">
            <seg>
              Herr talman! Statsministerns agerande de senaste dagarna, att
              inte svara på den frågan, har skapat en otrygghet och en osäkerhet
              hos den svenska befolkningen. Tyvärr har vi erfarenheter av två
              stora kriser där många svenskar har varit inblandade. Nu är det
              av allra största vikt att vi arbetar för att återupprätta förtroendet
              för krisberedskapen. Vilka åtgärder planerar statsministern att
              vidta för att säkerställa att förtroendet återigen kan byggas
              upp?
            </seg>
          </u>
          <note type="speaker">
            Anf. 9 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-21" next="i-2cdc40520dfff9f7-23" who="Q52920">
            <seg>
              Herr talman! Ingenting har skett som har påverkat någon människa
              i Sverige. Det kanske kan finnas anledning att påminna om det.
              Det har spekulerats väldigt mycket, men ingenting har hänt. Nu
              är en ny krisorganisation på väg att sättas upp. Den är byggd
              på en utpekad chefstjänsteman som är opolitisk och som till sin
              hjälp kommer att ha en biträdande chef med ett tydligare ansvar
              för att initiera krisledningsarbete inne i Regeringskansliet.
              Det är en slutsats vi har dragit efter mångårig erfarenhet, utredningar
              och diskussioner i Sveriges riksdag om att krishanteringen har
              varit otillräcklig.
            </seg>
          </u>
          <u xml:id="i-2cdc40520dfff9f7-22" prev="i-2cdc40520dfff9f7-21" who="Q52920">
            <seg>
              Jag har tagit mitt ansvar genom att nu arbeta för att få denna
              förändrade och förbättrade krishanteringsfunktion på plats. Regeringen
              har utsett dess kommande chef. Den är under införande. Därmed
              återupprättar vi också svenska folkets förtroende till den del
              det nu skulle vara svett i kanten.
            </seg>
          </u>
          <u xml:id="i-2cdc40520dfff9f7-23" prev="i-2cdc40520dfff9f7-21" who="Q52920">
            <seg>
              Krishanteringsförmågan
            </seg>
          </u>
          <note type="speaker">
            Anf. 10 PETER ERIKSSON (mp):
          </note>
          <u xml:id="i-2cdc40520dfff9f7-24" who="Q470630">
            <seg>
              Herr talman! Jag tycker att det här är en ganska tråkig historia.
              Det som har hänt skadar antagligen förtroendet för regeringen
              och för statsministern men också för den svenska krishanteringsförmågan
              eftersom den redan tidigare har varit ifrågasatt vid flera tillfällen,
              och särskilt under tsunamikrisen. Jag tror att det är många runt
              om i Sverige som ställer sig den grundläggande frågan som inte
              bara handlar om vem som hade jour och om det var så att statssekreterare
              Schenström hade jour den aktuella kvällen, som nu tycks vara fallet,
              utan också om vad som hade hänt om det hade skett en allvarlig
              händelse, en krissituation, som den statssekreteraren då hade
              haft i uppgift att ha hand om. Var låg statsministerns ansvar
              i detta? Vad skulle ha hänt om det verkligen hade varit en kris?
            </seg>
          </u>
          <note type="speaker">
            Anf. 11 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-25" next="i-2cdc40520dfff9f7-26" who="Q52920">
            <seg>
              Herr talman! Jag har kommit hit för att svara på frågor av en
              karaktär som ställs rakt och där jag kan svara, men ska ni be
              mig spekulera kanske vi får välja ett annat forum än statsministerns
              frågestund. Jag tror att alla kan känna respekt för att jag inte
              kan stå här och måla scenarier som inte har utspelat sig. Så kan
              man inte heller hantera krishanteringsfrågor. Jag har ingen anledning
              att sända signaler av oro till svenska folket.
            </seg>
          </u>
          <u xml:id="i-2cdc40520dfff9f7-26" prev="i-2cdc40520dfff9f7-25" who="Q52920">
            <seg>
              Krishanteringen ska fungera. Krishanteringen är under förändring.
              Vi är övertygade om att det system som snart kommer på plats innebär
              ytterligare en kvalitetsförbättring jämfört med det system vi
              har haft fram till nu.
            </seg>
          </u>
          <note type="speaker">
            Anf. 12 PETER ERIKSSON (mp):
          </note>
          <u xml:id="i-2cdc40520dfff9f7-27" next="i-2cdc40520dfff9f7-28" who="Q470630">
            <seg>
              Herr talman! Den fråga som återstår handlar om regeringens åsikt
              om hanteringen av krisfrågorna.
            </seg>
          </u>
          <u xml:id="i-2cdc40520dfff9f7-28" prev="i-2cdc40520dfff9f7-27" who="Q470630">
            <seg>
              Är det inte dags att erkänna att det vore bättre att som övriga
              partier i riksdagen har velat, önskat och begärt under en ganska
              lång tid lägga över ansvaret på krishanteringsfrågorna på myndigheter
              i stället för att det ska ligga på Statsrådsberedningen där statssekreterare
              och högt uppsatta tjänstemän nära Fredrik Reinfeldt fortfarande
              ska ansvara för rikets krishantering?
            </seg>
          </u>
          <note type="speaker">
            Anf. 13 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-29" next="i-2cdc40520dfff9f7-33" who="Q52920">
            <seg>
              Herr talman! Detta är inte en korrekt beskrivning. Det kommer
              aldrig att vara fråga om att Regeringskansliet hanterar Sveriges
              hela krishantering. Sverige har valt att utifrån mångårig tradition
              låta självständiga myndigheter och ämbetsverk utföra beredskaps-
              och krishantering.
            </seg>
          </u>
          <u xml:id="i-2cdc40520dfff9f7-30" prev="i-2cdc40520dfff9f7-29" who="Q52920">
            <seg>
              Den som en vanlig, lugn dag har en uppgift ska ha samma uppgift
              den dag krisen kommer. Då är man bäst insatt och bäst förberedd
              för att utföra arbetet. Det är dessa självständiga myndigheter
              som i grunden är den svenska krishanteringen.
            </seg>
          </u>
          <u xml:id="i-2cdc40520dfff9f7-31" prev="i-2cdc40520dfff9f7-29" who="Q52920">
            <seg>
              Det vi har identifierat är att det också väldigt ofta finns en
              form av inre samordningsansvar i Regeringskansliet. Det är ett
              tryck på att statsminister och andra politiska makthavare rätt
              sätter sig in i situationen och kan förmedla till svenska folket
              vad som har hänt och också har beredskap att agera för att kunna
              fatta politiska beslut.
            </seg>
          </u>
          <u xml:id="i-2cdc40520dfff9f7-32" prev="i-2cdc40520dfff9f7-29" who="Q52920">
            <seg>
              Det är inte att leda krishanteringen. Det är att ta vår del av
              ansvaret. För detta håller vi på att inrätta en krishanteringsfunktion
              som avpolitiserar delar av krishanteringen jämfört med i dag eftersom
              det inrättas en tjänst för en opolitisk chefstjänsteman med en
              biträdande tjänsteman som högsta ansvariga.
            </seg>
          </u>
          <u xml:id="i-2cdc40520dfff9f7-33" prev="i-2cdc40520dfff9f7-29" who="Q52920">
            <seg>
              Internationellt samarbete i klimatfrågan
            </seg>
          </u>
          <note type="speaker">
            Anf. 14 ANNA KINBERG BATRA (m):
          </note>
          <u xml:id="i-2cdc40520dfff9f7-34" next="i-2cdc40520dfff9f7-36" who="Q4767161">
            <seg>
              Herr talman! Jag har med mig det senaste numret av tidningen
              Veckans Affärer som kom i dag. Jag tänkte ställa en sakpolitisk
              fråga med utgångspunkt från detta. Det är det så kallade gröna
              numret där statsministern syns på omslaget i en likaledes grön
              tröja. Den hade han också på sig under den moderata partistämman
              nu i helgen där han talade mycket om vikten av att samarbeta internationellt
              i klimatfrågan.
            </seg>
          </u>
          <u xml:id="i-2cdc40520dfff9f7-35" prev="i-2cdc40520dfff9f7-34" who="Q4767161">
            <seg>
              EU:s stats- och regeringschefer träffades häromveckan och kom
              då överens om det reformerade fördraget. Det frigör förhoppningsvis
              politisk kraft att gå vidare i just angelägna frågor som till
              exempel klimatfrågan. Därför undrar jag hur statsministern har
              hunnit börja förbereda det kommande toppmöte som är redan till
              lucia.
            </seg>
          </u>
          <u xml:id="i-2cdc40520dfff9f7-36" prev="i-2cdc40520dfff9f7-34" who="Q4767161">
            <seg>
              Hur ska statsministern se till att det toppmötet blir så grönt
              som möjligt i och även utanför EU?
            </seg>
          </u>
          <note type="speaker">
            Anf. 15 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-37" next="i-2cdc40520dfff9f7-38" who="Q52920">
            <seg>
              Herr talman! Jag kan inte vara med i något internationellt sammanhang
              där klimatfrågan nu inte är helt central. Jag har under måndag
              och tisdag varit i Oslo under Nordiska rådets session och också
              genomfört nordisk-baltiska och nordiska statsministermöten där
              vi har pratat om just detta hur vi ska samordna oss för att säkerställa
              att vi får en förhandlingsstart på Bali och att vi får en bra
              internationell press för att få till stånd ett avtal helst hösten
              2009 då toppmötet ska vara i Köpenhamn och då vi har svenskt ordförandeskap
              i Europeiska unionen.
            </seg>
          </u>
          <u xml:id="i-2cdc40520dfff9f7-38" prev="i-2cdc40520dfff9f7-37" who="Q52920">
            <seg>
              Det är också min övertygelse att det av det skälet säkert finns
              anledning att återkomma till detta på decembertoppmötet även om
              nästa steg i EU:s diskussion handlar om bördefördelningsrapporten
              från kommissionen som handlar om mycket av det förnybara som ska
              växlas in men där kommissionspresidenten Barroso meddelade vid
              senaste toppmötet att det nu förskjuts till januari, mycket för
              att inte äventyra förutsättningarna för förhandlingsstarten på
              Bali.
            </seg>
          </u>
          <note>
            Behovet av en civilkuragelag
          </note>
          <note type="speaker">
            Anf. 16 STEFAN ATTEFALL (kd):
          </note>
          <u xml:id="i-2cdc40520dfff9f7-39" next="i-2cdc40520dfff9f7-42" who="Q966884">
            <seg>
              Herr talman! Jag vill ta upp frågan om våldet i vårt samhälle.
              Vi är många som oroas över våldsutvecklingen, och vi har också
              haft ett antal uppmärksammade fall under senare tid.
            </seg>
          </u>
          <u xml:id="i-2cdc40520dfff9f7-40" prev="i-2cdc40520dfff9f7-39" who="Q966884">
            <seg>
              Det pågår en diskussion bland brottsforskare huruvida detta har
              ökat eller inte, men vi har också samstämmiga uppgifter från dem
              som jobbar inom sjukvården där man ser ett ökat antal fall av
              våld och misshandel och också att de inkommande fallen handlar
              om allt grövre våld.
            </seg>
          </u>
          <u xml:id="i-2cdc40520dfff9f7-41" prev="i-2cdc40520dfff9f7-39" who="Q966884">
            <seg>
              En del av problematiken tror vi kristdemokrater handlar om vårt
              eget personliga ansvar. Det handlar självklart om dem som är inblandade
              men också om dem som står runt omkring. Ett sätt att försöka förstärka
              det personliga ansvarstagandet för alla oss medborgare är idén
              om en civilkuragelag där vi efter förmåga ska vara skyldiga att
              ingripa.
            </seg>
          </u>
          <u xml:id="i-2cdc40520dfff9f7-42" prev="i-2cdc40520dfff9f7-39" who="Q966884">
            <seg>
              Jag skulle vilja fråga statsministern dels hur han kommenterar
              våldsutvecklingen i vårt samhälle, dels om behovet av att införa
              en så kallad civilkuragelag och dess fördelar för att kunna öka
              det personliga ansvarstagandet för oss som finns runt omkring
              och har en chans att stävja sådana här situationer.
            </seg>
          </u>
          <note type="speaker">
            Anf. 17 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-43" next="i-2cdc40520dfff9f7-46" who="Q52920">
            <seg>
              Herr talman! Få saker påverkar mänskligt liv så mycket som förekomsten
              av våld och också hur droger inverkar på detta. Det bryter ned
              människors tillit. Det inskränker människors frihet. Ett öppet
              samhälle som vårt kan inte förbli öppet om vi inte tydligt markerar
              och hittar vägar att komma till rätta med våldsanvändningen.
            </seg>
          </u>
          <u xml:id="i-2cdc40520dfff9f7-44" prev="i-2cdc40520dfff9f7-43" who="Q52920">
            <seg>
              Jag förstår om många väcker frågor av en karaktär som att föräldrar
              går runt och funderar på om den framtid som våra barn ska möta.
              Är det oprovocerat våld? Är det upprepade sparkar mot huvudet?
              Är det flera mot en? Det finns stor anledning till oro.
            </seg>
          </u>
          <u xml:id="i-2cdc40520dfff9f7-45" prev="i-2cdc40520dfff9f7-43" who="Q52920">
            <seg>
              När det gäller den civilkuragelag som Kristdemokraterna har drivit
              kan jag både påpeka invändningen som har funnits, nämligen att
              det kanske är lite märkligt att lägga skuld på den som har varit
              inaktiv, men samtidigt gratulera till Kristdemokraternas förhandlingsförmåga
              eftersom alliansen har enats om att utreda förutsättningarna för
              en sådan lagstiftning, vilket jag tror att frågeställaren är medveten
              om.
            </seg>
          </u>
          <u xml:id="i-2cdc40520dfff9f7-46" prev="i-2cdc40520dfff9f7-43" who="Q52920">
            <seg>
              Samarbetet mellan arbetsförmedlingen och Försäkringskassan
            </seg>
          </u>
          <note type="speaker">
            Anf. 18 SOLVEIG ZANDER (c):
          </note>
          <u xml:id="i-2cdc40520dfff9f7-47" next="i-2cdc40520dfff9f7-50" who="Q4990884">
            <seg>
              Herr talman! Jag vill ställa en fråga om samarbetet mellan arbetsförmedlingen
              och Försäkringskassan. Vi jobbar ju väldigt mycket inom alliansen
              och i riksdagen med att få ned sjukskrivningstalen och få färre
              som får sjuk- och aktivitetsersättning.
            </seg>
          </u>
          <u xml:id="i-2cdc40520dfff9f7-48" prev="i-2cdc40520dfff9f7-47" who="Q4990884">
            <seg>
              Nu ska vi också få en ny sjukskrivningsprocess och rehabiliteringsprocess,
              och det är oerhört viktigt i det sammanhanget att de två centrala
              myndigheterna arbetsförmedlingen och Försäkringskassan jobbar
              ihop.
            </seg>
          </u>
          <u xml:id="i-2cdc40520dfff9f7-49" prev="i-2cdc40520dfff9f7-47" who="Q4990884">
            <seg>
              I mitt hemlän, Uppsala län, har jag studerat hur samarbetet fungerar.
              Det är inte unikt att det inte fungerar speciellt bra. Man har
              till och med problem att kunna vara i samma lokal, för Datainspektionen
              och sekretesslagstiftningen sätter käppar i hjulet.
            </seg>
          </u>
          <u xml:id="i-2cdc40520dfff9f7-50" prev="i-2cdc40520dfff9f7-47" who="Q4990884">
            <seg>
              Jag undrar: Vad avser statsministern att göra åt detta så att
              samarbetet kan fungera?
            </seg>
          </u>
          <note type="speaker">
            Anf. 19 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-51" next="i-2cdc40520dfff9f7-55" who="Q52920">
            <seg>
              Herr talman! Låt mig först konstatera att för en regering som
              har sagt sig vilja bryta ned utanförskap och få människor att
              komma tillbaka till arbetsmarknaden från ofta långvarigt utanförskap
              är detta en mycket central fråga.
            </seg>
          </u>
          <u xml:id="i-2cdc40520dfff9f7-52" prev="i-2cdc40520dfff9f7-51" who="Q52920">
            <seg>
              Det handlar om att faktiskt gå från en myndighet till en annan.
              Det låter märkligt, men det bygger väldigt ofta på att dessa myndigheter
              kommunicerar med varandra.
            </seg>
          </u>
          <u xml:id="i-2cdc40520dfff9f7-53" prev="i-2cdc40520dfff9f7-51" who="Q52920">
            <seg>
              Jag har besökt åttatio arbetsförmedlingar i början av hösten
              och vid flera tillfällen har Försäkringskassan också varit närvarande.
              Vi har fört precis denna diskussion. Inte minst när det gäller
              den svåra gruppen som lever med sjuk- och aktivitetsersättning
              är det väldigt tydligt att Försäkringskassan måste finnas till
              långvarigt stöd samtidigt som man försöker matcha och hitta arbetsgivare
              som väldigt ofta måste ta en sorts social hänsyn kopplat till
              olika former av stödsubventioner som kan finnas i arbetsförmedlingens
              verktygslåda.
            </seg>
          </u>
          <u xml:id="i-2cdc40520dfff9f7-54" prev="i-2cdc40520dfff9f7-51" who="Q52920">
            <seg>
              Om det möter olika typer av regelhinder bör vi naturligtvis titta
              på det. Vi har ju anslagit medel för att snarare förstärka den
              här typen av samverkan, och som sagt tror jag att det är en väldigt
              delad bild. Det påpekade också frågeställaren. På sina håll har
              de lärt sig att prata med varandra, och det ger en positiv effekt.
            </seg>
          </u>
          <u xml:id="i-2cdc40520dfff9f7-55" prev="i-2cdc40520dfff9f7-51" who="Q52920">
            <seg>
              Nyckelpersonen i krisberedskapen
            </seg>
          </u>
          <note type="speaker">
            Anf. 20 PETER HULTQVIST (s):
          </note>
          <u xml:id="i-2cdc40520dfff9f7-56" next="i-2cdc40520dfff9f7-57" who="Q3370162">
            <seg>
              Herr talman! Jag tycker att det var bra att vi fick ett besked
              om att Ulrica Schenström ingick som en av flera i den pool som
              hade ansvar för krisberedskapen. Men i mina ögon var hon faktiskt
              den viktigaste länken. Anser inte statsministern att det är särskilt
              allvarligt när den viktigaste länken, själva navet, i krisberedskapen
              brister? Det är min ena fråga.
            </seg>
          </u>
          <u xml:id="i-2cdc40520dfff9f7-57" prev="i-2cdc40520dfff9f7-56" who="Q3370162">
            <seg>
              Min andra fråga är denna: I Ulrica Schenströms begäran om entledigande
              står det: Jag beklagar också att jag inte inledningsvis förmått
              att klarlägga det som förevarit till statsministern och allmänheten.
              Är det som Schenström skriver i sitt pressmeddelande detsamma
              som att hon förde statsministern bakom ljuset? Det går bra att
              svara ja eller nej på den frågan.
            </seg>
          </u>
          <note type="speaker">
            Anf. 21 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-58" next="i-2cdc40520dfff9f7-62" who="Q52920">
            <seg>
              Herr talman! Jag hoppas att Peter Hultqvist ursäktar om jag använder
              några fler ord.
            </seg>
          </u>
          <u xml:id="i-2cdc40520dfff9f7-59" prev="i-2cdc40520dfff9f7-58" who="Q52920">
            <seg>
              Min uppfattning är att Ulrica Schenström gjorde klart för mig
              att hon hade varit på denna krog. Hon hade druckit vin. Jag fick
              information om att hon hade jourberedskap. Allt detta var onsdag
              morgon. Det var väldigt tydligt, säger hon, att hon ändå kunde
              fullgöra sina förpliktelser. Hon kunde alltså utföra de arbetsuppgifter
              hon hade.
            </seg>
          </u>
          <u xml:id="i-2cdc40520dfff9f7-60" prev="i-2cdc40520dfff9f7-58" who="Q52920">
            <seg>
              En mångårig medarbetare som har vunnit förtroende hos mig tror
              jag på när hon säger detta. Det tror jag på tills jag får andra
              fakta på bordet. Då menar jag inte anklagelser från politiska
              motståndare eller annat.
            </seg>
          </u>
          <u xml:id="i-2cdc40520dfff9f7-61" prev="i-2cdc40520dfff9f7-58" who="Q52920">
            <seg>
              Det kommer först sedan, i går, besked om att det finns fakta
              som faktiskt bestrider den uppgiften. Då visade jag också att
              jag har ledarskapsförmåga nog att dra konsekvenserna av det. Det
              har lett till att Ulrica Schenström har begärt sitt entledigande
              efter samtal med mig, eftersom hon därmed har förbrukat sitt förtroende
              som statssekreterare.
            </seg>
          </u>
          <u xml:id="i-2cdc40520dfff9f7-62" prev="i-2cdc40520dfff9f7-58" who="Q52920">
            <seg>
              Men jag vill gärna säga det, om en mångårig medarbetare, att
              det är en stor personlig tragedi för henne och också för mig.
            </seg>
          </u>
          <note>
            Fler platser i äldreboenden
          </note>
          <note type="speaker">
            Anf. 22 TOBIAS KRANTZ (fp):
          </note>
          <u xml:id="i-2cdc40520dfff9f7-63" next="i-2cdc40520dfff9f7-66" who="Q952026">
            <seg>
              Herr talman! Jag tänkte överraska både statsministern och kammaren
              med att inte ställa en fråga om det som har varit i centrum för
              nyhetsflödet de senaste dagarna utan ställa en fråga som jag tror
              har större betydelse i vanliga människors vardag.
            </seg>
          </u>
          <u xml:id="i-2cdc40520dfff9f7-64" prev="i-2cdc40520dfff9f7-63" who="Q952026">
            <seg>
              Jag besökte i måndags äldreboendet Skogsborg i Bodafors utanför
              Nässjö. Det är ett äldreboende där de äldre trivs väldigt väl
              och där det finns en engagerad och kompetent personal.
            </seg>
          </u>
          <u xml:id="i-2cdc40520dfff9f7-65" prev="i-2cdc40520dfff9f7-63" who="Q952026">
            <seg>
              Det stora problemet är i dag att det är alltför få äldre som
              får möjlighet att komma in på äldreboenden. Under åren 20002006
              har ungefär 20 000 platser i särskilt boende i Sverige försvunnit.
            </seg>
          </u>
          <u xml:id="i-2cdc40520dfff9f7-66" prev="i-2cdc40520dfff9f7-63" who="Q952026">
            <seg>
              Jag skulle vilja fråga statsministern vad regeringen tänker göra
              för att bryta den utvecklingen så att fler äldre får chansen att
              komma in på äldreboenden.
            </seg>
          </u>
          <note type="speaker">
            Anf. 23 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-67" next="i-2cdc40520dfff9f7-70" who="Q52920">
            <seg>
              Herr talman! Regeringen har upplåtit ett särskilt stöd som har
              lett till att ansökningarna om att bygga fler äldreboendeplatser
              har ökat till drygt 2 000. Vi har också i vårt valmanifest en
              skrivning om att möjliggöra ett fritt val för äldre, därför att
              vi tror att detta är helt grundläggande: Vi ska möta äldre med
              synsättet att man också på äldre dar vill fatta sina egna beslut,
              och vad är då mer grundläggande än att fatta beslut om var man
              vill bo? Vi har dessutom ofta kunnandet att erbjuda möjligheten
              att bo kvar hemma med hemtjänst.
            </seg>
          </u>
          <u xml:id="i-2cdc40520dfff9f7-68" prev="i-2cdc40520dfff9f7-67" who="Q52920">
            <seg>
              Jag kan avslöja att även jag besökte en äldreverksamhet i Östersund
              i går och träffade ett rehabteam som jobbade med förstärkt rehabilitering,
              även av äldre som hade drabbats av stroke, för att möjliggöra
              att återfå kroppsfunktioner för kunna förbli boende hemma.
            </seg>
          </u>
          <u xml:id="i-2cdc40520dfff9f7-69" prev="i-2cdc40520dfff9f7-67" who="Q52920">
            <seg>
              Men jag tror också, precis som frågeställaren, att det för många
              också behövs mer möjligheter att nyttja alternativet ett serviceboende,
              ett boende som är än mer anpassat med ännu mer av service och
              stöd. Det är nu på väg.
            </seg>
          </u>
          <u xml:id="i-2cdc40520dfff9f7-70" prev="i-2cdc40520dfff9f7-67" who="Q52920">
            <seg>
              Insynen i kungahusets apanage
            </seg>
          </u>
          <note type="speaker">
            Anf. 24 HILLEVI LARSSON (s):
          </note>
          <u xml:id="i-2cdc40520dfff9f7-71" next="i-2cdc40520dfff9f7-73" who="Q3375042">
            <seg>
              Herr talman! Regeringen har ju nyligen föreslagit att apanaget
              ska höjas, detta trots att vi har väldigt dålig insyn i hur pengarna
              används i dag. Vi vet inte ens om hovet verkligen behöver mer
              pengar.
            </seg>
          </u>
          <u xml:id="i-2cdc40520dfff9f7-72" prev="i-2cdc40520dfff9f7-71" who="Q3375042">
            <seg>
              Samtidigt har statsministern gjort ett uttalande som går ut på
              att ingen skattekrona är skyddad från insyn eller står över politisk
              granskning och att detta är nödvändigt för att vi ska kunna finansiera
              välfärden.
            </seg>
          </u>
          <u xml:id="i-2cdc40520dfff9f7-73" prev="i-2cdc40520dfff9f7-71" who="Q3375042">
            <seg>
              Då är min fråga: När ska vi få insyn i hur kungahuset använder
              våra skattepengar?
            </seg>
          </u>
          <note type="speaker">
            Anf. 25 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-74" next="i-2cdc40520dfff9f7-76" who="Q52920">
            <seg>
              Herr talman! Det finns särskilda former för hur hovets apanage
              används för att man ska kunna följa upp det.
            </seg>
          </u>
          <u xml:id="i-2cdc40520dfff9f7-75" prev="i-2cdc40520dfff9f7-74" who="Q52920">
            <seg>
              Jag vill påpeka att vi nu talar om Sveriges statschef som ska
              ha förutsättningar för att kunna fungera i sin roll här i Sverige
              och i de olika kapaciteter som vi, ofta med stort berömmande och
              stor tacksamhet, noterar att statschefen och hans familj fungerar
              för Sverige runt om i världen. Detta är förmodligen ett av de
              anslag som vi fattar beslut om här i riksdagen som betyder allra
              mest för att marknadsföra och skapa en positiv bild av, en positiv
              förväntan på och ett stort kunnande om Sverige.
            </seg>
          </u>
          <u xml:id="i-2cdc40520dfff9f7-76" prev="i-2cdc40520dfff9f7-74" who="Q52920">
            <seg>
              Jag menar att den typ av funktion som frågeställaren efterfrågar
              redan finns, och, mina vänner skattebetalare: Det är värt varje
              krona!
            </seg>
          </u>
          <note>
            Regeringens deltagande i toppmötet mellan EU och Afrikanska unionen
          </note>
          <note type="speaker">
            Anf. 26 URBAN AHLIN (s):
          </note>
          <u xml:id="i-2cdc40520dfff9f7-77" next="i-2cdc40520dfff9f7-80" who="Q3369220">
            <seg>
              Herr talman! Det var intressant att höra statsministerns förklaring
              med anledning av frågan om han har blivit förd bakom ljuset av
              sin statssekreterare Schenström. Om jag uppfattade svaret rätt
              så var det så att du, Fredrik Reinfeldt, upplevde det som att
              du hade blivit förd bakom ljuset.
            </seg>
          </u>
          <u xml:id="i-2cdc40520dfff9f7-78" prev="i-2cdc40520dfff9f7-77" who="Q3369220">
            <seg>
              Jag måste då säga att jag tycker att statsministern i inledningen
              av den här hanteringen ändå försökte föra allmänheten bakom ljuset
              genom det sätt på vilket han svarade på frågor som var rimliga
              att ställa.
            </seg>
          </u>
          <u xml:id="i-2cdc40520dfff9f7-79" prev="i-2cdc40520dfff9f7-77" who="Q3369220">
            <seg>
              Jag har en annan fråga, som jag tror också är rimlig att ställa.
              Birgitta Ohlsson, Folkpartiets utrikespolitiska talesman, har
              de senaste dagarna varit ute och kritiserat regeringen för att
              man avser att delta i toppmötet mellan EU och Afrikanska unionen
              och att man inte tar avstånd från och bojkottar mötet eftersom
              Zimbabwes diktator Mugabe kommer att vara där. Hon har väldigt
              tydligt uttalat i TT-meddelanden att hon uttalar sig för partiets
              räkning. Folkpartiet säger alltså nej till att regeringen ska
              åka och träffa Mugabe på det här mötet.
            </seg>
          </u>
          <u xml:id="i-2cdc40520dfff9f7-80" prev="i-2cdc40520dfff9f7-77" who="Q3369220">
            <seg>
              Min fråga till statsministern är helt enkelt: Leder du en regering,
              eller leder du en regering som består av fyra olika politiska
              partier? Det är väl så att vi fortfarande har ett kollektivt beslutsfattande,
              och är det inte så att Folkpartiets partiledare ingår i regeringen?
            </seg>
          </u>
          <note type="speaker">
            Anf. 27 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-81" next="i-2cdc40520dfff9f7-86" who="Q52920">
            <seg>
              Herr talman! Jag leder en regering. I den regeringen ingår fyra
              partier.
            </seg>
          </u>
          <u xml:id="i-2cdc40520dfff9f7-82" prev="i-2cdc40520dfff9f7-81" who="Q52920">
            <seg>
              Min uppfattning är detta har jag förankrat i EU-nämnden under
              en frågestund, bland annat med Urban Ahlin att vi inte ska låta
              en man få veto när det gäller huruvida två kontinenter ska kunna
              träffas.
            </seg>
          </u>
          <u xml:id="i-2cdc40520dfff9f7-83" prev="i-2cdc40520dfff9f7-81" who="Q52920">
            <seg>
              Jag tycker att det är mycket angeläget att ett sådant möte kan
              komma till stånd. Vi har mycket att diskutera, till exempel utveckling,
              bistånd, handel, migration, rörlighet och mänskliga rättigheter.
              Vi har därför till EU:s ordförande, José Sócrates, framfört att
              vi tycker att han i sin tur ska framföra att Robert Mugabe inte
              bör anses önskvärd på detta möte.
            </seg>
          </u>
          <u xml:id="i-2cdc40520dfff9f7-84" prev="i-2cdc40520dfff9f7-81" who="Q52920">
            <seg>
              Men jag har inte sagt att jag med det villkorar vår närvaro.
              Jag vill säkerställa att José Sócrates framför detta, och att,
              om det skulle vara så att Robert Mugabe kommer, det också följs
              upp med stora diskussioner om mänskliga rättigheter. Det tycker
              jag är ett riktigt agerande i ett EU som måste gå i takt, där
              vi inte ska ha 27 länder som fattar 27 beslut utan där vi ställer
              upp bakom ordförandeskapet för att markera att EU hänger samman.
            </seg>
          </u>
          <u xml:id="i-2cdc40520dfff9f7-85" prev="i-2cdc40520dfff9f7-81" who="Q52920">
            <seg>
              Om det finns en annan uppfattning kan jag respektera det, men
              det är den linjen jag har företrätt, och den är den linjen som
              är regeringens.
            </seg>
          </u>
          <u xml:id="i-2cdc40520dfff9f7-86" prev="i-2cdc40520dfff9f7-81" who="Q52920">
            <seg>
              Pensionärernas del av välståndsökningen
            </seg>
          </u>
          <note type="speaker">
            Anf. 28 INGE GARSTEDT (m):
          </note>
          <u xml:id="i-2cdc40520dfff9f7-87" who="Q3798648">
            <seg>
              Herr talman! Jag tänker också uppehålla mig vid de äldre. Jag
              har denna fråga till statsministern: När kan våra pensionärer
              få del av den tillväxt vi har i Sverige när det går så bra? Det
              blir fler jobb, och de som arbetar låg- och medelinkomsttagare
              får jobbavdrag. Men när får våra pensionärer del av det här? De
              tycker nämligen att de har varit med och bidragit till den välståndsökning
              vi har i Sverige.
            </seg>
          </u>
          <note type="speaker">
            Anf. 29 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-88" next="i-2cdc40520dfff9f7-92" who="Q52920">
            <seg>
              Herr talman! Detta hör vi från många äldre som frågar: När är
              det vår tur?
            </seg>
          </u>
          <u xml:id="i-2cdc40520dfff9f7-89" prev="i-2cdc40520dfff9f7-88" who="Q52920">
            <seg>
              Vi fick i går bekräftelse på en uppgift som vi har haft i våra
              prognoser, nämligen att nästa år kommer pensionerna att räknas
              upp med ungefär 4 000 kronor.
            </seg>
          </u>
          <u xml:id="i-2cdc40520dfff9f7-90" prev="i-2cdc40520dfff9f7-88" who="Q52920">
            <seg>
              Det följer av den kraftiga sysselsättningsökning som Sverige
              nu kan dra nytta av. Det är ju så det hänger ihop. Vi som nu jobbar
              får förhoppningsvis tillräckligt med resurser för att kunna stå
              på egna ben, men vi säkerställer därmed också att pensionssystemet,
              som har en koppling till tillväxt, kan växa och ge ökade pensioner
              till dem som inte längre arbetar.
            </seg>
          </u>
          <u xml:id="i-2cdc40520dfff9f7-91" prev="i-2cdc40520dfff9f7-88" who="Q52920">
            <seg>
              Fler i arbete är den bästa politiken för att säkerställa att
              pensionerna växer. Fortsätter den utvecklingen visar våra prognoser
              att år 2009 är ökningen ännu starkare. Upp till 6 000 kronors
              höjning av pensionen kommer i så fall att ske, även om detta nu
              naturligtvis handlar om prognoser. Nu är förbättringarna alltså
              på väg.
            </seg>
          </u>
          <u xml:id="i-2cdc40520dfff9f7-92" prev="i-2cdc40520dfff9f7-88" who="Q52920">
            <seg>
              Den planerade gasledningen mellan Ryssland och Tyskland
            </seg>
          </u>
          <note type="speaker">
            Anf. 30 ULF HOLM (mp):
          </note>
          <u xml:id="i-2cdc40520dfff9f7-93" next="i-2cdc40520dfff9f7-95" who="Q520956">
            <seg>
              Herr talman! Min fråga gäller den planerade gasledningen. 120
              mil gasledning mellan Ryssland och Tyskland ska läggas på Östersjöns
              botten. Vi vet alla att det finns miljörisker med den, allvarliga
              sådana, och därför ska den miljökonsekvensbeskrivas.
            </seg>
          </u>
          <u xml:id="i-2cdc40520dfff9f7-94" prev="i-2cdc40520dfff9f7-93" who="Q520956">
            <seg>
              Regeringen meddelade i går att man kräver av Nordstream och Gazprom
              att de ska ha en alternativ dragning av dessa ledningar, vilket
              jag naturligtvis tycker är bra. Men jag tycker att det initiativ
              som regeringarna i Estland, Lettland och Litauen tagit tillsammans
              med Polen är ännu bättre. De kräver nämligen att det även ska
              tas fram en beredning för att dra gasledningen över land.
            </seg>
          </u>
          <u xml:id="i-2cdc40520dfff9f7-95" prev="i-2cdc40520dfff9f7-93" who="Q520956">
            <seg>
              Min fråga till statsministern är: Är regeringen beredd att ansluta
              sig till de baltiska ländernas krav på att en gasledning på land
              också ska utredas?
            </seg>
          </u>
          <note type="speaker">
            Anf. 31 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-96" next="i-2cdc40520dfff9f7-98" who="Q52920">
            <seg>
              Herr talman! Detta projekt har jag fått frågor om i riksdagens
              kammare många gånger. Det är ett i grunden kommersiellt projekt
              som, när det väl läggs fram, måste vägas mot internationell havsrättskommission
              samtidigt som det även måste finnas möjligheter att med nationell
              lagstiftning pröva det, inte minst ur miljöhänsyn. Hur det kommer
              att kunna användas är ännu för tidigt att säga.
            </seg>
          </u>
          <u xml:id="i-2cdc40520dfff9f7-97" prev="i-2cdc40520dfff9f7-96" who="Q52920">
            <seg>
              Vi har noterat att flera länder framställt önskemål till projektet
              om att pröva alternativa dragningar. Det kan handla om hur stora
              delar av gasröret är tänkt att läggas ut, men också om mindre
              delar i känsliga områden, som av olika skäl kan misstänkas bli
              särskilt påverkade.
            </seg>
          </u>
          <u xml:id="i-2cdc40520dfff9f7-98" prev="i-2cdc40520dfff9f7-96" who="Q52920">
            <seg>
              Det är speciellt tydligt att just vi har ett intresse av det
              eftersom det är i vår ekonomiska intressezon som delar av denna
              dragning planeras. Jag tycker att andra får svara för sig och
              därmed på olika sätt framställa sina respektive nationella hänsyn.
              Sedan får ordningen prövas när förslaget väl ligger på vårt bord,
              vilket det alltså ännu inte gör.
            </seg>
          </u>
          <note>
            Elleveranserna i Haparanda och Övertorneå kommuner
          </note>
          <note type="speaker">
            Anf. 32 HANNAH BERGSTEDT (s):
          </note>
          <u xml:id="i-2cdc40520dfff9f7-99" next="i-2cdc40520dfff9f7-101" who="Q4938643">
            <seg>
              Herr talman! Det är vid det här laget väl känt att Övertorneå
              och Haparanda kommuner har stora problem med sina elleveranser
              på grund av oenighet med elleverantören, som efter ingånget avtal
              kraftigt höjt sin taxa. Det innebär stora problem. Tänk er själva
              hur det är att sakna gatubelysning i en del av landet som under
              vinterhalvåret har en timmes dagsljus, där temperaturen ofta passerar
              20 minusgrader och det dessutom föreligger hot om att klippa strömmen
              till skola och äldreomsorg.
            </seg>
          </u>
          <u xml:id="i-2cdc40520dfff9f7-100" prev="i-2cdc40520dfff9f7-99" who="Q4938643">
            <seg>
              Man har försökt lösa frågan bland annat genom tvångsförvaltning,
              och näringsministern har vid två tillfällen besökt Norrbotten.
              Men ingenting händer. Energimarknadsmyndigheten har utarbetat
              ett förslag till lag om skärpta krav på säker elleverans. Förslaget
              kom redan under våren och ska vara remissbehandlat men är ännu
              inte inlämnat till riksdagen.
            </seg>
          </u>
          <u xml:id="i-2cdc40520dfff9f7-101" prev="i-2cdc40520dfff9f7-99" who="Q4938643">
            <seg>
              Min fråga till statsministern är: När tänker regeringen lägga
              fram ett lagförslag som garanterar elleverans till viktiga samhällsfunktioner?
            </seg>
          </u>
          <note type="speaker">
            Anf. 33 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-102" next="i-2cdc40520dfff9f7-104" who="Q52920">
            <seg>
              Herr talman! Jag har i dag inget exakt besked att ge om det.
              Jag kan fuller väl sätta mig in i och förstå den situation som
              frågeställaren beskriver. På något sätt känns det som om man skulle
              vilja börja med att vädja om rimlighet. Det skulle nog gälla varhelst
              i Sverige det var mörkt, men det är givetvis allra mest påkallat
              där det är särskilt mörkt.
            </seg>
          </u>
          <u xml:id="i-2cdc40520dfff9f7-103" prev="i-2cdc40520dfff9f7-102" who="Q52920">
            <seg>
              Det pågår, vilket frågeställaren påpekade, en rättsprövning av
              ärendet. Dessutom har Maud Olofsson försökt, så långt det varit
              möjligt, att påverka. Men vi inser att rättsprövningen först måste
              komma till sitt slut. Jag måste därför be att få återkomma om
              de exakta möjligheterna att lägga fram den lagstiftning som efterfrågas.
              Det har jag i dag inte uppgifter om.
            </seg>
          </u>
          <u xml:id="i-2cdc40520dfff9f7-104" prev="i-2cdc40520dfff9f7-102" who="Q52920">
            <seg>
              Fastighetsskatten
            </seg>
          </u>
          <note type="speaker">
            Anf. 34 LARS JOHANSSON (s):
          </note>
          <u xml:id="i-2cdc40520dfff9f7-105" next="i-2cdc40520dfff9f7-107" who="Q3373277">
            <seg>
              Herr talman! För ett år sedan lovade moderatledaren Fredrik Reinfeldt
              att avskaffa fastighetsskatten om det blev en borgerlig valseger.
              Vidare lovade Fredrik Reinfeldt några veckor före valet att inte
              urholka uppskovsreglerna. Det skulle inte bli någon flyttskatt
              sade moderatledaren till Svenska Dagbladet.
            </seg>
          </u>
          <u xml:id="i-2cdc40520dfff9f7-106" prev="i-2cdc40520dfff9f7-105" who="Q3373277">
            <seg>
              Nu när vi har facit över vad regeringen gjort med fastighetsskatten
              känner sig många människor lurade. Landets högsta jurist säger
              att det är fråga om en fastighetsskatt. Regeringens tal om att
              det är en kommunal avgift säger juristerna är nys. Regeringen
              lägger också en särskild skatt på den uppskjutna vinsten så att
              det blir en flyttskatt på tiotusentals kronor. Dessutom gäller
              den retroaktivt, vilket inte minst drabbar många pensionärer.
            </seg>
          </u>
          <u xml:id="i-2cdc40520dfff9f7-107" prev="i-2cdc40520dfff9f7-105" who="Q3373277">
            <seg>
              Hur ser statsministern på sitt svek mot de pensionärer, låginkomsttagare
              och glesbygdens folk som får höjd fastighetsskatt?
            </seg>
          </u>
          <note type="speaker">
            Anf. 35 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-108" next="i-2cdc40520dfff9f7-109" who="Q52920">
            <seg>
              Herr talman! Alliansen genomförde redan vid årsskiftet en betydande
              lättnad i uttag av fastighetsskatt. Det markerades att den kvarvarande
              delen skulle göras om till ett system baserat på en kommunal fastighetsavgift,
              men vi är också i behov av tillkommande annan finansiering för
              att få det hela att gå ihop. Skälet till det är att vi valt att
              säga att annat måste gå före för att säkerställa att jobben blir
              fler och för att kunna möta tendenser till kapacitetsbrist i ekonomin
              med ytterligare arbetsutbudsstimulerande åtgärder. Då är det inte
              motiverat att använda ett snålt tilltaget reformutrymme till att
              gå ännu längre när det gäller lättnaden av fastighetsskatten.
            </seg>
          </u>
          <u xml:id="i-2cdc40520dfff9f7-109" prev="i-2cdc40520dfff9f7-108" who="Q52920">
            <seg>
              Avgiften är nu presenterad i en modell som försöker göra just
              detta, finansiera och samtidigt säkerställa, med hjälp av den
              stora lättnad som skedde vid årsskiftet och som för de allra flesta
              ska innebära ett plus. Det har vi också åstadkommit med förslaget.
            </seg>
          </u>
          <note>
            Underhåll av vägar och järnvägar
          </note>
          <note type="speaker">
            Anf. 36 SVEN BERGSTRÖM (c):
          </note>
          <u xml:id="i-2cdc40520dfff9f7-110" next="i-2cdc40520dfff9f7-113" who="Q5573582">
            <seg>
              Herr talman! Miljö- och klimatfrågorna blir allt viktigare i
              takt med att tunga vetenskapliga rapporter bekräftar att vi måste
              begränsa de klimatpåverkande utsläppen om vi vill ha ett drägligt
              liv på jorden också i framtiden. Transportsektorn påverkar detta
              i hög grad, och här finns många utmaningar när det gäller klok
              logistik, bränslesnåla fordon och nya bränslen.
            </seg>
          </u>
          <u xml:id="i-2cdc40520dfff9f7-111" prev="i-2cdc40520dfff9f7-110" who="Q5573582">
            <seg>
              Dock tyder allt på att vi också i framtiden måste ha bra vägar
              och järnvägar. Vi måste vårda det väg- och järnvägskapital som
              finns, och vi måste bygga bort ett antal flaskhalsar och våga
              satsa på strategiskt kloka och framtidsinriktade investeringar,
              inte minst på järnvägssidan.
            </seg>
          </u>
          <u xml:id="i-2cdc40520dfff9f7-112" prev="i-2cdc40520dfff9f7-110" who="Q5573582">
            <seg>
              Jag vill fråga statsministern om han delar min uppfattning att
              det kan vara klokt att nu, när statens finanser på olika sätt
              stärks, under kommande år fortsätta att, som sker i budgeten för
              2008, betala av på Vägverkets och Banverkets skuldbörda och därmed
              skapa ekonomiskt utrymme för att vårda och utveckla det statliga
              kapital som våra vägar och järnvägar utgör.
            </seg>
          </u>
          <u xml:id="i-2cdc40520dfff9f7-113" prev="i-2cdc40520dfff9f7-110" who="Q5573582">
            <seg>
              Vi har bara på vägområdet ett underhållsberg på 20 miljarder
              som ska klaras av. Är inte också detta en statsskuld som det är
              klokt och angeläget att betala av på?
            </seg>
          </u>
          <note type="speaker">
            Anf. 37 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-114" next="i-2cdc40520dfff9f7-117" who="Q52920">
            <seg>
              Herr talman! Vi kunde enas om en mycket betydande infrastrukturinvestering
              i denna budget över 1,2 miljarder till enskilda vägar, järnvägar,
              väginvesteringar och underhåll. Det är angeläget, och många välkomnar
              det.
            </seg>
          </u>
          <u xml:id="i-2cdc40520dfff9f7-115" prev="i-2cdc40520dfff9f7-114" who="Q52920">
            <seg>
              Hur vi i fortsättningen kommer att se på möjligheterna till infrastrukturinvesteringar,
              och vilken teknik man eventuellt kan diskutera, måste vi få återkomma
              till. Vi har fortsatt ett ansträngt kapacitetsläge i den svenska
              ekonomin. Vi har historiska överskott i de offentliga finanserna.
              Vår uppfattning är att de inte kan användas med mindre än att
              vi kommer att riskera att föra Sverige in i överhettning och ökad
              inflation.
            </seg>
          </u>
          <u xml:id="i-2cdc40520dfff9f7-116" prev="i-2cdc40520dfff9f7-114" who="Q52920">
            <seg>
              Det är därför mycket angeläget att huvudsakligen stimulera fler
              till arbete och att ansvarsfullt finansiera de åtgärder som vi
              tar fram. All form av ansvarsfull finansiering sätter ofta i perspektiv
              att det då blir svårare att få det hela att gå ihop. Hur detta
              ska utformas får vi därför återkomma till i förhandlingar inför
              kommande år.
            </seg>
          </u>
          <u xml:id="i-2cdc40520dfff9f7-117" prev="i-2cdc40520dfff9f7-114" who="Q52920">
            <seg>
              Deltidsarbetslösheten
            </seg>
          </u>
          <note type="speaker">
            Anf. 38 LAILA BJURLING (s):
          </note>
          <u xml:id="i-2cdc40520dfff9f7-118" next="i-2cdc40520dfff9f7-119" who="Q4939220">
            <seg>
              Herr talman! På Mynttorget har Kommunal i dag börjat sin manifestation
              mot regeringens orättvisa politik som drabbar Kommunals kvinnor
              på ett alldeles särskilt sätt.
            </seg>
          </u>
          <u xml:id="i-2cdc40520dfff9f7-119" prev="i-2cdc40520dfff9f7-118" who="Q4939220">
            <seg>
              Statsministern har ju åkt runt i landet och besökt kommunala
              arbetsplatser, samtalat med och lyssnat på Kommunals kvinnor men
              tydligen inte hört deras bekymmer med deltidsarbetslösheten, det
              ofrivilliga deltidsarbetet. Eller tror statsministern att landets
              arbetsgivare kommer att anställa människor på heltid bara för
              att deltidsstämplingen begränsas?
            </seg>
          </u>
          <note type="speaker">
            Anf. 39 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-120" next="i-2cdc40520dfff9f7-121" who="Q52920">
            <seg>
              Herr talman! Det kommer säkert att bli mycket viktigt att följa
              den förändrade reformen, som innebär att man går ifrån ett system
              som var tänkt att vara en omställningsförsäkring men som i många
              fall i realiteten fungerat som en mångårig, för arbetsgivare många
              gånger bekväm, finansiering av att medarbetare, ofta kvinnor,
              inte kunnat jobba heltid. Frågan är vilken situation detta kommer
              att leda till. De signaler vi just nu har i ett gott konjunkturläge
              och med många nya jobb som kommer är att man snarare går upp än
              ned i arbetstid till följd av den förändring som är på väg. Det
              besked jag givit är att det också är vårt syfte.
            </seg>
          </u>
          <u xml:id="i-2cdc40520dfff9f7-121" prev="i-2cdc40520dfff9f7-120" who="Q52920">
            <seg>
              Det finns nästan ingenting som är så viktigt för jämställdheten
              som möjligheten att kunna gå upp till heltid och därmed få högre
              lön. Det i sin tur ger kvinnorna större möjligheter att kunna
              stå på egna ben. Det är bland annat det jag under mina resor talat
              om med många kvinnor i offentlig sektor.
            </seg>
          </u>
          <note>
            Försäljningen av Svenska Spel AB
          </note>
          <note type="speaker">
            Anf. 40 CHRISTER ENGELHARDT (s):
          </note>
          <u xml:id="i-2cdc40520dfff9f7-122" next="i-2cdc40520dfff9f7-124" who="Q3359406">
            <seg>
              Herr talman! Med anledning av moderatstämmans beslut att sälja
              Svenska Spel kunde man i tisdagens Gotlands Tidningar läsa att
              spelbolaget Betway nu erbjuder att man kan få spela på när Svenska
              Spel ska säljas ut. Favoritåret är 2009, vilket ger 1,7 gånger
              pengarna.
            </seg>
          </u>
          <u xml:id="i-2cdc40520dfff9f7-123" prev="i-2cdc40520dfff9f7-122" who="Q3359406">
            <seg>
              Som gotlänning känner jag stor oro över det beslut om moderatstämman
              fattat om att bland annat sälja Svenska Spel som har sitt huvudkontor
              på Gotland. Partistyrelsen hade visserligen ett motförslag som
              man glömde att lämna skriftligt. Finansminister Anders Borg gjorde
              vad han kunde för att vädja till moderatstämman att ta ansvar
              då detta inte var några småfrågor.
            </seg>
          </u>
          <u xml:id="i-2cdc40520dfff9f7-124" prev="i-2cdc40520dfff9f7-122" who="Q3359406">
            <seg>
              På Gotland handlar det om flera hundra arbetstillfällen som skulle
              kunna äventyras om man fullföljer försäljningen av Svenska Spel.
              Skulle statsministern kunna säga någonting till gotlänningarna
              i frågan om vad som gäller om försäljning av Svenska Spel skulle
              bli verklighet?
            </seg>
          </u>
          <note type="speaker">
            Anf. 41 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-125" next="i-2cdc40520dfff9f7-128" who="Q52920">
            <seg>
              Herr talman! Få frågor förtjänar en sådan allvarsamhet och ett
              sådant behov att tänka igenom som spelmarknadsregler. Det är starka
              kommersiella drivkrafter och stor individuell påverkan. Det finns
              i dag i realiteten spelformer som inte har funnits förut där människor
              kan förbruka tiotusentals kronor inom loppet av bara några sekunder.
            </seg>
          </u>
          <u xml:id="i-2cdc40520dfff9f7-126" prev="i-2cdc40520dfff9f7-125" who="Q52920">
            <seg>
              Vi ser framför oss ett behov av en omreglering av denna spelmarknad.
              Den är ett påstått monopol som alla som vet något konstaterar
              inte stämmer med verkligheten. Det finns en miljö på Internet
              och med internationella aktörer som i realiteten kommer undan
              detta monopol. Man måste se till att regelverket går i takt med
              den tid vi lever i. Men man måste också ta hänsyn till idrottens
              finansiering och också annat och ge besked om Svenska Spel.
            </seg>
          </u>
          <u xml:id="i-2cdc40520dfff9f7-127" prev="i-2cdc40520dfff9f7-125" who="Q52920">
            <seg>
              Jag är mycket glad över detta enorma intresse och tilltro till
              moderatstämmans beslut att det snabbt ska bli det som följer i
              Sverige. Det är ett bra tips till alla som inte tror att det är
              viktigt att åka på partistämmor. Men det är en alliansregering,
              och vi ska alla komma överens gemensamt. Någon överenskommelse
              om att sälja Svenska Spel finns inte.
            </seg>
          </u>
          <u xml:id="i-2cdc40520dfff9f7-128" prev="i-2cdc40520dfff9f7-125" who="Q52920">
            <seg>
              Statsråds köp av svarta tjänster
            </seg>
          </u>
          <note type="speaker">
            Anf. 42 EVA-LENA JANSSON (s):
          </note>
          <u xml:id="i-2cdc40520dfff9f7-129" next="i-2cdc40520dfff9f7-130" who="Q3374622">
            <seg>
              Herr talman! Under sitt första år som statsminister har Fredrik
              Reinfeldt utsett fem statsråd som alla erkänt att de har begått
              olika typer av lagbrott. Tre av dessa statsråd har trots höga
              inkomster valt att köpa så kallade svarta tjänster och därmed
              undanhållit vårt samhälle pengar till vår gemensamma välvärd.
              Ett av dessa statsråd har avgått och två är kvar i regeringen.
            </seg>
          </u>
          <u xml:id="i-2cdc40520dfff9f7-130" prev="i-2cdc40520dfff9f7-129" who="Q3374622">
            <seg>
              Att politiker följer gällande lagar har stor betydelse för allmänhetens
              syn på skattebrott, därav min fråga till statsministern. Anser
              statsministern att det är viktigt att människor i allmänhet och
              de statsråd han utser följer gällande lagar avseende skatter och
              därmed bidrar till vår gemensamma välfärd?
            </seg>
          </u>
          <note type="speaker">
            Anf. 43 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-131" next="i-2cdc40520dfff9f7-137" who="Q52920">
            <seg>
              Herr talman! Ja, det tycker jag är viktigt. Det tycker jag gäller
              för alla i hela Sverige. Det kan sägas gälla ännu mer för dem
              av oss som uppbär vårt gemensamma förtroende. Det är ett självklart
              ja på den frågan.
            </seg>
          </u>
          <u xml:id="i-2cdc40520dfff9f7-132" prev="i-2cdc40520dfff9f7-131" who="Q52920">
            <seg>
              I varje enskilt fall kommer det till en bedömning. När i tiden
              har det gjorts? Hur ska det vägas mot andra delar av hur man ska
              bedöma en människa? Min utgångspunkt är att människan är mycket
              kapabel men inte ofelbar, inte ens riksdagsledamöter.
            </seg>
          </u>
          <u xml:id="i-2cdc40520dfff9f7-133" prev="i-2cdc40520dfff9f7-131" who="Q52920">
            <seg>
              Det gör att man ibland landar i slutsatsen att man får väga de
              goda sidorna mot de tillkortakommanden som vi alla som människor
              ibland utgör exempel på.
            </seg>
          </u>
          <u xml:id="i-2cdc40520dfff9f7-134" prev="i-2cdc40520dfff9f7-131" who="Q52920">
            <seg>
              Stödet till En bok för alla
            </seg>
          </u>
          <note>
            Anf. 44 GÖRAN PERSSON i Simrishamn (s):
          </note>
          <u xml:id="i-2cdc40520dfff9f7-135" prev="i-2cdc40520dfff9f7-131" who="Q52920">
            <seg>
              Herr talman! Tiden börjar rinna ut för frågestunden. Det gör
              den också för det eminenta bokförlaget En bok för alla. Det är
              ett förlag som under snart 30 år har kunnat ge ut ett 40-tal böcker
              varje år. En del är böcker inom smala nischer. Bland annat håller
              man nu på att ta fram en bok för döva barn på teckenspråk.
            </seg>
          </u>
          <u xml:id="i-2cdc40520dfff9f7-136" prev="i-2cdc40520dfff9f7-131" who="Q52920">
            <seg>
              Förlaget har också sysslat med läsfrämjande åtgärder. Exempelvis
              har det tillsammans med LO tagit fram projektet Läs för mig pappa.
              Det riktar sig främst till LO-medlemmar och män som inte vanligtvis
              tar fram en bok, besöker Pocketshopen eller biblioteket. De har
              sökts upp och getts möjlighet att börja läsa själv men främst
              läsa för sina barn.
            </seg>
          </u>
          <u xml:id="i-2cdc40520dfff9f7-137" prev="i-2cdc40520dfff9f7-131" who="Q52920">
            <seg>
              Nu föreslår regeringen att En bok för alla ska läggas ned, och
              man drar in 10 miljoner i stöd till förlaget. Min fråga är: Hur
              säkerställer statsministern, om nu detta förlag läggs ned, att
              de grupper som vanligtvis inte läser kan ta del av den underbara
              litteraturens värld?
            </seg>
          </u>
          <note type="speaker">
            Anf. 45 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-138" next="i-2cdc40520dfff9f7-140" who="Q52920">
            <seg>
              Herr talman! Läsandet är viktigt. Kulturen har fått större och
              växande anslag. Man har försökt utforma det på ett sätt som når
              fram till bredast möjliga grupper.
            </seg>
          </u>
          <u xml:id="i-2cdc40520dfff9f7-139" prev="i-2cdc40520dfff9f7-138" who="Q52920">
            <seg>
              Om det i en enskild del finns kritik grundat i att man inte har
              ansett att ett anslag är särskilt motiverat ligger det säkert
              bakom det resonemang som frågeställaren för.
            </seg>
          </u>
          <u xml:id="i-2cdc40520dfff9f7-140" prev="i-2cdc40520dfff9f7-138" who="Q52920">
            <seg>
              Jag har inte så noggrant gått igenom detta enskilda projekt.
              Jag uppmuntrar till att frågan riktas till kulturministern som
              jag vet har fått svara på många frågor just i detta ärende.
            </seg>
          </u>
          <note>
            Samarbete mellan svensk och finsk polis
          </note>
          <note type="speaker">
            Anf. 46 KRISTER HAMMARBERGH (m):
          </note>
          <u xml:id="i-2cdc40520dfff9f7-141" next="i-2cdc40520dfff9f7-143" who="Q5786666">
            <seg>
              Herr talman och herr statsminister! För närvarande pågår förhandlingar
              inom Europeiska unionen angående det så kallade Prümfördraget
              och att införliva det i europeisk rätt. Förhandlingarna är snart
              slutförda. De innebär i praktiken att vi ska få bättre möjligheter
              till ett bättre samarbete mellan polisen i de olika medlemsländerna.
            </seg>
          </u>
          <u xml:id="i-2cdc40520dfff9f7-142" prev="i-2cdc40520dfff9f7-141" who="Q5786666">
            <seg>
              Trots Socialdemokraternas interna motstånd i Sverige är förhandlingarna
              snart klara. Ett av de förslag som fallit bort under tiden är
              en regel om ingripande vid överhängande fara så att en utländsk
              polismakt ska kunna hjälpa till. Jag själv beklagar detta.
            </seg>
          </u>
          <u xml:id="i-2cdc40520dfff9f7-143" prev="i-2cdc40520dfff9f7-141" who="Q5786666">
            <seg>
              I Tornedalen vid vår norra landsgräns är det glest befolkat och
              långa avstånd. Den svenska polisen kan ibland vara väldigt långt
              borta medan den finska polisen finns i närheten. Jag undrar hur
              statsministern ser på möjligheten att vi sluter ett bilateralt
              avtal med Finland för att vi ska kunna använda våra gemensamma
              resurser för att värna våra medborgare i de två olika länderna.
            </seg>
          </u>
          <note type="speaker">
            Anf. 47 Statsminister FREDRIK REINFELDT (m):
          </note>
          <u xml:id="i-2cdc40520dfff9f7-144" next="i-2cdc40520dfff9f7-148" who="Q52920">
            <seg>
              Herr talman! Fördraget i sig är ett exempel på när en krets av
              EU-länder försöker att sluta en överenskommelse därför att man
              ofta har sett gränsöverskridande problem som man vill möta. Schengenavgränsningen
              är ett annat exempel på detta.
            </seg>
          </u>
          <u xml:id="i-2cdc40520dfff9f7-145" prev="i-2cdc40520dfff9f7-144" who="Q52920">
            <seg>
              Det ska inte uteslutas att det alltid finns anledningar att föra
              diskussioner ifall det är sakligt motiverat. Men något initiativ
              av det slag som Krister Hammarbergh frågar om finns inte, och
              det har inte förts diskussioner kring detta.
            </seg>
          </u>
          <u xml:id="i-2cdc40520dfff9f7-146" prev="i-2cdc40520dfff9f7-144" who="Q52920">
            <seg>
              Jag vill påpeka att en av grunderna för det nya fördraget är
              att förstärka möjligheterna att agera mot internationell brottslighet.
              Det görs utifrån insikten om att vi lever i en tid där väldigt
              mycket av hot och internationell tung kriminell verksamhet är
              just gränsöverskridande.
            </seg>
          </u>
          <u xml:id="i-2cdc40520dfff9f7-147" prev="i-2cdc40520dfff9f7-144" who="Q52920">
            <seg>
              I en tid där vi rör på oss alltmer kan det vara motiverat med
              ett ökat utbyte och till och med diskutera befogenheter som är
              gränsöverskridande. Det är bland annat inom den ramen som det
              europeiska samarbetet nu utvecklas.
            </seg>
          </u>
          <u xml:id="i-2cdc40520dfff9f7-148" prev="i-2cdc40520dfff9f7-144" who="Q52920">
            <seg>
              När det gäller det enskilda initiativet kan jag inte säga annat
              än att det möjligen kan vara motiverat. Men svaret är att något
              initiativ inte finns för dagen.
            </seg>
          </u>
          <note type="speaker">
            Anf. 48 FÖRSTE VICE TALMANNEN:
          </note>
          <u xml:id="i-2cdc40520dfff9f7-149" who="unknown">
            <seg>
              Vi säger tack till statsministern och övriga deltagare. Med detta
              är statsministerns frågestund slut för i dag.
            </seg>
          </u>
          <note>
            3 § Meddelande om statistiska uppgifter för riksdagsarbetet
          </note>
          <note>
            Förste vice talmannen meddelade att statistiska uppgifter för
            riksdagsarbetet under riksmötet 2006/07 delats ut till kammarens
            ledamöter.
          </note>
          <note>
            De statistiska uppgifterna redovisas i bilaga som fogats till
            detta protokoll.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:72
          </note>
          <note>
            Interpellation 2007/08:72 Samhällets krishanteringsförmåga
          </note>
          <note>
            Interpellationen kommer att besvaras tisdagen den 13 november
            2007.
          </note>
          <note>
            Skälet till dröjsmålet är förhinder att deltaga vid de svarstillfällen
            som finns före den 13 november 2007 på grund av annat engagemang.
          </note>
          <note>
            Helena Lindberg
          </note>
          <note>
            Interpellation 2007/08:76
          </note>
          <note>
            Interpellation 2007/08:76 Arbetslivsforskningen
          </note>
          <note>
            Interpellationen kommer att besvaras fredagen den 16 november
            2007.
          </note>
          <u xml:id="i-2cdc40520dfff9f7-150" who="unknown">
            <seg>
              Skälet till dröjsmålet är arbetsanhopning.
            </seg>
          </u>
          <note>
            Lars Leijonborg
          </note>
          <note>
            5 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2007)528, KOM(2007)529, KOM(2007)530, KOM(2007)531, KOM(2007)532
          </note>
          <note>
            6 § Beslut om motionsrätt på skrivelse
          </note>
          <note>
            Kammaren biföll talmannens förslag att motioner fick väckas på
            denna skrivelse.
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 1 november
          </note>
          <u xml:id="i-2cdc40520dfff9f7-151" who="unknown">
            <seg>
              Luciano Astudillo
            </seg>
          </u>
          <note>
            Ann-Christin Ahlberg
          </note>
          <note>
            Peter Jonsson
          </note>
          <note>
            Sylvia Lindgren
          </note>
          <note>
            Eva Sonidsson
          </note>
          <note>
            Hans Stenberg
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 13 november.
          </note>
          <note>
            10 § Anmälan om frågor för skriftliga svar
          </note>
          <u xml:id="i-2cdc40520dfff9f7-152" who="unknown">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 1 november
          </note>
          <note>
            Jan R Andersson
          </note>
          <note>
            Johan Löfstrand
          </note>
          <note>
            Anita Brodén
          </note>
          <note>
            Helena Leander
          </note>
          <note>
            Birgitta Eriksson
          </note>
          <note>
            Birgitta Eriksson
          </note>
          <note>
            Lennart Sacrédeus
          </note>
          <u xml:id="i-2cdc40520dfff9f7-153" who="unknown">
            <seg>
              Luciano Astudillo
            </seg>
          </u>
          <u xml:id="i-2cdc40520dfff9f7-154" who="unknown">
            <seg>
              Luciano Astudillo
            </seg>
          </u>
          <note>
            Gunnar Sandberg
          </note>
          <note>
            Gunnar Sandberg
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Carina Hägg
          </note>
          <u xml:id="i-2cdc40520dfff9f7-155" who="unknown">
            <seg>
              Thomas Bodström
            </seg>
          </u>
          <note>
            Egon Frid
          </note>
          <note>
            Egon Frid
          </note>
          <note>
            Ann-Christin Ahlberg
          </note>
          <note>
            Gunnar Sandberg
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 13 november.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 1 november
          </note>
          <note>
            Ulla Andersson
          </note>
          <note>
            Lars-Ivar Ericson
          </note>
          <note>
            Christina Oskarsson
          </note>
          <note>
            Carina Hägg
          </note>
          <note>
            Christina Oskarsson
          </note>
          <note>
            Birgitta Eriksson
          </note>
          <note>
            Bodil Ceballos
          </note>
          <u xml:id="i-2cdc40520dfff9f7-156" who="unknown">
            <seg>
              Barbro Westerholm
            </seg>
          </u>
          <note>
            Helene Petersson
          </note>
          <note>
            Alf Eriksson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 13 november.
          </note>
          <note>
            12 § Kammaren åtskildes kl. 14.49.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
