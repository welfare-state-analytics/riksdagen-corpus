<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--108</head>
          <docDate when="2007-05-09">2007-05-09</docDate>
        </div>
      </front>
      <body>
        <div>
          <note n="43284c5e">
            ﻿
          </note>
          <note n="18ffcf33">
            Riksdagens protokoll
          </note>
          <note n="8b3ada8e">
            2007/08:108
          </note>
          <note type="date" n="facc802d">
            Fredagen den 9 maj
          </note>
          <note n="b082af73">
            Kl. 09:00 - 16:16
          </note>
          <note n="5a2d7b97">
            1 § Anmälan om kompletteringsval till krigsdelegationen
          </note>
          <note n="e4d3e3fd">
            Tredje vice talmannen meddelade att Moderata samlingspartiets
            riksdagsgrupp på grund av uppkommen vakans anmält Hillevi Engström
            som ledamot i krigsdelegationen.
          </note>
          <note n="9b9a3ba6">
            Tredje vice talmannen förklarade vald till
          </note>
          <note n="a1062b19">
            ledamot i krigsdelegationen
          </note>
          <note n="a0012c78">
            2 § Svar på interpellation 2007/08:555 om Sveriges förhållande
            till ESK-rättigheterna
          </note>
          <note type="speaker" n="211eb9b4">
            Anf. 1 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-0" n="03c9e4d4">
            <seg n="aeda73d9">
              Fru talman! Bodil Ceballos har frågat mig om jag avser att skynda
              på förhandlingarna om ett tilläggsprotokoll till ESK-konventionen,
              om jag avser att ge de ekonomiska, sociala och kulturella rättigheterna
              samma värde som de medborgerliga och politiska rättigheterna,
              ifall jag avser att förtydliga regeringens uppfattning om rätten
              till mat samt vad jag avser att göra med anledning av FN:s resolution
              om rätten till mat som antogs den 21 november 2007.
            </seg>
            <seg n="57b09217">
              Regeringens syn på de mänskliga rättigheterna framgår av regeringens
              skrivelse 2007/08:109 Mänskliga rättigheter i svensk utrikespolitik
              som jag överlämnade till riksdagen så sent som den 13 mars i år.
              I skrivelsen redovisas hur regeringen avser att arbeta med de
              mänskliga rättigheterna i utrikespolitiken under denna mandatperiod,
              inklusive ett antal prioriterade områden.
            </seg>
            <seg n="075fe8b4">
              Vår utgångspunkt är att de mänskliga rättigheterna är universella,
              odelbara och ömsesidigt samverkande. I arbetet för att stärka
              de mänskliga rättigheterna prioriterar vi de frågor där Sveriges
              agerande kan uppnå det största resultatet.
            </seg>
            <seg n="fdeb4cfb">
              Det innebär att vi lägger särskild vikt vid insatser mot förtryck
              på olika håll i världen. Eftersom förtrycket mot enskilda människor
              i de flesta fall har sin grund i frånvaron av politiska rättigheter
              kommer arbetet för dessa rättigheter naturligen att få hög prioritet.
              Sverige betonar demokrati och respekt för politiska och medborgerliga
              rättigheter, också därför att dessa är viktiga förutsättningar
              för att förverkliga andra rättigheter som de ekonomiska, sociala
              och kulturella rättigheterna. Som vi ser i Zimbabwe och Nordkorea
              är det ofta så att där politiska och medborgerliga rättigheter
              inskränks ser vi ofta också allvarliga brister i respekten för
              de ekonomiska, sociala och kulturella rättigheterna.
            </seg>
            <seg n="bf8bf89b">
              Fru talman! Frågan om ett tilläggsprotokoll till konventionen
              om ekonomiska, sociala och kulturella rättigheter rörande enskild
              klagorätt har diskuterats i flera år.
            </seg>
            <seg n="ca73aca7">
              Från svensk sida är vi inte övertygade om att enskild klagorätt
              är det bästa sättet att främja dessa rättigheter som till skillnad
              från medborgerliga och politiska rättigheter kan genomföras successivt.
              Rättigheternas karaktär gör det mycket svårt att med precision
              ange när en kränkning ska anses ha begåtts. En enskild klagorätt
              reser också andra komplicerade frågor. Det är till exempel viktigt
              att de grundläggande ansvarsfrågorna, som staters ansvar gentemot
              individen, inte undergrävs.
            </seg>
            <seg n="ed24e9b4">
              Fru talman! Rätten till mat omnämns för första gången i FN:s
              allmänna förklaring om de mänskliga rättigheterna från 1948 som
              fyller 60 år i år.
            </seg>
            <seg n="9407ea81">
              Artikel 25 anger att alla har rätt till en levnadsstandard som
              är tillräcklig för den egna och familjens hälsa och välbefinnande,
              däri inbegripet mat, kläder, bostad och nödvändiga sociala förmåner.
              Denna rättighet upprepas i FN-konventionen om ekonomiska, sociala
              och kulturella rättigheter som ratificerats av 156 länder, däribland
              Sverige.
            </seg>
            <seg n="48726805">
              Regeringen gör åtskilligt för att motverka hunger och fattigdom.
              Vi deltar med nödhjälp där matbristen är akut efter till exempel
              naturkatastrofer eller i konflikter. Under det senaste året har
              Sverige bland annat stött insatser i Tanzania, Darfur i Sudan,
              Kenya, Tchad, Bolivia och Afghanistan. Dessutom bidrar Sverige
              till att uppfylla rätten till mat genom biståndsinsatser på jordbruksområdet.
              Det kan handla om forskning och rådgivning för att effektivisera
              jordbruket.
            </seg>
            <seg n="a8f69436">
              Sverige deltar aktivt i FN:s livsmedelsorgan FAO:s arbete mot
              hunger. Vi är också en stor bidragsgivare till FN:s högkommissarie
              för mänskliga rättigheter som bland annat arbetar för rätten till
              mat i samarbete med FN:s specialrapportör för frågan.
            </seg>
            <seg n="2782dfe1">
              På miljöområdet ligger Sverige i framkant i omställningen till
              hållbar utveckling, både nationellt och i vårt utvecklingssamarbete.
            </seg>
            <seg n="55a5df96">
              Regeringen arbetar också kraftfullt för öppna, enkla och rättvisa
              villkor för internationell handel och investeringar, bland annat
              genom att skapa regler inom Världshandelsorganisationen som gynnar
              utvecklingsländernas möjligheter att delta i världshandeln. Sedan
              EU-inträdet har vi arbetat målmedvetet för en avreglering av EU:s
              handelshinder gentemot alla utvecklingsländer.
            </seg>
            <seg n="eb3b24ed">
              De kraftigt ökande matpriserna understryker vikten av ytterligare
              samarbete på global nivå. Regeringen kommer att fortsätta stödja
              sådana ansträngningar.
            </seg>
          </u>
          <note type="speaker" n="ac936737">
            Anf. 2 BODIL CEBALLOS (mp):
          </note>
          <u who="Q4942281" xml:id="i-0f76fb3d6540b70d-0" n="c51e2850">
            <seg n="c5b69af6">
              Fru talman! Redan i FN:s allmänna förklaring om de mänskliga
              rättigheterna från 1948 anges, precis som utrikesministern svarar,
              att alla har rätt till en levnadsstandard som är tillräcklig för
              den egna och familjens hälsa och välbefinnande, däri inbegripet
              mat, kläder, bostad och nödvändiga sociala förmåner. Problemet
              är att individer fortfarande inte har rätt att utkräva ansvar
              av sina regeringar för brott mot denna grundläggande rättighet.
            </seg>
            <seg n="b88009b8">
              Då jag skrev denna interpellation hade slutförhandlingarna om
              ett tilläggsprotokoll till den sistnämnda konventionen precis
              inletts. Miljöpartiets utgångspunkt är att tilläggsprotokollet
              ska vara heltäckande och av samma kvalitet som de uppföljningsmekanismer
              som finns till övriga konventioner för mänskliga rättigheter och
              att det är viktigt att Sverige aktivt deltar i diskussionerna
              för att driva på och inte förhala tilläggsprotokollet.
            </seg>
            <seg n="c3987f6d">
              Precis som utrikesministern säger är de mänskliga rättigheterna
              universella, odelbara och ömsesidigt samverkande. De båda konventionerna
              har samma dignitet. Ändå fortsätter västvärlden, inte bara Sverige,
              att behandla vissa mänskliga rättigheter som viktigare än andra.
              Det är också tydligt i den nya skrivelsen om mänskliga rättigheter
              i svensk utrikespolitik. Det är orsaken till att jag skrev denna
              interpellation. Regeringen tycks helt enkelt tro att ESK-rättigheterna
              uppfylls automatiskt om de medborgerliga och politiska rättigheterna
              infrias.
            </seg>
            <seg n="652a72e0">
              Fru talman! Utrikesministern menar att Sverige i arbetet för
              att stärka de mänskliga rättigheterna prioriterar frågor där Sveriges
              agerande kan uppnå störst resultat och väljer de rättigheter de
              flesta andra givare också prioriterar. Hur vet regeringen att
              vi kan nå störst resultat för att minska fattigdomen på så sätt?
              Hur samordnas denna politik med andra givare så att någon annan
              i stället prioriterar ESK-rättigheterna? Har Sverige någonsin
              försökt prioritera de ekonomiska och sociala rättigheterna, som
              till exempel rätten till mat, och på vilket sätt i så fall? Hur
              ser regeringen på det dystra faktum att 854 miljoner människor
              ständigt går hungriga?
            </seg>
            <seg n="a49e5363">
              Det första millenniemålet är att utrota extrem fattigdom och
              hunger. Halvvägs skulle en halvering ske. Men enligt alla uppgifter
              går utvecklingen i stället åt fel håll. Antalet svältande ökar
              även om andelen i procent minskar.
            </seg>
            <seg n="4ce05ebf">
              Regeringen prioriterar insatser mot förtryck på olika håll i
              världen och menar att förtrycket mot enskilda människor i de flesta
              fall har sin grund i frånvaron av politiska rättigheter. Så är
              det naturligtvis till viss del. Problemen med resonemanget infinner
              sig i situationen då fattiga analfabeter inte ens känner till
              sina politiska rättigheter. För att kunna kräva rättigheter måste
              man först känna till dem, och för att orka ta in kunskaper måste
              man först ha mat i magen för att överleva.
            </seg>
            <seg n="e00c3fb2">
              Utrikesministern säger att Sverige betonar demokrati och respekt
              för politiska och medborgerliga rättigheter, också därför att
              de är viktiga förutsättningar för att förverkliga andra rättigheter
              som de ekonomiska, sociala och kulturella rättigheterna. Han nämner
              Zimbabwe och Nordkorea som exempel på länder där politiska och
              medborgerliga rättigheter inskränks och där man ser allvarliga
              brister i respekten för de ekonomiska, sociala och kulturella
              rättigheterna.
            </seg>
            <seg n="e4e6149a">
              Det finns andra exempel att nämna, till exempel Kina och Vietnam.
              Dessa har lyfts ur den värsta fattigdomen trots brist på demokrati
              och trots förtryck. Hur förklarar utrikesministern situationen
              i Kina och den relativt höga levnadsstandard som finns i världens
              största diktatur jämfört med den extrema fattigdomen i många delar
              av Indien som är världens största demokrati?
            </seg>
            <seg n="8d0de949">
              Vi menar, till skillnad från regeringen, att det bästa sättet
              att nå målen om demokrati och mänskliga rättigheter är att börja
              med en rejäl frukost. Nu lever nästan en miljard i så utmärglat
              tillstånd att de inte ens orkar protestera. De nytillkomna hungriga
              en följd av de höjda matpriser vi ser runt om i världen startar
              hungerkravaller. De har fortfarande ork och blir arga när de blir
              hungriga. Men hur går det för alla de andra?
            </seg>
          </u>
          <note type="speaker" n="5272b960">
            Anf. 3 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-1" n="03c9e4d4">
            <seg n="f3e8ecb8">
              Fru talman! Det är många olika frågeställningar som kommer samman
              i denna debatt. En som är akut, som bekymrar oss och som har bekymrat
              oss rätt mycket under de senaste månaderna, är den utveckling
              vi har haft vad gäller livsmedels- och matpriser under framför
              allt de senaste tolv månaderna. Detta har nu, under de senaste
              veckorna, kommit rejält i fokus i den internationella debatten,
              och det är ingen tvekan om att priserna har de effekter som nämnts.
              De leder till en risk för destabilisering av politiska system
              alldeles bortsett från de sociala konsekvenserna. Vi har fortfarande
              en utveckling i världen där fattigdomen trängs tillbaka. Även
              om antalet som är absolut hungriga kanske ökar, framför allt i
              Afrika, vi har en befolkningsexplosion, är det så att andelen
              som är absolut fattiga minskar. Vi har haft en snabbare utveckling
              när det gäller att få bukt med fattigdomen och hungern än vi kanske
              hade föreställt oss som möjligt. Detta hotas nu av utvecklingen
              av matpriserna. Bland det som oroar mig allra mest på den internationella
              scenen just nu är att olika regeringar i lätt desperation vidtar
              åtgärder som faktiskt begränsar tillgången till billiga livsmedel
              på de internationella marknaderna och därmed riskerar att göra
              en allvarlig situation ännu allvarligare.
            </seg>
            <seg n="3ae742c7">
              Det här tror jag inte att man framför allt ska angripa ur ett
              rättighetsperspektiv. Det är ingenting man kan diskutera i ett
              MR-råd, utan det krävs internationella initiativ för att se till
              att framför allt den ekonomiska politiken bedrivs på ett sådant
              sätt att jordbruksproduktionen stimuleras, att handeln med jordbruksprodukter
              är fri och att det inte sker onödiga inskränkningar som innebär
              att priserna blir högre och tillgängligheten sämre. Man kan diskutera
              det som en rättighet men man får angripa det som framför allt
              ett ekonomiskt och socialt problem. Det är vi för ögonblicket,
              inte bara den svenska regeringen, relativt upptagna av.
            </seg>
            <seg n="158a0acf">
              Sedan är det en gammal klassisk diskussion om relationen mellan
              olika rättigheter. Jag förblir övertygad om att ett samhälle som
              ger individer frihet också är ett samhälle som ger individer bäst
              möjligheter till ekonomisk och social utveckling. Det är ingen
              tvekan om att diktaturer under kortare perioder, Kina och Vietnam
              nämndes som exempel, kan genomföra ekonomiska reformer som ger
              frihet i en del av samhället. Man har tagit bort en ekonomisk
              ofrihet i Kina. Man har tagit bort en ekonomisk ofrihet i Vietnam.
              Man får då en ekonomisk utveckling. Jag tror att detta i det långa
              loppet leder till att man inser att ett samhälle inte kan vara
              till hälften fritt och till hälften ofritt och att frihet i en
              del av samhället förr eller senare leder till krav på frihet i
              andra delar av samhället också.
            </seg>
            <seg n="51412365">
              Jag tror att en rättsordning som ger individer möjlighet att
              hävda sin rätt och den rätten har man mer i Indien än i Kina,
              som vi har fått illustrerat i andra delar av den politiska debatten
              under senare månader långsiktigt också ger bäst förutsättningar.
              Därmed tycker jag inte att de olika rättigheterna ska ställas
              mot varandra. Alla rättigheter är på ett eller annat sätt viktiga.
              Men jag tror att vi ska inse att det är rätt grundläggande, och
              jag tror att det är grundläggande i svensk uppfattning, att friheten
              och friare samhällen är det som också ger människor bäst möjligheter
              till ekonomisk och social utveckling.
            </seg>
            <seg n="5f30806b">
              Sedan ska Sverige vara ett pådrivande land när det gäller utveckling
              och biståndsinsatser på andra sätt. Frukost nämndes. Kunde vi
              ge alla barn i världen en kopp med närande mat varje dag när de
              gick till skolan skulle de lära sig bättre. Deras hälsa skulle
              förbättras, och dessa länders utvecklingsmöjligheter skulle bli
              bättre. Men det vi ser i Burma i dag är att ofria regimer är så
              rädda, även för hjälpinsatser, att de förvägrar sina medborgare
              den hjälp som vi kan ge. Där ser vi tydligt sambandet mellan de
              olika friheterna.
            </seg>
          </u>
          <note type="speaker" n="2f5b0f69">
            Anf. 4 BODIL CEBALLOS (mp):
          </note>
          <u who="Q4942281" xml:id="i-0f76fb3d6540b70d-1" n="c51e2850">
            <seg n="54f7b85b">
              Fru talman! Jag tror att vi åtminstone är överens om att möjligheterna
              att få frukost på morgonen innebär att man har lättare att lära
              sig. Och när man har lättare att lära sig har man också lättare
              att kräva.
            </seg>
            <seg n="04e7625c">
              Miljöpartiet ser det här tilläggsprotokollet, som jag ju tar
              upp i interpellationen, som ett avgörande verktyg för att den
              fattiga mamman med svältande barn ska ha rätt att få sin sak prövad
              inom FN-systemet; en individuell klagomöjlighet där hennes regering
              avkrävs svar på hur de har levt upp till sina åtaganden att respektera,
              skydda och i sista hand tillgodose sina medborgares rätt att försörja
              sig. Det innebär att alla regeringar blir skyldiga att förklara
              vad de har gjort för att tillförsäkra sina medborgare rätt till
              mat. Det lägger ansvaret där det hör hemma med andra ord hos respektive
              regering. Vi kan ju inte utifrån, med bistånd, försörja människor
              med mat. Det vi kan göra är att se över vår handels- och jordbrukspolitik
              så att vi inte försvårar för andra länder att tillgodose sina
              medborgares rättigheter oavsett vilka de är. Vi kan göra väldigt
              mycket för att skapa förutsättningar för att det ska bli lättare
              för de här länderna att leva upp till alla sina åtaganden.
            </seg>
            <seg n="5cdaf5ee">
              Fru talman! Utrikesministern menar att vi från svensk sida inte
              är övertygade om att en enskild klagorätt är det bästa sättet
              att främja de här rättigheterna och att de, till skillnad från
              de medborgerliga och politiska rättigheterna, kan genomföras successivt.
              Jag förstår inte vad som menas med det här med successivt. Vad
              är skillnaden? I förhandlingarna om protokollet har Sveriges regering
              velat införa en hög tröskel för klagomål som ska tas upp. Det
              begränsar i praktiken möjligheten för individer att få upprättelse.
              Nu har det kommit en text från den här arbetsgruppen för tilläggsprotokollet.
              Jag har förstått att Sverige har varit med i det arbetet och då
              också borde ha accepterat det. Texten ska skickas till rådet för
              mänskliga rättigheter för godkännande och förhoppningsvis till
              FN:s generalförsamling i höst. Betyder det som utrikesministern
              nu säger att Sverige inte står bakom den framförhandlade texten,
              som kom bara några dagar efter att jag lämnade in interpellationen?
              Jag har den med mig här i dag.
            </seg>
            <seg n="0021eaa6">
              Utrikesministern talar också om katastrofhjälp i sitt svar. Katastrofhjälp
              behövs naturligtvis, men det är bara 10 procent av svältdöden
              som beror på katastrofer och krig. 90 procent beror på den vardagliga
              kroniska undernäringen. Nu dör ett småbarn var femte sekund, och
              tempot i svältdöden ökar. Utrikesministern säger att Sverige bidrar
              till att uppfylla rätten till mat genom biståndsinsatser på jordbruksområdet.
              Det är bra, och det behöver naturligtvis också öka. Men det är
              viktigt att det sker på hållbara villkor, inte genom att ge tillgång
              till genmodifierade grödor, vilket nu sker i många delar av världen,
              och inte genom dyra insatsvaror som skapar beroende av till exempel
              Monsantos utsäden och bekämpningsmedel. Det är viktigt att det
              är ett hållbart jordbruk vi stöder.
            </seg>
            <seg n="6187a893">
              Fru talman! Utrikesministern menar också att regeringen arbetar
              kraftfullt för öppna, enkla och rättvisa villkor för internationell
              handel och investeringar. Vi är av en annan uppfattning eftersom
              vi ser att EU nu i avtalsförhandlingarna inte bara pressar de
              afrikanska länderna utan också till exempel Centralamerika och
              Andinska gemenskapen att öppna upp sina marknader på ett sätt
              som vi menar leder till större utsatthet. Avtalen som skrivs måste
              garantera grundläggande mänskliga rättigheter såsom rätten till
              mat och vatten samt främja utveckling och fattigdomsbekämpning,
              vilket ju också är regeringens mål för vår svenska politik för
              global utveckling.
            </seg>
            <seg n="f764595f">
              Häromdagen var jag på ett seminarium här i riksdagen, ordnat
              av Moderaterna, om handelsfrågor och bistånd. En av talarna där
              nämnde frågan om att ge människor i syd ökad köpkraft. Jag tolkade
              det som att han menade att man skulle ge direkta pengabidrag.
              Hur ser regeringen på den modellen? Med mer pengar i handen har
              människor större möjlighet att göra egna val. Med större köpkraft
              stimuleras den lokala ekonomin och så vidare uppåt från mikro
              till makro.
            </seg>
          </u>
          <note type="speaker" n="b7775d75">
            Anf. 5 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-2" n="03c9e4d4">
            <seg n="e1591704">
              Fru talman! Jag är inte riktigt säker på vad det senare handlade
              om, vad man menade med ökad köpkraft. Det är i och för sig bra.
              Det är bara det att den ökade köpkraften måste ha sin grund i
              någon produktion. Annars är det bara ett sätt att producera inflation.
              Att producera inflation innebär ju inte att producera något som
              är bra, men har köpkraften sin bas i en ökad produktion i ekonomin
              är självfallet få saker bättre när det gäller att lyfta människor
              och samhällen ur fattigdom.
            </seg>
            <seg n="ecaf0b1c">
              Sedan vill jag bara säga något kort om frågan om den enskilda
              klagorätten. Som jag sade i mitt svar är vi inte alldeles övertygade
              om att det här kommer att fungera något vidare bra. Man ska ju
              se till, när man gör sådana här konventioner, att det faktiskt
              är sådant som ska tillämpas. Varför är det då så? Jo, för att
              vara lite dramatisk i argumentationen är ju det här så kallade
              rättigheter som är mycket svårdefinierade medan de andra rättigheterna
              är mycket lättare att definiera och lättare att definiera statens
              ansvar för. Ta motståndet mot dödsstraff. Stater har ett ansvar
              för att inte döda människor. Vi vet skillnaden mellan liv och
              död. Vi vet att det är stater som dödar genom dödsstraffet. Det
              är mätbart. Vi ser det. Vi kan ingripa. Det är ingen tveksamhet
              om vad som pågår.
            </seg>
            <seg n="d8870fe3">
              Kontrastera detta med rätten till mat. De flesta har väl kanske
              lite mat, men inte tillräckligt med mat. De vill ha mer mat.
            </seg>
            <seg n="1d50dc01">
              En enskild klagorätt ska då föras upp till en juridisk instans
              av något slag som ska avgöra hur mycket mat man har rätt till
              och vem som ska ordna det. Vi kan ta Nordkorea och Zimbabwe som
              exempel på länder som det handlar om. En enskild klagorätt där
              skulle inte betyda någonting över huvud taget eftersom människorna
              inte skulle få möjlighet att framföra något klagomål. De skulle
              förmodligen drabbas av det som framgår av de rapporter som jag
              ser för ögonblicket, nämligen omfattande förföljelse, misshandel
              och tortyr, när det gäller människor i Zimbabwe. I Nordkorea får
              vi inte ens någon rapport. Där svälter de bara ihjäl i all tysthet.
              Vi får inte ens reda på vad som pågår.
            </seg>
            <seg n="c9607ec7">
              Det finns anledning till viss skepsis mot att det här instrumentet
              kan fungera. Om man använder den enskilda klagorätten i sådana
              här situationer eller tar in det instrumentet finns det en risk
              att det eroderar den enskilda klagorättens möjligheter i andra
              situationer där vi är övertygade om att det kan ge resultat. Det
              är ett sådant resonemang som ligger bakom min skepsis.
            </seg>
            <seg n="aaf057f5">
              Så till den andra stora frågan, nämligen vad vi gör när det gäller
              rätten till mat och att dämpa ökningen av matpriserna.
            </seg>
            <seg n="907e9f8c">
              Vi har ju haft en gynnsam utveckling i världen under ett antal
              decennier, inte minst i Europa mycket på grund av Europeiska unionen,
              även om jordbrukspolitiken kunde vara bättre. Vi har haft fallande
              livsmedelspriser. Det är ingen tvekan om att det har bidragit
              till fattigdomsbekämpningen. Nu har vi stigande livsmedelspriser.
              Det beror delvis på ökad efterfrågan. Det beror delvis på ett
              antal andra åtgärder. Det finns ett element av energipolitik i
              detta också, som bekant, även om det kanske inte ska överdrivas.
            </seg>
            <seg n="2a4dd9db">
              Vi måste allvarligt titta på vilka åtgärder som kan vidtas för
              att bryta utvecklingen mot stigande livsmedelspriser och för att
              möjligen se till att de faller. Där har jag inga inskränkningar
              när det gäller vad vi kan komma att göra. Det är möjligt att vi
              får titta också på de genmanipulerade produkterna och se om de
              åtminstone i ett övergångsskede kan hjälpa till att förhindra
              att människor faller ned i hunger och ny fattigdom. Det är alldeles
              uppenbart att vi måste titta på handelsbegränsningarna, inklusive
              EU:s jordbrukspolitik; det är vi överens om. Vi får inte ha begränsningar
              som i ett kritiskt läge medför att fler människor kan drabbas
              av hunger. Jag tror att vi är bara i början av en internationell
              debatt som jag hoppas ska accelerera under de närmaste veckorna
              så att vi ser vad vi kan göra för att bryta en utveckling som
              annars får förödande sociala och, i förlängningen, allvarliga
              politiska konsekvenser.
            </seg>
          </u>
          <note type="speaker" n="e167006b">
            Anf. 6 BODIL CEBALLOS (mp):
          </note>
          <u who="Q4942281" xml:id="i-0f76fb3d6540b70d-2" n="c51e2850">
            <seg n="73f6eee4">
              Fru talman! Jag vill börja med att säga att jag inte tror att
              genmodifierade grödor kan lösa problemet. Det skapar i stället
              ett beroende och en större fattigdom på längre sikt. Inte ens
              i det korta perspektivet bör man använda sig av den metoden.
            </seg>
            <seg n="47e4bbd4">
              Jag undrar lite över klagorätten. Utrikesministern säger att
              den är svårdefinierad. Jag förstår inte varför den skulle vara
              mer svårdefinierad än de politiska rättigheterna.
            </seg>
            <seg n="4051fda8">
              Utrikesministern utgår från rätten till liv och talar om dödsstraffet.
              Att hungra och svälta handlar också om liv. Har en regering rätt
              att låta människor hungra?
            </seg>
            <seg n="6f3c2425">
              Många länder är egentligen rika, men har ett dåligt system. De
              har dålig styrning och ledning i sitt land. Man låter inte människor
              i landet få de här rättigheterna. Att ha en individuell klagorätt
              innebär att man sätter större press på dessa regeringar att uppfylla
              de rättigheterna.
            </seg>
            <seg n="55ef7b5b">
              Vi kräver nu nästan bara att de ska uppfylla de medborgerliga
              och politiska rättigheterna, inte de andra. Det gör att man åtminstone
              på papperet försöker ha någon form av demokrati i vissa länder,
              men i realiteten kan vi ändå inte se så mycket demokratiskt.
            </seg>
            <seg n="b4515f90">
              Vi låter dem helt enkelt låta sin befolkning hungra. Det kan
              vi ju aldrig acceptera, tycker jag. Det är också en rätt till
              liv som är den mest grundläggande rättigheten.
            </seg>
            <seg n="8a974bc0">
              När det gäller att öka köpkraften håller jag med om att det måste
              ha sin grund i en produktion. Men för att få fart på produktionen
              kanske man måste hitta nya modeller. Jag ska inte säga att jag
              är övertygad om att modellen att lämna pengar direkt är den rätta,
              men jag tycker att man ska överväga det. Man kanske kan ge det
              till mammor i form av det som kallas för globalt barnbidrag. Mammor
              brukar nämligen se till att deras barn får mat för dagen.
            </seg>
          </u>
          <note type="speaker" n="27d4ff47">
            Anf. 7 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-3" n="03c9e4d4">
            <seg n="b3a2864c">
              Fru talman! Vi har något av en paradox i den här diskussionen.
              Jag är inte helt säker på Miljöpartiets inställning i den här
              frågan, däremot på socialdemokratins vilket inte är samma sak.
            </seg>
            <seg n="08ca5ea8">
              I den svenska politiska debatten brukar vi säga att vi inte vill
              ha någon juridisk överprövning av politiska beslut. Vi ser demokratin
              som sådan som skydd för de sociala rättigheterna. Jag företräder
              dock uppfattningen att vi ska ha lite större möjlighet att pröva
              beslut när det gäller inskränkningar av fri- och rättigheter.
              Här finns ett betydande motstånd till exempel mot att man skulle
              ha en enskild klagorätt till en författningsdomstol som skulle
              kunna underkänna och diktera politiska beslut.
            </seg>
            <seg n="72700ddb">
              De krafter som är motståndare till detta i Sverige vill ha det
              på global nivå. Det som inte accepteras i Sverige ska fungera
              på global nivå, och man ska ha en juridisk instans som dikterar
              den ekonomiska politiken i Kina.
            </seg>
            <seg n="ea854730">
              Jag tror inte riktigt att det fungerar på det sättet. Jag vill
              gärna ha så omfattande, till att börja med europeiska, system
              som över huvud taget är möjligt för att med enskild klagorätt
              skydda medborgerliga fri- och rättigheter. För att jag inte ska
              erodera tilltron till de systemen får jag nog begränsa dem till
              de områden där jag tror att de kan ha någon verkan.
            </seg>
            <seg n="5c48bfe5">
              Jag har den måhända lätt naiva lite naiv får man väl vara uppfattningen
              att det är fria och öppna politiska system och demokratier som
              i det långa loppet är det bästa värnet både för utvecklingen i
              största allmänhet och för sociala och ekonomiska rättigheter.
              Det är i ett öppet och fritt politiskt system som man kan lyfta
              upp problemen, som man kan vädra missnöjet och som man kan ställa
              de ansvariga till svars. Jag tror mer på det än på ett tilläggsprotokoll
              som aldrig kommer att ha någon betydelse för de svältande och
              förtryckta i Zimbabwe och Nordkorea.
            </seg>
            <seg n="c8c5d844">
              Vi tittar på tilläggsprotokollet. Jag har en något skeptisk grunduppfattning,
              vilket har framgått, men vi har ännu inte tagit ställning.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="02a1e6a6">
            3 § Svar på interpellation 2007/08:584 om folkomröstning i Burma
          </note>
          <note type="speaker" n="0438e971">
            Anf. 8 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-4" n="03c9e4d4">
            <seg n="2f64011d">
              Fru talman! Magdalena Streijffert har med anledning av folkomröstningen
              i Burma den 10 maj, alltså i morgon, frågat mig vilka åtgärder
              som jag avser att vidta för att stödja oppositionen i Burma och
              för att föra upp frågan om ytterligare sanktioner i EU.
            </seg>
            <seg n="9e313ff0">
              Jag kan inte annat än instämma i skepsisen mot militärregimens
              syfte med att hålla en folkomröstning om en ny författning, liksom
              allmänna val år 2010. Processen som har lett fram till förslaget
              om ny författning har, trots överenskommelser, varit en regimstyrd
              process som saknat genuin förankring hos den demokratiska oppositionen
              och etniska minoriteter.
            </seg>
            <seg n="d54be7de">
              I förslaget till författning framgår dessutom att omfattande
              privilegier förbehålls regimen. Som Magdalena Streijffert påpekar
              viks exempelvis 25 procent av platserna i det blivande parlamentet
              för militären. Därtill ges militären en generell rätt att ta över
              makten vid behov.
            </seg>
            <seg n="3b9cec64">
              Det finns också all anledning att hysa tvivel om processen inför
              folkomröstningen eftersom ett förbud om att kritisera konstitutionen
              kvarstår och vissa samhällsgrupper inte tillåts delta vid folkomröstningen
              däribland de i Burma talrika munkarna och nunnorna. Oroande rapporter
              tyder även på att olika riktade åtgärder, däribland hot, har riktats
              mot oppositionen inför folkomröstningen.
            </seg>
            <seg n="c00b8dd2">
              Tyvärr verkar juntans utspel vara ett försök att ta loven av
              den internationella kritiken. Just därför är det viktigt att fortsatt
              samarbeta med grannländerna i regionen och därigenom sätta press
              på regimen. Senast vid mitt besök till Indonesien diskuterade
              vi detta utförligt.
            </seg>
            <seg n="a8d18505">
              EU:s utrikesministrar uppmanade militärregimen den 29 april att
              folkomröstningen den 10 maj ska genomföras enligt internationellt
              vedertagna normer och att internationella valobservatörer ska
              välkomnas till Burma. EU upprepade också kravet om att alla politiska
              fångar måste friges, inklusive Aung San Suu Kyi, och framhöll
              att endast en process som inkluderar oppositionen och minoritetsgrupper
              kan leda till försoning och stabilitet. Vidare betonades att EU
              är fortsatt berett att se över, anpassa eller skärpa sina åtgärder
              beroende på hur situationen utvecklas i landet.
            </seg>
            <seg n="b590c678">
              Inom EU fortsätter vi nu diskussionen om ytterligare sanktionsåtgärder
              för att stå beredda att agera i det fall situationen i landet
              försämras. Det är dock viktigt att sanktionerna är så riktade
              att de drabbar regimen och dess intressen och inte den redan mycket
              utsatta befolkningen. Från svensk sida studerar vi bland annat
              olika möjligheter till ytterligare så kallade riktade sanktioner.
            </seg>
            <seg n="d111f8de">
              Den desperata situationen för Burmas invånare visar på vikten
              av EU:s humanitära hjälp till det burmesiska folket. Hjälpen måste
              utformas så att den inte kan utnyttjas av regimen, och åtgärder
              mot regimen måste utformas så att de i möjligaste mån inte försvårar
              den humanitära hjälpen. Det är också viktigt att stödja dem som
              arbetar för en demokratisk utveckling. På det sättet kan vi också
              på olika sätt gynna den långsiktiga utvecklingen.
            </seg>
            <seg n="e72f2dfa">
              I stället för att läsa upp resten av det skriftliga svaret som
              Magdalena Streijffert har fått ska jag säga följande.
            </seg>
            <seg n="c6d8b400">
              Interpellationen inlämnades i en något annorlunda situation,
              och svaret är också författat i en något annorlunda situation.
            </seg>
            <seg n="3794ab10">
              Vi har nu en synnerligen desperat situation i Burma, där fokus
              måhända just nu måste ligga på kortsiktiga åtgärder för att försöka
              hjälpa de människor som kan hjälpas. Nu måste vi koncentrera insatserna
              på att ha ett så massivt tryck som möjligt på regimen för att
              de hjälparbetare som väntar runt om Burmas gränser ska släppas
              in för att hjälpa kanske miljoner människor som riskerar att komma
              i kläm, eventuellt förlora allt, och eventuellt till och med förlora
              livet.
            </seg>
            <seg n="2c59ece8">
              Regimen insisterar på att folkomröstningen ska hållas i morgon.
              Det framstår som ett synnerligen dåligt skämt i denna situation.
              Det kommer självfallet inte att bli möjligt att över huvud taget
              göra detta i delar av landet.
            </seg>
            <seg n="5bb66c72">
              Det är på detta som vår uppmärksamhet nu måste koncentreras.
            </seg>
            <seg n="1753377c">
              Jag ber om ursäkt för att jag avvek något från det inlämnade
              svaret, men jag tror att situationen har gjort det nödvändigt
              att något avvika från svaret.
            </seg>
          </u>
          <note type="speaker" n="87f07f02">
            Anf. 9 MAGDALENA STREIJFFERT (s):
          </note>
          <u who="Q4980790" xml:id="i-cdce1a79ee3e0e19-0" n="f1205010">
            <seg n="6d2451b4">
              Fru talman! Ett stort tack till utrikesministern för hans svar.
              När jag skrev min interpellation anade jag föga, precis som utrikesministern
              sade, att en cyklon vid namn Nargis skulle dra genom Burma och
              lämna en fruktansvärd förödelse. 100 000, eller kanske 250 000,
              människor har fått sätta livet till i denna katastrof. Siffrorna
              är osäkra, och vi vet fortfarande inte riktigt hur det ser ut.
            </seg>
            <seg n="31335332">
              Över en miljon människor är hemlösa, detta i ett land som redan
              tidigare är svårt sargat, och har levt i ett politiskt förtryck
              sedan 1962. Landet är isolerat och oerhört fattigt.
            </seg>
            <seg n="e094c05b">
              De överlevande riskerar nu att drabbas av epidemier, inte minst
              på grund av bristen på rent vatten. Det är en mänsklig tragedi,
              och den förvärras av det styre som finns i Burma i dag.
            </seg>
            <seg n="42d16155">
              Trots att militärjuntan för ovanlighetens skull har sagt sig
              vara positiv till hjälp utifrån försvåras hjälparbetet av att
              militärregimen inte släpper in hjälpen utan hjälparbetarna tvingas
              vänta på visum. Flera internationella hjälporganisationer vittnar
              om att hjälpen är förberedd. Tonvis med mat, mediciner, tabletter
              för vattenrening, tält, filtar och myggnät finns men kommer inte
              in i landet, trots att siffrorna över antalet döda fortsätter
              att stiga och hjälpbehovet är enormt. En miljon människor är i
              behov av akut hjälp. Regimen syns inte och gör ingenting. Och
              antagligen är skälen politiska.
            </seg>
            <seg n="32911c2c">
              Trots att man i denna katastrof skulle behöva all hjälp och allt
              stöd från regimen ska man ändå, precis som utrikesministern sade,
              hålla folkomröstningen i morgon, även om man skjuter fram den
              i vissa av de värst drabbade områdena. Vi kan konstatera att det
              är en folkomröstning som tyvärr bara är ett spel för gallerierna
              och ett sätt för militärjuntan att legitimera sin makt.
            </seg>
            <seg n="42fa815f">
              Konstitutionsförslaget, som i korthet bland annat garanterar
              militären minst 25 procent av platserna i parlamentet och ger
              militären en generell rätt att ta över makten vid behov, är inte
              ett demokratiskt förslag.
            </seg>
            <seg n="de98d809">
              Oppositionen har inte fått möjlighet att uttrycka sina åsikter.
              Alla människor får inte möjlighet att gå och rösta, och militärjuntan
              har sagt nej till att låta internationella observatörer bevaka
              valet.
            </seg>
            <seg n="418d3a90">
              Utrikesministerns svar i denna fråga är glädjande. Jag hoppas
              att Sverige och EU också utifrån ovanstående grunder fördömer
              valet och fortsätter att trycka på regimen, framför allt i detta
              läge så att hjälporganisationer får komma på plats.
            </seg>
            <seg n="e11a331a">
              Men när det gäller vilka åtgärder som Sverige och EU ska vidta
              för att fortsätta att sätta press på militärjuntan i det långa
              loppet är diskussionen om riktade sanktioner inte något nytt.
              Jag delar utrikesministerns åsikter att sanktioner ska vara riktade
              så att de drabbar regimen och dess intressen och inte den redan
              mycket utsatta befolkningen. Men jag anser att arbetet för att
              hitta dessa sanktioner tar alldeles för lång tid. Finansiella
              sanktioner i form av att man spärrar generalernas bankkonton utomlands
              och fryser tillgångar för de företag eller personer som har en
              nära koppling till militärjuntan är några exempel på smarta sanktioner
              som bland annat USA har infört.
            </seg>
            <seg n="e76b1a9e">
              Jag tycker också att Sverige och EU ska vara drivande för att
              FN ska införa ett vapenembargo mot regimen. Vi vet att dessa vapen
              används för att förtrycka folket. Människor som vågar uttrycka
              sina åsikter försvinner eller fängslas. Byar tvångsflyttas, barn
              arbetar som slavar, och kvinnor våldtas systematiskt.
            </seg>
            <seg n="7bb9908f">
              I dag säljs vapen från framför allt Kina och Indien, men också
              från Ryssland, Serbien, Ukraina och länderna i Asean.
            </seg>
            <seg n="cf4c670a">
              När det gäller Asean skulle EU i samband med frihandelsavtal
              också kunna driva på i fråga om villkor för deras handel med Burma.
            </seg>
            <seg n="a00634d9">
              En annan intressant idé som har framförts bland annat av freds-
              och konfliktforskaren Peter Wallensten är ett samlat företag som
              är redo att investera i Burma om det blir demokratiskt. Det skulle
              ge juntan en morot för att genomföra reformer.
            </seg>
            <seg n="35c77697">
              Fru talman! Jag tror inte att utrikesministern och jag har olika
              åsikter i frågan. Vi har samma mål. Vi vill att Burma ska bli
              ett demokratiskt land där mänskliga rättigheter respekteras och
              följs, där makten utgår från folket, och där människor slipper
              leva under förtryck och rädsla.
            </seg>
            <seg n="ce584663">
              Men min fråga blir: När kommer de riktade sanktionerna att framföras
              inom EU? Jag tycker att det tar för lång tid. Finns det andra
              åtgärder som vi kan vidta för att fortsätta att sätta press på
              regimen eftersom det bara blir värre? Jag skulle alltså gärna
              vilja ha svar på när de riktade sanktionerna kommer.
            </seg>
          </u>
          <note type="speaker" n="164b01e3">
            Anf. 10 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-5" n="03c9e4d4">
            <seg n="c3abf724">
              Fru talman! Magdalena Streijffert och jag har diskuterat detta
              i andra sammanhang vid olika tillfällen, och vi gör i grunden
              samma bedömning.
            </seg>
            <seg n="b250dd4e">
              Låt mig dock säga att min prioritet just nu inte är sanktioner,
              vare sig smarta eller dumma. Just nu är min prioritet massiv hjälp.
              Vi måste inse att det just nu är ett annorlunda läge. Vi måste
              bryta regimens motstånd mot de hjälpinsatser som är absolut oundgängligen
              nödvändiga. Det är klart att det handlar om politik. Regimen är
              rädd för att det ska komma in utländska hjälparbetare och andra.
            </seg>
            <seg n="3634d856">
              Det finns i regionen omfattande resurser, bland annat amerikanska
              helikoptrar. De har använts i tidigare katastrofinsatser i Indonesien
              och Bangladesh. Helikoptrar är absolut oundgängligen nödvändiga
              i sådana här situationer för att ge utsatta människor mat, läkemedel
              och annat. Det finns inga kommunikationer. Det är klart att regimen
              förvägrar dessa helikoptrar att komma in i landet. Vi måste försöka
              bryta detta motstånd för att få in helikoptrar, hjälpinsatser,
              nödhjälp och läkare.
            </seg>
            <seg n="da7f1586">
              Sedan ska jag kanske inte så högt säga jag hoppas att de inte
              lyssnar på vad vi säger i Sveriges riksdag än att det är klart
              att när alla detta kommer in är det ofrånkomligt att detta också
              kommer att ha en politisk effekt. Det är självfallet också detta
              som gör att de är lite skeptiska.
            </seg>
            <seg n="ac795bab">
              Men nu har vi ett i grunden förändrat läge när det gäller situationen
              i Burma. Med all sannolikhet är regimen i dag ytterligt desperat,
              inte bara därför att den förlorar kontrollen över sitt folk utan
              därför att den förlorar sitt folk i bokstavlig mening genom denna
              katastrof. Och jag tror inte att det kommer att vara möjligt att
              hålla emot i ett läge när folk måhända får klart för sig att hjälpen
              finns runt gränserna men inte släpps in. Då kan den politiska
              situationen förändras relativt snabbt. Detta vet jag ingenting
              om, eller i varje fall relativt lite. Men jag kan se att dynamiken
              nu är helt annorlunda och att vi ska rikta trycket FN:s generalsekreterare
              har till exempel uttalat sig mycket skarpt i frågan på att bryta
              motståndet mot isoleringen för att få in hjälparbetare, utan en
              politisk agenda just nu. Nu handlar det om att hjälpa människor.
              De ska inte göras ansvariga för en rutten regim.
            </seg>
            <seg n="9f7d41e7">
              Men sedan ska vi vara medvetna om också i denna mer eller mindre
              slutna kammare att om vi nu lyckas bryta isoleringen och hjälpa
              människorna kanske vi bereder vägen för någonting annat också.
            </seg>
            <seg n="12db0054">
              Arbetet med de smarta sanktionerna fortsätter alltså. När kommer
              detta? Ja, det är inte dagens agendapunkt. Men låt oss se om vi
              får återkomma till den debatten. Jag hoppas inte det. Jag hoppas
              att det ska kunna bli en annan situation. Men just nu är det hjälpen
              till människorna som är det primära.
            </seg>
          </u>
          <note type="speaker" n="2e193335">
            Anf. 11 MAGDALENA STREIJFFERT (s):
          </note>
          <u who="Q4980790" xml:id="i-cdce1a79ee3e0e19-1" n="f1205010">
            <seg n="ef27ce2f">
              Fru talman! Självklart håller jag med utrikesminister Carl Bildt
              om att vi nu måste prioritera och fokusera på att få in hjälpinsatser,
              så att de miljoner människor som behöver akut hjälp också får
              det. Precis som utrikesministern sade kan det också få politiska
              effekter.
            </seg>
            <seg n="733ec496">
              Den andra frågan som jag tar upp i min interpellation till utrikesministern
              handlar om stödet till de demokratiska krafter som finns inne
              i landet och i norra Thailand.
            </seg>
            <seg n="8eb91eac">
              Självklart, som sagt, handlar det just nu om det humanitära stödet.
              Här är det glädjande att den svenska regeringen snabbt erbjöd
              hjälp och att Sverige har ökat sitt engagemang kring biståndet.
            </seg>
            <seg n="2d7b3c7f">
              Den andra delen handlar om stödet till den burmesiska oppositionsrörelsen
              som i dag består av mycket mer än bara demokratiaktivister. Där
              ingår förutom de politiska organisationerna som jobbar med demokratiutveckling
              och mänskliga rättigheter även kvinnoorganisationer som jobbar
              för kvinnors rättigheter, organisationer som jobbar med flyktingbarns
              rätt till skolgång och organisationer som jobbar med sjukvård
              och med frågan om hiv och aids. De tar sig in i de värst drabbade
              områdena där inbördeskriget fortfarande rasar och dit de internationella
              organisationerna inte når.
            </seg>
            <seg n="f3d4f4c2">
              Burma är ett fattigt land, men det finns en mycket stark och
              aktiv demokratirörelse vars engagemang sträcker sig utanför det
              strikt politiska, och det finns en god grund att bygga på.
            </seg>
            <seg n="3e277993">
              Mot bakgrund av detta menar jag att det svenska biståndet till
              de burmesiska oppositionella och de burmesiska flyktingarna i
              exil måste fortsätta att öka. Och precis som utrikesministern
              själv tar upp i sitt svar är stödet till de demokratiska krafterna
              inom och utanför Burma till dubbel nytta genom att det såväl påskyndar
              en process som förbereder landet för ett regimskifte. Det handlar
              om att förmedla kunskaper och erfarenheter till främst demokratiförespråkare
              och exilorganisationer som arbetar för en demokratisering av Burma.
              Ironiskt nog, och jag tyckte också att utrikesministern tog upp
              det, kan tragedin med Nargis vara den faktor som gör att militärregimen
              i Burma faller.
            </seg>
            <seg n="f993f6d7">
              Folkets rädsla övergår till ilska när de ser den likgiltighet
              som regimen visar inför det lidande folket. Trots att de visste
              om att stormen skulle komma förvarnade de inte befolkningen. Trots
              förödelsen var det under första dagen endast civila och munkar
              som var ute och hjälpte till med röjningsarbetet. Trots att över
              en miljon människor är i akut behov av hjälp, försenar militärjuntan
              de hjälpsändningar som väntar utanför den thailändska gränsen.
              Detta kan vara droppen som efter 40 år av diktatur och förtryck
              kan leda till en väg mot försoning och demokrati. Det hände i
              Ache efter tsunamin. Kanske kommer det också att hända i Burma
              efter Nargis, och då behöver den burmesiska oppositionen vårt
              stöd.
            </seg>
            <seg n="21ee21cc">
              Jag vet att biståndspolitik inte är utrikesministerns fråga utan
              Gunilla Carlssons fråga. Men vet utrikesministern hur mycket av
              de 110 miljoner som nämns i svaret som går till humanitär hjälp
              och hur mycket som går till stöd för den demokratiska oppositionen,
              för demokratiutveckling och mänskliga rättigheter? Även om jag
              vet att det humanitära biståndet är väldigt viktigt, kanske man
              kan öka biståndet också till demokratiutveckling och mänskliga
              rättigheter i Burma. Jag hoppas och tror att det här kan göra
              att vi ser en diktatur som faller, och då behöver oppositionen
              vårt stöd.
            </seg>
          </u>
          <note type="speaker" n="e285276c">
            Anf. 12 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-6" n="03c9e4d4">
            <seg n="b795d8ff">
              Fru talman! Det konkreta svaret på frågan om hur mycket av de
              110 miljonerna som är humanitärt och hur mycket som är politiskt
              är att det vet jag inte. Men jag skulle utgå från att den absoluta
              huvuddelen är humanitärt, av den enkla anledningen att det normalt
              är det som kostar pengar.
            </seg>
            <seg n="4971ebd8">
              Om vi talar om stöd till den demokratiska oppositionen är det
              i dessa sammanhang relativt begränsade resurser som krävs. Men
              det är ett relativt omfattande stöd vi ger i alla fall. Vi ger
              stöd till både enskilda organisationer och NGO:er i Sverige som
              sysslar med detta och till exilbaserade oppositionella organisationer.
              Två exempel som brukar nämnas är radiostationen Democratic voice
              of Burma, som finns i Oslo, och Euro Burma Office, som finns i
              Bryssel och som egentligen är den inofficiella företrädaren i
              Europa för den burmesiska oppositionen och den burmesiska exilregeringen.
              Det är i dessa sammanhang relativt begränsade pengar, men långsiktigt
              väldigt viktiga insatser.
            </seg>
            <seg n="409883fd">
              Det som vi har diskuterat i de omfattande diskussioner som vi
              har haft inom EU, där Sverige har tillhört de pådrivande, har
              inte bara varit att vi ska studera möjligheten av lite smarta
              sanktioner för den händelse att vi skulle hamna i den situationen
              att det skulle behövas. Vi har också sagt att vi från EU:s sida
              måste förbereda ett omfattande hjälppaket till den tidpunkt då
              det sker en öppning i Burma. Detta arbete kanske skulle ha kunnat
              vara lite mer avancerat än vad det nu är, för det är möjligt att
              vi hamnar i den situationen att vi måste rycka in relativt snabbt.
            </seg>
            <seg n="3d8c8e4f">
              Det finns anledning inte bara i denna kammare utan också i EU-diskussionen
              att nu aktivera detta. Jag är rätt säker på att detta kommer att
              stå på dagordningen när EU:s utrikesministrar träffas i slutet
              av maj. EU:s speciella sändebud, Piero Fassino, är på väg till
              Helsingfors, eller var i alla fall på väg till Helsingfors. Det
              är fullt möjligt att även han har anledning att ändra planen i
              ljuset av vad som har inträffat. Men tanken var att vi här skulle
              ha en dialog om möjligheten till både ett dialogförsök som nu
              har diskuterats allting har kommit i ljuset av en ny utveckling
              och smarta sanktioner men också om hur vi kan utarbeta det mer
              långsiktiga positiva paketet för att stabilisera och hjälpa Burma
              när regimförändringen kommer.
            </seg>
            <seg n="f6ec05db">
              Men som sagt är vi nu i en fundamentalt ny situation där åtminstone
              den omedelbara agendan ser annorlunda ut. Då får vi hantera den
              omedelbara agendan, försöka bryta motståndet mot hjälpsändningarna
              och hjälpa människorna. Därefter får vi återkomma och se hur den
              politiska situationen utvecklas. Men både i den omedelbara delen
              och i den mer långsiktiga delen tror jag att Magdalena Streijffert
              och jag i grunden är rätt eniga.
            </seg>
          </u>
          <note type="speaker" n="8992d4c1">
            Anf. 13 MAGDALENA STREIJFFERT (s):
          </note>
          <u who="Q4980790" xml:id="i-cdce1a79ee3e0e19-2" n="f1205010">
            <seg n="b3a69cc2">
              Fru talman! Jag vill tacka utrikesminister Carl Bildt för debatten.
              Precis som han avslutningsvis sade tycker vi i grunden väldigt
              lika i denna fråga. Naturligtvis vill vi båda att Burma ska bli
              ett demokratiskt land där mänskliga rättigheter följs. Sedan kommer
              jag att fortsätta att vara drivande i frågan om att hitta riktade
              sanktioner långsiktigt. Förhoppningsvis kan man i stället hitta
              ett paket som hjälper oppositionen i Burma till en fredlig väg
              för demokrati och mänskliga rättigheter, men vägen dit tror jag
              är lång. Men självklart måste prioriteten vara att få in hjälpsändningar
              i landet, och förhoppningsvis ger det också effekter. Jag kommer
              ihåg utrikesministern som en optimist vid vår förra debatt om
              Burma.
            </seg>
            <seg n="862fd86d">
              Jag hoppas att denna oerhörda mänskliga tragedi för något gott
              med sig. Jag hoppas att det burmesiska folket vågar ställa sig
              upp och säga nej till kommande folkomröstning och vågar uttrycka
              sina krav på demokrati och mänskliga rättigheter. När de gör det
              ska de också känna att de har omvärldens stöd.
            </seg>
            <seg n="14a106a8">
              Som ett tack för denna debatt och med en förhoppning om olika
              paket och förslag om ökat bistånd till demokratirörelsen vill
              jag överlämna det konstitutionsförslag som den demokratiska oppositionen
              med de olika etniska minoriteterna med stöd av Sidapengar tillsammans
              har författat. Låt oss hoppas att det är denna konstitution som
              får gälla i det framtida Burma.
            </seg>
          </u>
          <note type="speaker" n="49a1f454">
            Anf. 14 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-7" n="03c9e4d4">
            <seg n="279cbdd1">
              Fru talman! Tack! Låt mig bara säga att jag ser fram emot nästa
              interpellationsdebatt med Magdalena Streijffert om detta av den
              enkla anledningen att jag tror att den behövs. Nu är vi ett läge
              där perspektiven har förändrats dramatiskt. Om några månader är
              vi i ett annorlunda läge. Riktigt hur annorlunda och i vilken
              riktning vet vi inte, men då kommer det att finnas anledning att
              diskutera den här saken.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="9cf7b94b">
            4 § Svar på interpellation 2007/08:592 om situationen och framtiden
            för generalkonsulatet i Istanbul
          </note>
          <note type="speaker" n="dcee03a4">
            Anf. 15 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-8" n="03c9e4d4">
            <seg n="cc8cbe07">
              Fru talman! Anne Ludvigsson har frågat mig hur jag avser att
              agera för att lösa den ekonomiska situationen på konsulatet i
              Istanbul och för att säkra generalkonsulatet och dess verksamhet
              nu och i framtiden. Betydelsen av generalkonsulatet i Istanbul
              understryks. Anne Ludvigsson framför också i interpellationen
              några påståenden som jag skulle vilja bemöta.
            </seg>
            <seg n="e133a9e2">
              Den övergripande bilden av UD:s ekonomi är att departementets
              del av RK:s förvaltningsanslag sedan några år uppvisar ett strukturellt
              underskott. Underskottet kommer att öka över tiden om inget görs.
              UD har åtagit sig att nå balans mellan verksamhet och resurser
              till utgången av år 2009. Dessutom krävs löpande reformer för
              att uppfylla de produktivitetskrav som ställs på all statlig verksamhet.
              Därför är budgettilldelningen för UD:s enheter och utlandsmyndigheter
              återhållsam.
            </seg>
            <seg n="54b4cec9">
              Budgetproblemen för utlandsmyndigheterna i Turkiet var i huvudsak
              orsakade av en valutaomräkning i samband med byte av budgetvaluta
              från dollar till den lokala valutan. De frågetecken som fanns
              har rätats ut, och deras delegerade medel har ökats. Därmed anser
              jag Anne Ludvigssons huvudfråga besvarad.
            </seg>
            <seg n="38e89e97">
              Vad gäller påståendet att det skulle finnas ett nedläggningshot
              mot generalkonsulatet i Istanbul så är det felaktigt. Regeringen
              har inte haft anledning att ifrågasätta värdet för Sverige att
              ha en lönad utlandsmyndighet i Istanbul. Generalkonsulatet har
              därför inte varit aktuellt i den omvandlingsprocess inom utrikesförvaltningen
              som bland annat lett till att regeringen tvingats ta beslut om
              nedläggning av åtta utlandsmyndigheter sedan november 2007 samtidigt
              som vi har öppnat fyra nya.
            </seg>
            <seg n="733a1a6d">
              Det kan vidare vara på sin plats att skapa klarhet kring utlandsmyndigheternas
              roll och ansvar för sin personal, verksamhet och budget. Utlandsmyndigheten
              är arbetsgivare för den lokalanställda personalen och har det
              fulla arbetsgivaransvaret för att gällande avtal och anställningsvillkor
              följs. UD har ansvar för avtal, riktlinjer med mera som rör de
              lokalt anställda. Chefen för utlandsmyndigheten är ansvarig för
              myndighetens budget, hur den fördelas på olika verksamheter och
              att den hålls. För att få utrymme för till exempel önskvärda löneökningar
              för lokalanställda måste utlandsmyndigheten i första hand finna
              sätt att fördela om i verksamheten.
            </seg>
            <seg n="689869d1">
              Det finns normer för hur löner ska sättas för utlandsmyndigheternas
              lokalanställda. Därtill säger det svenska avtalet om lönesystem
              för lokalanställda att de ska ha lokal marknadslön som är individuellt
              bestämd och differentierad. Lönenivåerna i anställningslandet
              fastställs på basis av lönestatistik från det internationella
              konsultföretaget ECA (Employment Conditions Abroad). ECA-materialet
              är dock inte alltid tillfyllest. Utlandsmyndigheterna bör därför
              vid behov komplettera uppgifterna från ECA med egna lokala marknadsundersökningar.
              Utifrån detta underlag görs sedan bedömningar om skäliga lönenivåer.
              Utmaningen i tider av budgetproblem för departementet är att löneökningar
              i princip måste ske inom tilldelad budgetram, det vill säga finansieras
              genom effektiviseringar och omfördelningar.
            </seg>
          </u>
          <note type="speaker" n="bb862440">
            Anf. 16 ANNE LUDVIGSSON (s):
          </note>
          <u who="Q3495183" xml:id="i-0d00c62add43133b-0" n="4d64c3a2">
            <seg n="e1c0725a">
              Fru talman! Jag vill börja med att tacka utrikesministern för
              svaret angående det svenska generalkonsulatet i Istanbul.
            </seg>
            <seg n="43a043ec">
              Jag har besökt Turkiet och generalkonsulatet i Istanbul vid ett
              flertal tillfällen, nu senast i samband med en talmansresa runt
              månadsskiftet aprilmaj. Jag hade förmånen att resa med tredje
              vice talmannen, dagens sittande talman, Liselott Hagberg. Vad
              jag förstår har också utrikesministern varit i Turkiet vid den
              här tidpunkten. Jag vet att utrikesministern tilldelades ett pris,
              som jag ber att få gratulera till. Jag hoppas att det också innebar
              en möjlighet att besöka generalkonsulatet.
            </seg>
            <seg n="1a0bf463">
              Jag var kvar även den 1 maj i Turkiet. Vanligtvis brukar man
              säga att man firar första maj, men det kan man inte säga angående
              Turkiet. Det som hände var att man inte fick demonstrera. De kravaller
              som uppstod var naturligtvis inget att fira. Detta visar att Turkiet
              har väldigt långt kvar innan man är redo för EU-medlemskap.
            </seg>
            <seg n="9bad3011">
              Generalkonsulatet och sektionen för turkisk-svenskt samarbete
              bedriver en imponerande verksamhet. Deras arbete för den respektfulla
              interkulturella dialogen och för att ge möjlighet till åsiktsutbyte
              mellan individer och grupper från olika kulturer och religioner
              är oerhört betydelsefullt i Turkiet. Det berör också konflikten
              i Mellanöstern och världen i helhet. Också konsulatets arbete
              för att stödja reformprocessen inför EU-medlemskap har varit väldigt
              viktigt. Demokratiutvecklingen, mänskliga rättigheter och inte
              minst kvinnors rättigheter har man ägnat stor uppmärksamhet. Jag
              hoppas att ministern delar min uppfattning i dessa frågor.
            </seg>
            <seg n="84da995e">
              Konsulatet har kunnat ordna möten i för Turkiet väldigt känsliga
              frågor, som ingen annan har kunnat ordna, detta tack vare det
              stora förtroende och den stora respekt som dels Sverige, dels,
              och framför allt, konsulatet, med generalkonsul Ingmar Karlsson
              och Annika Svanström, åtnjuter i Turkiet.
            </seg>
            <seg n="2831e9af">
              Jag vill framhålla att både konsulatet i Istanbul och ambassaden
              i Ankara är väldigt viktiga verktyg i arbetet. Jag vet att utrikesministern
              precis som jag står bakom ett fullvärdigt medlemskap för Turkiet
              när Turkiet uppfyller EU:s krav för medlemskap.
            </seg>
            <seg n="d7329719">
              Men i svaret säger ministern att budgetproblemen är orsakade
              av valutaomräkningar. Det kan jag förstå. Men frågetecknen har
              ändå inte rätats ut. Den uppfattningen delar jag absolut inte.
              Konsulatet äskade 2,3 miljoner för verksamheten 2008. Det är väldigt
              lite för en sådan verksamhet. Det beviljades 1,8 miljoner. Det
              är en skillnad på 500 000 kronor. Jag vet att man nu har fått
              200 000 kronor extra, men det räcker inte, och det är inte långsiktigt.
            </seg>
            <seg n="989dca53">
              Egentligen är det här en ganska banal diskussion. Vi diskuterar
              en verksamhet som är mycket viktig för relationen mellan Sverige
              och Turkiet och som kanske har avgörande betydelse för demokratiutvecklingen
              i Sverige vad vet jag men också för svenska företag. Det här håller
              man på att mista nu för några hundra tusen i besparing. Det tycker
              inte jag är seriöst. Jag tycker att ministern gör det enkelt för
              sig när han säger att detta ska hanteras lokalt. Verksamhet och
              ekonomiska resurser hänger samman. Handlingar väger tyngre än
              ord i detta sammanhang. Därför kan man inte säga en sak och göra
              en annan.
            </seg>
          </u>
          <note type="speaker" n="91633325">
            Anf. 17 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-9" n="03c9e4d4">
            <seg n="68b53ebd">
              Fru talman! Jag tror att Anne Ludvigsson och jag har exakt samma
              uppfattning i huvudfrågan vad gäller att stödja en reformprocess
              i Turkiet i syfte att bereda vägen för Turkiets fulla medlemskap
              i Europeiska unionen. Det finns mycket som återstår att göra.
            </seg>
            <seg n="17f498e5">
              Jag vill göra en liten korrigering. Man hade rätt att demonstrera
              den 1 maj. Det var bara det att myndigheterna av skäl som enligt
              min mening är dubiösa förbjöd demonstration på just Taksimplatsen.
              Det tycker jag att det finns anledning att kritisera, men demonstrationsrätten
              fanns där i alla fall. Sedan var väl polisens uppträdande sådant
              att det mer påminde om äldre tider än om modernare europeiska
              tider.
            </seg>
            <seg n="a80e9f53">
              Generalkonsulatet i Istanbul är mycket viktigt. För ett antal
              år sedan, det är väl nu nästan tio år sedan, skulle jag tro, hade
              man fattat beslut om att lägga ned det. Jag tillhörde då dem som
              var mycket aktiva i opinionsbildningen för att vända på det beslutet.
              Det blev i stället de facto en förstärkning genom institutet som
              tillkom och genom att man så småningom via Sida har satsat ökade
              medel.
            </seg>
            <seg n="1a5d0e44">
              Själva generalkonsulatet är i dag en rätt liten del av det som
              egentligen sker i Istanbul, men en viktig del, för det svarar
              rätt mycket för kringverksamhet och administration och den politiska
              ramen för en omfattande politisk verksamhet i Turkiet centrerad
              kring Istanbul och självfallet Ankara.
            </seg>
            <seg n="4583bdd4">
              Sedan har vi en del ekonomiska problem. Dels har vi de allmänna
              ekonomiska problemen på utrikesförvaltningen, som jag hade förmånen
              att få ärva från den tidigare regeringen. Vi försöker nu få detta
              i balans. Dels har vi haft speciella problem i Turkiet som har
              att göra med omräkningen eller budgeteringsvalutan, som man nu
              har ändrat från dollar till turkiska lira. Be mig inte förklara
              detta i varje enstaka detalj. Gör jag det kommer det förmodligen
              på ett eller annat sätt att bli fel. Det är till ytterlighet komplicerat.
              Alla är överens om att detta borde ha gjorts tidigare än vad det
              har faktiskt har gjorts. Det hade undvikit en del av problemen.
              Men nu har det i alla fall gjorts, och när jag har talat med dem
              där nere har de uttryckt en tro på att detta kommer att förbättra
              det hela.
            </seg>
            <seg n="0a1e7f02">
              Bara för att rätt ska vara rätt: Om man tittar på det som faktiskt
              har skett efter detta, på den faktiska budgeten och på skillnaden
              mellan utfallet för 2007, hur mycket pengar det gjordes av med
              på generalkonsulatet då, och den budget de nu har, ser man att
              det är en ökning med 16 procent. Det ger lite perspektiv.
            </seg>
            <seg n="d00fc424">
              En del av detta, om vi nu ska vara alldeles ärliga, och det ska
              man vara i sådana här sammanhang, är att vi har ökade bostadskostnader
              på grund av att det har tillkommit personal där nere också för
              den konsulära verksamheten och migrationsverksamheten. Men även
              detta måste vi i utrikesförvaltningen lära oss att hantera. Vi
              har ett ökat tryck på oss att klara konsulära frågor och migrationsfrågor
              utan att vi nödvändigtvis får så mycket extra pengar för det som
              vi kanske skulle vilja även om en viss tillförsel av extra medel
              faktiskt fås.
            </seg>
            <seg n="380219f7">
              Men det är en ökad budget för generalkonsulatet. Det viktiga
              är att vi på alla möjliga sätt vill slå vakt om detta generalkonsulat
              i framtiden, liksom den omfattande och viktiga verksamhet som
              med utgångspunkt i såväl Istanbul som Ankara bedrivs för att stödja
              den demokratiska reformprocessen i Turkiet samt dialogen mellan
              civilisationer, religioner och kulturer, där Turkiet är något
              av ett nyckelland för framtiden.
            </seg>
          </u>
          <note type="speaker" n="fba643ba">
            Anf. 18 ANNE LUDVIGSSON (s):
          </note>
          <u who="Q3495183" xml:id="i-0d00c62add43133b-1" n="4d64c3a2">
            <seg n="22327b94">
              Fru talman! Jag tackar utrikesministern för inlägget. Jag är
              glad att vi ändå är så samstämmiga om helheten i Turkiet. Det
              är bra att vi inte heller går in på ekonomiska detaljer. Vi ska
              hålla oss till helheten.
            </seg>
            <seg n="cdc41465">
              Precis som utrikesministern säger har de fasta kostnaderna ökat.
              Det gör de i princip överallt. Men omräkningen tycker inte jag
              att man helt ska låta betalas av konsulatet självt. Den budget
              som nu ligger räcker inte ens till de fasta kostnader som är kontraktsbundna
              eller avtalade. Detta innebär naturligtvis ett problem. Jag vet
              att institutet har fått ökade medel och har bra ekonomi. Men det
              hela hänger ihop. Generalkonsulatet är spindeln i nätet för hela
              denna verksamhet, även forskningsdelen och Exportrådets verksamhet.
              Därför är det så viktigt att värna om konsulatet.
            </seg>
            <seg n="d644f48c">
              Den konsulära verksamheten har också ökat. Kraven på den konsulära
              verksamheten har ökat på migrationsområdet. Det är enormt många
              besök från svenska myndigheter och riksdagsutskott som ska hanteras.
              Det är väldigt positivt, för kontakter mellan människor är det
              som i grunden utvecklar och långsiktigt håller i ett samhälle
              och som kan förändra människors attityder. Det är inte minst viktigt
              i Turkiet.
            </seg>
            <seg n="dc058331">
              Jag är glad över att ministern säger att det inte finns ett nedläggningshot.
              Men genom ekonomisk strypning kan också verksamhet försvinna,
              eller hur ministern? Vi vet att det är flera av UD:s myndigheter
              som har ekonomiska svårigheter.
            </seg>
            <seg n="1f94e615">
              Man talar mycket om en gemensam värdegrund, kompetensutveckling
              och att man ska ta till vara de lokalanställdas kompetens och
              lägga mer kvalificerade uppgifter på dem. Det tycker jag låter
              bra. Det är väldigt viktigt, och det är viktigt att låta de lokalanställda
              utvecklas. Det kräver i anständighetens namn att man också kan
              betala löner som inte ligger under existensminimum. Det handlar
              också om en trovärdighet från svensk sida. Vi är fönstret ut till
              världen till de här länderna. Där skulle jag vilja ha lite klarare
              besked från utrikesministern.
            </seg>
            <seg n="f862f3e8">
              Vi vet också att UD:s konsulära verksamhet efter tsunamikatastrofen
              ska prioriteras. Det är oerhört många turister från Sverige som
              besöker Turkiet. Det är en halv miljon. Det har man heller inga
              ekonomiska resurser för. Vi får verkligen hoppas att det inte
              händer någonting. Men den dagen det sker finns det inga ekonomiska
              resurser. Det är också ett problem. Om konsulatet inte kan sköta
              sitt författningsenliga uppdrag blir inte konsekvensen då att
              konsulatet måste stängas?
            </seg>
            <seg n="2d3e5217">
              Vi vet också att viseringen ger en intäkt. Det är också positivt
              att det är många som vill ha visum och resa ut i världen. Det
              uppgick till över 3 miljoner år 2007, och det är mer än vad man
              får i bidrag. På något sätt borde man ändå se att det är en sådan
              viktig verksamhet. Man får inte säga en sak som att det är så
              viktigt att den ska vara kvar och sedan kanske strypa den ekonomiskt.
              Det är så uppskattat. Den här verksamheten är så viktig.
            </seg>
            <seg n="371bc666">
              Jag tror precis som jag sade inledningsvis att det är viktigt
              med mötet mellan olika kulturer. Här kan Turkiet och konsulatet
              spela en roll.
            </seg>
          </u>
          <note type="speaker" n="3542e83a">
            Anf. 19 Utrikesminister CARL BILDT (m):
          </note>
          <u who="Q52922" xml:id="i-f0a431f89ba70cd6-10" n="03c9e4d4">
            <seg n="04cf03c9">
              Fru talman! Så är det utan tvekan. Mitt allmänna uppdrag, givet
              av riksdagen i enighet, är att åstadkomma en anständig utrikesförvaltning
              inom en kostnadsram på ca 2,4 miljarder. Det är regeringens budget.
              Oppositionen har inte anslagit ett rött korvöre mer i denna del.
            </seg>
            <seg n="bae249f1">
              Jag klagar inte nämnvärt på det. Jag tror att det är fullt möjligt
              att göra det. Det kräver en kontinuerlig strukturomvandling. Vi
              lägger ned åtta utlandsmyndigheter. Jag tror att det finns solida
              skäl för att göra det på huvuddelen av de orterna. Vi startar
              fyra nya och möjligtvis till och med en femte, eller i varje fall
              till hälften, och vi kommer att göra utökningar på en del andra
              ställen.
            </seg>
            <seg n="eb4ff839">
              Sedan finns det ställen som jag tycker är speciellt viktiga.
              Det är ingen tvekan om att det vi gör i Turkiet har en lite speciell
              dignitet av alla de skäl som har nämnts. Därför har vi försökt
              att ta itu med framför allt det problem som har legat i omräkningskursen.
            </seg>
            <seg n="33b2b6c6">
              Omräkningskursen mellan turkiska lira och dollar som varit inom
              UD har varit annorlunda än den lokala. Fråga mig nu inte varför
              det varit på det sättet, för det kan jag faktiskt inte förklara.
              Men så har det uppenbarligen varit under väldigt lång tid. Det
              är klart att de valutaförändringar vi ser på de internationella
              marknaderna har gjort det mer svårthanterligt. Nu är detta korrigerat.
            </seg>
            <seg n="9894a9e8">
              När jag talar med myndigheterna där nere säger de: Det här ska
              vi nog klara av under de nya omständigheterna. Jag hade lite fel
              i det jag sade tidigare visade det sig. När jag talade om den
              16-procentiga ökningen är det 16 procent efter det att det har
              dragits av för de ökade kostnaderna för konsulär verksamhet, migration
              och bostäder. Först har vi betalat för det, och sedan har vi 16
              procent mer reala pengar för generalkonsulatet i förhållande till
              vad man gjorde av med förra året.
            </seg>
            <seg n="0225c9b9">
              Sedan är det alldeles rätt, och det är ett mer generellt konstaterande,
              att den konsulära migrationsverksamheten är en belastning. Man
              kan kalla det för belastning, men det är sådant som ska göras.
              Det är vår skyldighet. Det ligger framför allt på Ankara och mindre
              på Istanbul i sammanhanget.
            </seg>
            <seg n="e8d73a61">
              På den punkten har regeringen nu i två budgetar gett extra tilldelning
              till utrikesförvaltningen så att den ordinarie politiska verksamheten,
              eller vad vi nu ska kalla den, inte ska eroderas i onödan bara
              för att vi har det ökade trycket på oss.
            </seg>
            <seg n="aea47ad1">
              Jag kan försäkra Anne Ludvigsson att så länge jag sitter på den
              här posten vilket i varje fall blir dagen ut, och förmodligen
              avsevärt längre än så kommer några nedläggningshot mot generalkonsulatet
              i Istanbul icke att göra sig besvär att gå in i mitt tjänsterum.
            </seg>
            <seg n="df33c6ee">
              Jag ska se till att det finns hyggliga förutsättningar som i
              utrikesförvaltning i övrigt för att bedriva det mycket viktiga
              arbete som bedrivs både i Istanbul och i Ankara.
            </seg>
            <seg n="997f2cdd">
              Jag sätter också stort värde på det stöd som finns från riksdagen
              för det arbetet. Det ger den svenska politiken i den här viktiga
              frågan en kraft det finns all anledning från regeringens sida
              att sätta värde på.
            </seg>
          </u>
          <note type="speaker" n="6f28f720">
            Anf. 20 ANNE LUDVIGSSON (s):
          </note>
          <u who="Q3495183" xml:id="i-0d00c62add43133b-2" n="4d64c3a2">
            <seg n="94f0e918">
              Fru talman! Jag ser att vi är överens om väldigt mycket och också
              att reformprocessen i Turkiet måste fortgå även om det i dagsläget
              står mer eller mindre stilla och kanske till vissa delar går bakåt,
              som jag också upplevde. Det finns ingen annan väg än att gå framåt.
            </seg>
            <seg n="0df1e75e">
              Jag menar att Sverige ska använda sig av den kunskap och de verktyg
              som finns till hands för att stötta Turkiet. Det är för Turkiets
              egen sak och människorna i Turkiet. Jag känner många och har mycket
              kontakt med många MR-organisationer. Men det är också av egna
              egoistiska skäl. Blir det lugnt i det här området tjänar vi också
              på det. Turkiet har en väldigt bra ekonomisk utveckling där svenskt
              näringsliv kan samarbeta och utvecklas.
            </seg>
            <seg n="4cec08bf">
              Jag vill ställa en fråga inför framtiden, eftersom min interpellation
              också handlar om det. Är ministern beredd att nu hela tiden ge
              erforderliga resurser till verksamheten vid konsulatet i Istanbul
              med sektionen, forskningsinstitutet, Exportrådet och allt, eftersom
              allt hänger ihop?
            </seg>
            <seg n="7a3f57f1">
              Utifrån det jag har sett hittills är det ett litet glapp mellan
              det ministern säger och de ekonomiska resurserna. Jag skulle inte
              vilja säga som man brukar säga om regeringen i Turkiet att det
              finns en dold agenda. Men man kan ändå undra vad det är. Är det
              skattesänkningar som är den stora prioriteten också när det gäller
              den här verksamheten?
            </seg>
            <seg n="5423d14a">
              Jag skulle vilja ge ministern ett råd att verkligen engagera
              sig i detta och kanske inte låta, nu blir jag lite drastisk, några
              räknenissar på UD intala ministern att det är helt lugnt i konsulatet.
            </seg>
            <seg n="14cb942b">
              Jag är väldigt glad över att ministern verkligen inte kommer
              att vara den som står bakom att den 250-åriga närvaron i Istanbul
              läggs ned. Tvärtom skulle jag vilja se att ministern utvecklar
              verksamheten och samarbetet och också påverkar länder som Frankrike,
              Tyskland och Österrike att göra detsamma.
            </seg>
          </u>
          <note type="speaker" n="193050a1">
            Anf. 21 Utrikesminister CARL BILDT (m):
          </note>
          <u who="Q52922" xml:id="i-ce2c66733079bdd1-0" n="03c9e4d4" next="i-2a28a11cc11a7e0c-0">
            <seg n="5c380eed">
              Fru talman! Det kan jag försäkra att jag kommer att göra. Låt
              mig också säga att det var en tidigare regering som ville lägga
              ned generalkonsulatet i Istanbul och som lade fram förslaget i
              riksdagen. Jag tror till och med att det gick igenom i riksdagen
              innan diskussionen vände.
            </seg>
          </u>
          <note n="44c3ecf1">
            (ANNE LUDVIGSSON (s): Det var i varje fall nära.)
          </note>
          <u who="Q52922" xml:id="i-2a28a11cc11a7e0c-0" n="03c9e4d4" prev="i-ce2c66733079bdd1-0">
            <seg n="2da2b3e1">
              Det blev en utredning under Anita Gradin, och det var ett antal
              andra personer som vände på detta. Den saken kommer icke att upprepas
              under denna regering. Tvärtom ska vi se till att finns goda förutsättningar.
            </seg>
            <seg n="45d35f10">
              Sedan handlar det både om generalkonsulatet och institutet som
              Sida finansierar. Det är en väldigt stor palett av olika verksamheter.
              Det är väldigt många tiotals miljoner kronor som de facto administreras
              från huset i Istanbul.
            </seg>
            <seg n="9e1eb9c0">
              När vi bara fokuserar på delar av denna budget ser vi inte helheten
              av den stora satsning som har centrum framför allt i Istanbul
              men också i Ankara.
            </seg>
            <seg n="a9bce8b4">
              Jag har som sagt en budget på 2,4 miljarder kronor som givits
              mig av riksdagen. Regeringspartierna förordar 2,4 miljarder kronor,
              och oppositionspartierna förordar exakt samma belopp. Jag har
              att hålla mig inom denna ram och försöka göra det bästa möjliga.
            </seg>
            <seg n="182630d4">
              Det innebär att vi lägger ned på en del ställen och startar på
              ett antal andra ställen. Jag är rätt förhoppningsfull om att vi
              ska kunna klara av det underskott som vi hade när vi kom in och
              övertog och ha en balans i budgeten år 2009. Vi kan då börja titta
              på olika reforminsatser också på det personalpolitiska området.
            </seg>
            <seg n="41667ff8">
              Jag kan bara försäkra att alla de insatser som har att göra med
              den fortsatta utvidgningen av Europeiska unionen med inte minst
              Turkiet och dialogen med andra kulturer och civilisationer kommer
              att ha mycket hög prioritet när det gäller att fastställa de framtida
              prioriteringarna för utrikesförvaltningens verksamhet.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="c26f3454">
            5 § Svar på interpellation 2007/08:612 om polisorganisationen
          </note>
          <note type="speaker" n="c37180d3">
            Anf. 22 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-11" n="f2214030">
            <seg n="83adc956">
              Fru talman! Thomas Bodström har frågat mig om jag avser att ta
              initiativ till att utreda polisorganisationen. Frågan är ställd
              mot bakgrund av påståenden om bristande samordning och samarbete
              mellan olika polismyndigheter.
            </seg>
            <seg n="e0919b6a">
              Regeringens övergripande mål är att öka tryggheten i Sverige.
              Därför genomförs nu den största satsningen någonsin på polisen.
              Polisorganisationen har fått kraftiga anslagsökningar. Målet är
              att det ska finnas 20 000 poliser år 2010. Det innebär en ökning
              med 2 500 poliser under mandatperioden.
            </seg>
            <seg n="8912f5f7">
              Resurstillskotten kombineras med höga krav på en förbättrad resultatutveckling
              inom polisen. För att de ska ge önskat resultat måste polisen
              fokusera på att effektivisera verksamheten och frigöra resurser
              till kärnverksamheten.
            </seg>
            <seg n="4de21892">
              Omorganisationer tar stora resurser i anspråk tid och kraft som
              tas från det egentliga polisarbetet. Organisationsförändringar
              måste därför vara genomtänkta och genomföras med ett tydligt syfte.
              Mot den bakgrunden arbetar vi för närvarande med följande frågor:
            </seg>
            <seg n="bbda8f8e">
              Rikskriminalpolisens roll ses över. Inom ramen för den nationella
              mobiliseringen mot den organiserade brottsligheten har rikskriminalpolischefen
              Therese Mattsson i uppdrag att se över Rikskriminalpolisens roll
              och befogenheter när det gäller att biträda regional polis med
              specialistkompetens. Jag ser fram emot hennes förslag som presenteras
              nästa vecka.
            </seg>
            <seg n="6b30915c">
              Ökad samverkan inom polisen och mellan myndigheter är huvudtemat
              i flera uppdrag som givits inför mobiliseringen mot den organiserade
              brottsligheten. Vi avser att ta intryck av den framgångsrika danska
              modellen där man genom samverkan mellan myndigheterna ökar trycket
              mot brottsligheten. Det är en självklarhet att polismyndigheterna
              samverkar med varandra inom alla relevanta verksamhetsområden
              på ett så effektivt sätt som möjligt.
            </seg>
            <seg n="b746faf1">
              Ett annat exempel är det stora reformarbete som pågår med att
              ta fram en ny polisdatalag. En ny polisdatalag har utretts sedan
              2001. Vi har tagit fram ett konkret förslag, och nu pågår arbetet
              med att ta fram en proposition med förslag till ny lagstiftning.
            </seg>
            <seg n="009dd74e">
              Alliansregeringen lovade inför valet att fokus denna mandatperiod
              skulle ligga på polisverksamheten, inte på organisationsfrågor.
              Det löftet står fast.
            </seg>
          </u>
          <note type="speaker" n="30030af5">
            Anf. 23 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-0" n="840df030">
            <seg n="77c9c8f4">
              Fru talman! Tack, Beatrice Ask! Jag som är ute mycket i rättsväsendet
              möter frustrerade poliser, åklagare och människor inom kriminalvården.
              Jag kan säga att när de hör orden största satsningen någonsin
              blir de otroligt förbannade, Beatrice Ask.
            </seg>
            <seg n="0813cb58">
              För det första är det inte sant. Det gjordes en betydligt större
              satsning under förra mandatperioden. Som vi har sagt tidigare
              är det förstås väldigt illa när en justitieminister slarvar med
              sanningen. Jag är förvånad över att du fortsätter att upprepa
              detta när riksdagens utredningstjänst har konstaterat att det
              du säger är fel.
            </seg>
            <seg n="99f8e6ad">
              För det andra, och framför allt, finns det en frustration över
              detta. Vi kommer in på det i senare interpellationer. Åklagare
              sägs upp, och civilanställda sägs upp. Kriminalvården brottas
              med ett gigantiskt underskott. Då är frågan: Ska man sitta med
              armarna i kors, eller ska man göra någonting ordentligt? Det ska
              inte bara vara översyn och en ny lag, som påbörjades under vår
              tid. Det är klart att det är bra; det är ju löpande verksamhet.
              Men man måste göra någonting ordentligt.
            </seg>
            <seg n="fe498711">
              Vi vet att det handlar om väldigt mycket när man ska hantera
              en budget. Det är en gigantisk budget. Kostnaderna är stora. Det
              är som ett stort företag. För att kunna hålla budget var vi tvungna
              att se till att vi fick förändringar för att man skulle kunna
              spara pengar och utnyttja dem på bästa sätt. Därför genomförde
              vi under förra mandatperioden en stor förändring när det gäller
              Åklagarmyndigheten och gick från sex myndigheter till en enda.
              Inom Kriminalvården gick vi från 37 enheter till en enda. Inom
              domstolarna genomförde vi också stora reformer. Vi sade att under
              den här mandatperioden skulle polisorganisationen ses över.
            </seg>
            <seg n="60d5d67d">
              När det då blev en borgerlig regering trodde vi, eftersom Moderaterna
              faktiskt hade sagt att också de ville se över möjligheterna till
              en myndighet, att ni i alla fall skulle undersöka saken. Man skulle
              i alla fall kunna se om det skulle bli några förbättringar och
              om man skulle vinna något på detta. Det kan finnas nackdelar och
              fördelar med en organisation. Men ni gör inte någonting alls,
              Beatrice Ask! Det har blivit ditt signum på rättsområdet. Ni sitter
              bara med armarna i kors och gör lite utredningar, lite översyner
              och så vidare. Men ni vågar aldrig fatta de svåra besluten. Det
              gagnar ingen. Då får vi den frustration som jag talar om ute i
              polisorganisationen och de besparingar som nu sker överallt.
            </seg>
            <seg n="5fa80cfa">
              Man ska inte göra organisationsförändringar för sakens skull;
              det är jag den första att säga. Men om man kan vinna något, till
              exempel att kunna minska den onödiga administrationen med 37 myndigheter,
              som vi har i dag inom polisen, till en måste man i alla fall väga
              för- och nackdelarna. Sedan kan det förstås vara så att nackdelarna
              ändå överväger, och då ska man inte göra det. Men det är mycket
              märkligt att Beatrice Ask, som skröt i en artikel häromdagen om
              att Moderaterna var de som först ville genomföra en myndighet,
              samtidigt säger att man inte ska göra något under den här mandatperioden.
            </seg>
            <seg n="fae57f86">
              Vi som har ganska god inblick i hur strategin fungerar vet att
              ni vill tala om poliserna som är ute på gatan och om högre straff.
              Ingenting får skymma det. Men den strategin är förödande för polisorganisationen,
              Beatrice Ask. Den skapar också en stark irritation. Ni sätter
              strategin före det som är de enkla budskapens politik i stället
              för att göra det som verkligen behövs och verkligen ta strid och
              ta en ordentlig diskussion.
            </seg>
            <seg n="fe8359a1">
              Därför vill jag avsluta det här inlägget med en fråga. Ni säger
              nu, och har sagt i opposition så länge, att ni vill ha en enda
              myndighet. Hur kommer det sig då att ni gör så här när ni nu får
              chansen under fyra år? Att ni inte genomför det är en sak, men
              ni lyfter inte ens ett finger för att se om det finns fördelar
              att vinna med det förslaget.
            </seg>
          </u>
          <note type="speaker" n="ea73e6a2">
            Anf. 24 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-12" n="f2214030">
            <seg n="e16bf324">
              Fru talman! Låt mig börja med att rätta till några felaktigheter.
              För det första är det inte som Thomas Bodström säger att antalet
              civilanställda har minskat eller att man har sagt upp civilanställda.
              De har ökat i antal. Vi återkommer till det i en senare interpellation.
              För det andra har vi inte 37 myndigheter inom polisen, vilket
              Thomas Bodström nyss stod här och sade. Vi har 21 myndigheter
              plus Rikspolisstyrelsen inom polisen. Lite ordning får det ändå
              vara.
            </seg>
            <seg n="a14a63de">
              Det är naturligtvis intressant att höra vilka planer och tankar
              Socialdemokraterna hade under förra mandatperioden inför framtiden.
              Men ni förlorade valet. Det vi från alliansen presenterade var
              ett tydligt program för att kraftsamla när det gäller verksamheten,
              öka antalet poliser och en rad andra reformer som vi håller på
              med. Vi fullföljer det. Vi hade inte en ny organisationsöversyn
              på agendan i valrörelsen. Det är många inom polisen och andra
              delar av rättsväsendet som har tröttnat på politiker som använder
              organisationsöversyner för att skyla över att det saknas resurser.
            </seg>
            <seg n="54d7f67f">
              När du lämnade posten som justitieminister hade vi en situation
              där vi hade städer, hela kommuner och stora områden där det icke
              fanns polisiär närvaro med de konsekvenser det får. Det håller
              vi sakta men säkert på att rätta till. Ni började med att öka
              något, men vi har gjort en kraftsamling som jag tror är helt nödvändig.
            </seg>
            <seg n="03f76264">
              I det läget, när man tillför så mycket resurser och ställer krav
              på en rad olika effektiviseringar i verksamheten, finns det skäl
              att inte ovanpå det ställa till det när det gäller en organisationsöversyn.
              Det finns, om vi går tillbaka några år, kritik mot polisens organisation.
              Jag är mycket väl medveten om de behov och önskemål som man kan
              ha på lite längre sikt.
            </seg>
            <seg n="3938b39c">
              Riksrevisionen granskade polisens organisation ganska ingående
              under Thomas Bodströms tid och kom med allvarlig kritik. Den gällde
              inte ledningsformen, utan mer innehållet och inte minst hur det
              fungerade på Rikspolisstyrelsen. Regeringen har därefter i regleringsbrev
              förenklat målstrukturen och skurit ned på återrapporteringskrav.
              Man har försökt rätta till en del av de problem som fanns när
              det gäller regeringens styrning. Rikspolisstyrelsen har genomfört
              en omorganisation. Man har ett arbete i gång för att utveckla
              mål- och resultatstyrningen. Det går inte fort inte tillräckligt
              fort. Men det går utefter de synpunkter som Riksrevisionen hade,
              och jag tror att det är bra att så sker.
            </seg>
            <seg n="192b61ca">
              Men det var för lite som gjordes under den förra perioden. Att
              då stå och vifta och säga att nu ska vi se över hela organisationen
              igen tror jag vore helt fel.
            </seg>
            <seg n="3cba5609">
              Vi ägnar oss åt verksamheten. Vi har också hemläxor att göra.
              En del av det som ligger bakom den interpellation Thomas Bodström
              beskriver handlar om samordningen mellan myndigheterna och hur
              man har ordning på register och annat. Det kan inte vara obekant
              för en tidigare justitieminister att avgörande för den moderniseringen
              är att riksdagen kan leverera en ny polisdatalag. Den utreddes
              redan 2001. Sedan hände ingenting, utan man höll på fram och tillbaka.
              Vi arbetar nu med en proposition som lägger grunden för ett betydligt
              mer intensivt reformarbete på det här området. Det är avgörande
              för att rätta till en del av de ålderdomligheter som man kan se
              i det avseendet när det gäller polisorganisationen.
            </seg>
            <seg n="1f8f6ba3">
              Jag är helt övertygad om att det är rätt att ha fokus på verksamheten.
              Däremot är det inte så att vi sitter med armarna i kors och inte
              vidtar de förändringar som kan behövas. Det är verkligen inte
              små saker vi arbetar med när det gäller mobiliseringen mot grov,
              organiserad brottslighet. Det kommer Thomas Bodström att bli varse
              inom kort.
            </seg>
          </u>
          <note type="speaker" n="d43f6381">
            Anf. 25 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-1" n="840df030">
            <seg n="68d5f160">
              Fru talman! Jag tycker att det nästan är rörande att höra borgerliga
              ministrar tala om Socialdemokraterna såsom om man fortfarande
              var i opposition. Vi är snart halvvägs in i mandatperioden, och
              det som präglar Beatrice Ask och det är du absolut inte ensam
              om, utan det gäller de flesta i regeringen är att du talar om
              hur Socialdemokraterna var när de var i regeringsställning.
            </seg>
            <seg n="8afa081e">
              Det är ni som sitter vid makten nu. Det är du som har möjlighet
              att påverka nu. Ikläd dig inte oppositionsrollen! Tala om vad
              du vill göra! Jag kan försäkra dig att det är betydligt mer intressant
              för många att höra än att höra dig fortsätta oppositionspolitiken
              retroaktivt snart två år efter valet. Det tror jag att du skulle
              vinna väldigt mycket respekt på.
            </seg>
            <seg n="43362968">
              Jag säger inte att vi var felfria långt ifrån. Vi gjorde också
              många misstag, men det vi gjorde var just de omorganisationer
              som behövdes. Vi vidtog också åtgärder.
            </seg>
            <seg n="6e218bcf">
              Du säger att det inte hände något med polisdatalagen. Det är
              ganska häpnadsväckande att en justitieminister inte känner till
              att det som gjordes efter den utredningen var införandet av dna-lagen.
              Den talas det om nästan varje dag i tidningarna, och det fanns
              med i den här utredningen. Det var det första steget. Det är bra
              att ni kompletterar nu, men säg inte sådana felaktigheter som
              att ingenting hände när var och varannan människa känner till
              de förändringar som gjordes i dna-lagen.
            </seg>
            <seg n="eec9e09d">
              Polisen är i kris. Det kan vi se i tidningen i dag, på andra
              ställen och framför allt när man träffar poliser. Antalet civilanställda
              minskar. Det ska vi återkomma till. Andra delar är i kris.
            </seg>
            <seg n="7f7705c8">
              Om man nu tror att det bara handlar om att fortsätta att utbilda
              poliser vore det väl bra, men det är inte sant det heller. Man
              har ju avbrutit den här satsningen. Antalet utbildade poliser
              ska halveras framöver. Redan nu, när man har kommit ungefär halvvägs,
              slår man till bromsen. Mer än så var det inte med den satsning
              som skulle bli stor. Antalet civilanställda minskar, och man halverar
              antalet utbildade.
            </seg>
            <seg n="f7f0069b">
              Det är faktiskt så, Beatrice Ask, att jag hela hösten varnade
              för att det kommer att bli kris med rikspolischefen Stefan Strömberg.
              Jag visste om det eftersom jag också då hade kontakter med polisen.
              Vi visste om konflikterna mellan länspolismästare och Stefan Strömberg.
              Det handlade också om på vilket sätt de här olika delarna av polisen
              skulle samverka. Du sade: Nej, det är inga problem. Nej, det är
              ingenting. Det är överdrivet. Var får Thomas Bodström det här
              ifrån?
            </seg>
            <seg n="bf0ad048">
              Till och med några dagar innan Stefan Strömberg avgick stod du
              här i talarstolen och förnekade problemen. Jag kunde till och
              med dagen före det hände säga att i morgon avgår Stefan Strömberg.
              In i det sista förnekade du de här problemen. Det som är så bekymmersamt
              är att alla i rättsväsendets värld pratar om det utom du. Hur
              tror du att de ser på dig när de vet hur det ligger till? Är det
              inte pinsamt att jag, som plötsligt är i opposition, ska tala
              om hur det ligger till, precis som jag gjorde under hela hösten
              när det gäller Stefan Strömberg? Det slutade i en katastrof där
              en rikspolischef fick avgå. Det slutade i ett haveri mellan olika
              delar av polisen därför att du inte tog tag i problemen. Du skrattar.
              Det var inte så många som tyckte att det var roligt att en rikspolischef
              avgick, men det var ett faktum, Beatrice Ask, och du förnekade
              det in i det längsta.
            </seg>
            <seg n="d7d0391b">
              Nu säger jag igen: Om du inte gör någonting åt den här organisationen
              står vi inför samma faktum som förra gången. Det kommer att sluta
              i ytterligare en katastrof. Det går inte, Beatrice Ask, att stoppa
              huvudet i sanden och inte låtsas om de problem som finns. Det
              går inte att bara kritisera retroaktivt. Vi förväntar oss att
              du ska göra det. Vi ställer gärna upp och hjälper till. Vi har
              många saker gemensamt. Men förneka inte problemen. Då kommer vi
              aldrig att kunna lösa dem.
            </seg>
          </u>
          <note type="speaker" n="cd1295bb">
            Anf. 26 KRISTER HAMMARBERGH (m):
          </note>
          <u who="Q5786666" xml:id="i-b7888f8429d207d1-0" n="5fc51583">
            <seg n="cde1d6d8">
              Fru talman! Det är också viktigt att man som opposition kommer
              ihåg att man inte sitter i regeringen längre. Den här debatten
              blir så svår att följa. När man sitter i opposition är det också
              viktigt att man varudeklarerar sin politik, talar om var man står
              och inte byter nu lämnar Thomas Bodström kammaren åsikt från dag
              till annan, vilket har skett vid ett flertal tillfällen, inte
              minst från Thomas Bodströms sida.
            </seg>
            <seg n="459f405f">
              Jag tycker att det är anmärkningsvärt att Thomas Bodström kritiserar
              Beatrice Ask för att hon inte har hållit den rikspolischef som
              var tvungen att avgå tillräckligt mycket i handen så att han skulle
              kunna sköta sitt jobb. Anledningen är nog att Thomas Bodström
              är mycket väl medveten om att det var han som tillsatte just den
              rikspolischef som han själv nämner.
            </seg>
            <seg n="656d5232">
              Jag tycker att det är oärligt när man i första skedet inte delar
              majoritetens uppfattning om att vi ska ha 20 000 poliser därför
              att man vill skära kraftigt i polisens resurser för att året efter
              snabbt svänga och säga att man vill lägga på ytterligare en ½
              promille på polisen och sedan delar målsättningen.
            </seg>
            <seg n="0678b7fa">
              När den här regeringen utökar polisutbildningen kraftigt för
              att nå målet 20 000 poliser men sedan drar ned på utbildningen
              för att den ska nå exakt den nivå som krävs för att vi ska nå
              målet kritiserar man också regeringen. Då kommer frågan: Hur stor
              ska polisutbildningen vara, Thomas Bodström? Hur många poliser
              ska vi ha i landet totalt sett?
            </seg>
            <seg n="8e2fc8f3">
              Det är märkligt när man kritiserar regeringen för att inte vilja
              dra ned antalet myndigheter men själv samtidigt föreslår en ny
              myndighet vars enda syfte är att granska polisen. Nu nämnde Thomas
              Bodström 37 myndigheter. Den siffran är felaktig, men i hans värld
              är det kanske fråga om att vi ska ha 38 myndigheter.
            </seg>
          </u>
          <note type="speaker" n="213afe18">
            Anf. 27 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-13" n="f2214030">
            <seg n="4414a16a">
              Fru talman! Först vill jag säga att jag väldigt sällan talar
              om Socialdemokraterna av det enkla skälet att ni är rätt ointressanta.
              Det är väldigt sällan det kommer några förslag. Men i det första
              inlägget valde Thomas Bodström att beskriva vad Socialdemokraterna
              hade gjort när det gällde organisationsförändringar och vad man
              skulle ha gjort om man hade vunnit valet 2006. Då finns det anledning
              för mig att kommentera och rätta till en del av de påståendena.
            </seg>
            <seg n="ebca5ce6">
              Sedan blir jag väldigt bekymrad över att justitieutskottets ordförande
              förtalar polisen och pratar om kris och katastrof när vi bygger
              upp en starkare polis. Det finns uppenbara problem som dessvärre
              är sådana som vi har ärvt. Eftersom ni inte levererade en ny polisdatalag
              och inte såg till att vi hade tillräckligt mycket resurser för
              att skaffa fler poliser är naturligtvis problemen stora på en
              del håll. Vi tar tag i dem.
            </seg>
            <seg n="09f7707f">
              Vi försöker också fullfölja genom att vidta åtgärder med anledning
              av de synpunkter som Riksrevisionen hade på styrningen från Regeringskansliet.
              Den var uppenbarligen undermålig. Det framgick av den rapporten.
              Jag kommer mycket väl ihåg den från min oppositionstid. Det var
              mycket kritik av hur regeringen hanterade det. Vi har försökt
              att bli tydligare och göra mer av det som Riksrevisionen hade
              synpunkter på för att det ska bli enklare för polisen att veta
              vad som är regeringens avsikt och också för att ge ett större
              utrymme för de professionella bedömningar som jag tycker åligger
              varje myndighet. Det är väldigt viktigt att man gör det.
            </seg>
            <seg n="4b5bee75">
              Antalet utbildningsplatser togs upp i det förra inlägget. Krister
              Hammarbergh nämnde då att bygga upp antalet poliser. För att göra
              det i den volym som regeringen avser måste man kraftigt öka antalet
              utbildningsplatser. När man ser att man börjar nå den nivå man
              tänkt sig är det naturligt att man drar ned antalet utbildningsplatser
              till normalnivån, så att säga.
            </seg>
            <seg n="75c63949">
              Annars kan det få till konsekvens att man måste anslå våldsamt
              mycket mer pengar därför att man vill utvidga antalet poliser
              väldigt mycket mer, och det har jag inte hört att Socialdemokraterna
              har för avsikt att göra. Den alternativa konsekvensen av detta
              är att vi utbildar många till poliser och att det sedan inte finns
              några jobb för dem. Och det vore väl ett lurendrejeri. Men det
              är det som blir konsekvensen om man drar ut det resonemang som
              Thomas Bodström för i realiteten, och det kan vi naturligtvis
              inte tänka oss. Det finns inga konstigheter i detta.
            </seg>
            <seg n="82b79b14">
              Däremot har vi det kommer vi också tillbaka till i en interpellationsdebatt
              sett till att vi har fått ett ordentligt underlag för att diskutera
              den framtida polisutbildningen. Där slarvade den förra regeringen
              genom att liksom vifta till någonting. Vi har tagit tillbaka och
              kompletterat det arbetet med ett ordentligt underlag om vad kompetensen
              inom polisen är, vad som behöver förbättras och utvecklas, hur
              rekryteringen ska kunna breddas och så vidare. Det tror jag kommer
              att ge oss ett underlag för att också på lång sikt få bättre kvalitet
              och bättre ordning i polisverksamheten.
            </seg>
            <seg n="a0b83c46">
              Sedan är det så det är det som den här interpellationen handlar
              om att vi gör en del organisatoriska förändringar, men inte den
              stora, genomgripande reform som Thomas Bodström viftar om i olika
              intervjuer. Ena dagen ska det vara en myndighet, andra dagen ska
              det vara sex myndigheter, och helt plötsligt hade vi över 30 i
              polisorganisationen i dag.
            </seg>
            <seg n="8437d859">
              Jag tror att organisationsöversyner ska utgå från verkligheten
              och vara mer genomtänkta än att bara vara ett sätt att dölja att
              man inte har något att komma med när det gäller innehållet.
            </seg>
          </u>
          <note type="speaker" n="8d65e9d1">
            Anf. 28 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-2" n="840df030">
            <seg n="1321eacd">
              Fru talman! Först vill jag säga till Krister Hammarbergh att
              en interpellation är en kontroll av regeringen. Tyvärr kan vi
              inte ha en debatt om det. Jag vet att många andra går upp. Jag
              tycker att det är konstigt att man sitter i justitieutskottet
              och inte känner till detta. Jag lägger ett papper om detta här,
              så kan du läsa vad en interpellationsdebatt är. Det är alltså
              en kontroll av ett statsråds tjänsteutövning. Men vi kan ha debatter
              i andra sammanhang.
            </seg>
            <seg n="63d4e7e5">
              Nu vänder jag mig till Beatrice Ask. I dag, i Svenska Dagbladet,
              står det att utredarna tvingas välja mellan mord i landet. Utredarna
              tvingas välja mellan mord i landet. Hör på de orden, och tänk
              på vad du sade här för ett par minuter sedan! Det finns ingen
              kris. Det finns inga problem.
            </seg>
            <seg n="2763c9cf">
              Jag sade samma sak i höstas. Du förnekade det. Rikspolischefen
              avgick på det sätt som vi förvarnade om under hela hösten. Du
              fortsätter att förneka. När den här tidningsartikeln skrevs blev
              det den vanliga kommentaren. Längst ned i artikeln står det: Justitieminister
              Beatrice Ask har inte gått att nå för en kommentar. Det var alltså
              i går.
            </seg>
            <seg n="9a860b9d">
              Det här är bara en del av polisen som talar om problem. Hur kan
              man inte tycka att det är en kris när Riksmordkommissionen måste
              välja mellan mord som ska utredas och som det också står här,
              nämligen att man får avbryta en mordutredning därför att man inte
              har tillräckligt mycket folk? Och Beatrice Ask står och säger
              att det inte är någon kris och inga problem.
            </seg>
            <seg n="f02d333b">
              Då undrar jag hur du tänker att de personer känner som är anhöriga
              till det offer som finns med i de utredningar som man nu inte
              kan fortsätta med på grund av bristande resurser. Det ville du
              inte ens kommentera. Men du får gärna kommentera det här i dag.
              Hur tror du att de känner som har varit med här när de läser detta
              i tidningen, att man inte kan utreda de här brotten, och justitieministern
              står och säger: Det finns inga problem. Det är ingen kris.
            </seg>
          </u>
          <note type="speaker" n="41748855">
            Anf. 29 KRISTER HAMMARBERGH (m):
          </note>
          <u who="Q5786666" xml:id="i-b7888f8429d207d1-1" n="5fc51583">
            <seg n="69e4b64b">
              Fru talman! Thomas Bodström har lärt sig vad en interpellation
              är, och jag är fullt medveten om det. Detta sätt att uttrycka
              sig är ett sätt att debattera så att man slipper föra en debatt
              i sak.
            </seg>
            <seg n="9413b5f4">
              Självklart ska interpellationsinstitutet användas, och självklart
              är dessutom justitieutskottets andra ledamöter välkomna att delta
              i debatten. Den rättigheten tar jag mig, Thomas Bodström. Jag
              tar mig till och med rättigheten att kritisera vad du säger utan
              nedlåtande kommentarer.
            </seg>
            <seg n="f2bbcf5d">
              Jag är tacksam att det finns en möjlighet att debattera med Thomas
              Bodström i dag, därför att han är fullständigt osynlig under justitieutskottets
              arbetsplenum. Där deltar han aldrig, där debatten kan föras i
              sak utifrån vad justitieutskottet levererar för betänkanden och
              där det finns en möjlighet att debattera Socialdemokraternas reservationer.
            </seg>
            <seg n="edbb667f">
              Jag kan återigen konstatera att politiken svänger kraftigt, och
              det är svårt att veta vad Socialdemokraterna står för. Ena året
              ska vi ha kraftiga nedskärningar inom polisen. Nästa år ska anslaget
              upp med någon promille. Då sägs det att man delar linjen.
            </seg>
            <seg n="b18e3d9b">
              På måndag den 19 maj ska justitieutskottet diskutera rådsbeslutet
              om Prüm, det vill säga att ge polisen möjligheter till samarbete
              över gränserna. Där har det svängt kraftigt genom åren, och jag
              hoppas att det finns en möjlighet att få se även justitieutskottets
              ordförande närvarande under den debatten, så kan vi diskutera
              sakinnehållet.
            </seg>
          </u>
          <note type="speaker" n="e2ad5196">
            Anf. 30 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-14" n="f2214030">
            <seg n="de9fb749">
              Fru talman! Thomas Bodström läser ur Svenska Dagbladet att utredarna
              tvingas välja mellan mord i dag. Det handlar om Riksmordkommissionen
              och Rikskriminalpolisen, där verksamheten ligger på den nivå i
              volym som vi har haft under många år och under socialdemokratisk
              regering. Det har inte kommit några förslag från Socialdemokraterna
              om förändringar i denna del. Faktum är att Socialdemokraterna
              i budgeten 2007 och 2008 tillsammans har legat 200 miljoner kronor
              under vad alliansregeringen har velat anslå. Det hade knappast
              gett mer pengar till just Riksmordkommissionen.
            </seg>
            <seg n="099de063">
              Problemet är att Riksmordkommissionen, som är en nationell resurs
              och som kan ge stöd till de regionala polismyndigheterna i komplicerade
              fall, har en begränsning i hur många komplicerade ärenden som
              man kan arbeta med. Det är den diskussionen som Svenska Dagbladet
              har tagit upp, och den är relevant. Det handlar om på sin höjd
              två tre mordutredningar åt gången, och det kan vara för lite.
            </seg>
            <seg n="5704438c">
              Det var därför jag faktiskt redan i mitt svar tog upp att vi
              har gett Rikskriminalpolisens chef Therese Mattsson i uppdrag
              att se över Rikskriminalens roll och ansvar när det gäller att
              ge stöd åt de olika polismyndigheterna. Hon kommer att presentera
              förslag inom kort. Jag vet inte jag tänker i vart fall inte redovisa
              vad jag vet om det vad hon kan tänkas föreslå. Men det är så man
              måste göra.
            </seg>
            <seg n="f088c966">
              Regeringen har alltså sett den här typen av bekymmer. Vi har
              gett relevanta uppdrag till dem som har ansvar för verksamheten.
              Låt oss då se vilka förslag som kommer.
            </seg>
            <seg n="09804103">
              Det är möjligt att den förra socialdemokratiska regeringen gjorde
              på tok för lite och att vi borde ha gjort ännu mer när det gäller
              Riksmordkommissionen och annat. Nu får vi ett underlag. Det ska
              bli intressant att se hur Socialdemokraterna kommer att agera
              med anledning av det.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="766e9440">
            6 § Svar på interpellation 2007/08:613 om civilanställda inom
            polisen
          </note>
          <note type="speaker" n="c7cd7c20">
            Anf. 31 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-15" n="f2214030">
            <seg n="e70e73c4">
              Fru talman! Thomas Bodström har frågat mig om jag avser att ta
              initiativ till att fler civilanställda ska kunna arbeta inom polisen.
              Interpellationen är ställd mot bakgrund av att Thomas Bodström
              uppfattat att antalet civilanställda inom polisen minskar.
            </seg>
            <seg n="1ebd6dce">
              Uppgiften att antalet civilanställda inom polisen skulle ha minskat
              är felaktig. Jag har inte för avsikt att vidta några nya åtgärder
              för att påverka polisens personalsammansättning.
            </seg>
          </u>
          <note type="speaker" n="0abd03b6">
            Anf. 32 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-3" n="840df030">
            <seg n="bfdcd121">
              Fru talman! Vi har under de senaste ett och ett halvt åren fått
              höra om den stora satsning som skulle göras. Det blir fler poliser
              ute. Det är bra. Man fortsätter vår satsning på detta. Från 2000
              har det blivit fler poliser varje år.
            </seg>
            <seg n="4afdcd7a">
              Även om man är i opposition ska man inte bara kritisera allting.
              Det finns faktiskt saker som är bra som den nya regeringen gör.
              En av de sakerna är att det är bra att det fortsätter bli fler
              poliser. Beatrice Ask är nu inne på sitt andra år som justitieminister,
              och vi får fler poliser ute i tjänst.
            </seg>
            <seg n="f43b85af">
              Allt detta är dock fullständigt i onödan, närmast, om det är
              så att de ska arbeta i inre tjänst. Om de civilanställda minskar
              kommer nämligen de nya poliserna att tvingas göra skrivbordsarbete
              i stället. Det är just det som är på väg att hända nu, inte under
              det första året men under det andra året. Det är precis det som
              sker.
            </seg>
            <seg n="567cd4b4">
              Jag kan ge ett exempel. I Värmland anställde man fyra jurister
              eftersom man hade väldigt höga balanser. De fyra jurister som
              arbetade som civilanställda lyckades på kort tid beta av dessa
              balanser. Det var mycket bra, och många uppfattade det naturligtvis
              som någonting positivt. Brottsoffer fick möjlighet till upprättelse.
            </seg>
            <seg n="c414b364">
              Och vet du vad som hände, Beatrice Ask? På grund av de hårda
              sparbetingen kunde de fyra juristerna inte fortsätta. Vad blir
              konsekvensen? Jo, balanserna har börjat växa igen. Då får vi den
              situation som är så förkastlig och som medborgarna kraftigt vänder
              sig mot, nämligen att vanliga poliser i stället för att vara ute
              på gatorna är tvingade att göra skrivbordsarbetet.
            </seg>
            <seg n="2de2f447">
              Det gäller att se till att alla delar av rättskedjan växer; det
              var vi mycket noga med. Blir det fler poliser som är ute måste
              även antalet civilanställda bli fler. När vi satt i regeringsställning
              fick vi gång på gång den frågan, och Beatrice Ask var en av dem
              som verkligen var på vakt för att se till att det blev fler civilanställda
              samtidigt som det blev fler vanliga poliser ute i tjänst. Vi såg
              till att öka antalet civilanställda med ungefär 1 100 samtidigt
              som antalet vanliga poliser ökade med drygt 2 000.
            </seg>
            <seg n="f6ac70a1">
              Nu ser vi alltså den situation som Beatrice Ask förfärade sig
              över skulle uppstå, nämligen att antalet vanliga poliser ökar
              samtidigt som antalet civilanställda minskar. Då får vi en situation
              som gör att det blir kortslutning i hela systemet. Om vanliga
              poliser griper människor misstänkta för brott måste någon också
              utreda fallen, och eftersom de civilanställda inte kan göra det
              växer högarna. Det är just det som nu sker.
            </seg>
            <seg n="1d87ceac">
              Därför skulle jag vilja veta: Vad ska du göra, Beatrice Ask,
              för att se till att antalet civilanställda inte minskar på det
              sätt som nu sker runt om i landet? Jag nämnde ett exempel. Det
              finns många fler, som du säkert känner till. Vad ska du göra för
              att vända utvecklingen? Den har inte gått så långt ännu eftersom
              det här är någonting som kommit det senaste halvåret. De civilanställda
              som slutar ska alltså inte ersättas, och på så sätt minskar antalet
              civilanställda.
            </seg>
            <seg n="55a14d65">
              Vad ska du göra, Beatrice Ask, för att se till att utvecklingen
              vänder och vi får upp antalet civilanställda igen? Jag är säker
              på att vi är helt överens om att det är viktigt att både antalet
              vanliga poliser och civilanställda ökar och att hela systemet
              havererar om man bara gör en av sakerna.
            </seg>
          </u>
          <note type="speaker" n="6d93ed71">
            Anf. 33 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-16" n="f2214030">
            <seg n="5ebb14a9">
              Fru talman! Låt mig först ta upp något som sägs i interpellationen,
              nämligen påståendet att antalet civilanställda minskar.
            </seg>
            <seg n="0c32056c">
              Nu är det så att antalet civilanställda inom polisen ökade med
              1 105 personer mellan december 2005 och december 2007. En tredjedel
              av ökningen gäller 2006 och två tredjedelar 2007. Antalet poliser
              under den perioden ökade med 793. Antalet civilanställda som ökade
              var alltså betydligt större. Det får naturligtvis konsekvenser.
              Interpellanten tar upp Värmland. Under den första delen av innevarande
              år har Värmlands län inte återbesatt sex tjänster. Då ska man
              veta att Värmland under den längre perioden som jag nämnde ökat
              antalet civilanställda med 37 procent. Sett över tid är det inte
              särskilt mycket att man inte återbesatt vissa tjänster.
            </seg>
            <seg n="4b8a7cfd">
              Det är på många sätt viktigt och bra för verksamheten att det
              skett en ökning av antalet civilanställda. Thomas Bodström beskrev
              på ett pedagogiskt sätt hur viktigt det är med annan typ av kompetens
              för att stödja det direkta polisarbetet genom att avlasta och
              förstärka kompetensen med civilanställda. Jag tror att det är
              bra. De problem man på sikt möjligen kan få är att man använt
              pengar till civilanställningar och inte lagt undan tillräckligt
              mycket för att kunna anställa poliser. Men det är något som man
              får se över tid.
            </seg>
            <seg n="fd094f06">
              Att säga att antalet poliser minskar är alltså ett felaktigt
              påstående. På fem sex myndigheter finns ett antal tjänster som
              inte återbesatts under den första delen av detta år, men vi har
              ju inte sett slutet på det ännu. Det får vi se så småningom. Sett
              över de två år som jag kan överblicka har antalet civilanställda
              ökat. Om man ser på detta på lång sikt tror jag att polisorganisationen
              kommer att behöva en mångfasetterad palett av yrkeskompetenser
              för att bli bättre. Jag tror att det är oerhört viktigt att så
              också sker.
            </seg>
            <seg n="b443d3b2">
              Det är framför allt förbättringar som görs av kommunikationsverksamhet
              och annat som är skälet till de ökningar vi hittills sett, vilket
              naturligtvis är bra. Det är också viktigt att säga att personalsammansättningen
              ser lite olika ut vid de olika myndigheterna. Man har lite olika
              profil. Jag tänker inte sätta mig över det. Interpellantens fråga
              var vad jag skulle göra för att påverka personalsammansättningen.
              Det tänker jag inte bestämma. Jag tror inte att det finns någon
              nationell sanning om hur det ena eller andra exakt ska vara. Det
              beror på hur situationen ser ut och vilken prioritering man har
              i arbetet lokalt. Här ser jag att det finns möjligheter för myndigheterna
              att variera och också förändra situationen över tid.
            </seg>
            <seg n="b7b7cb38">
              Jag utgår från att polisledningarna vid respektive myndighet
              använder sina resurser på ett optimalt sätt och att de beslut
              som fattas är för verksamhetens bästa inom de ramar som är tillfyllest.
              De har ökat kraftigt, vilket vi diskuterat i en tidigare interpellationsdebatt.
              Sedan kommer vi alltid att ha situationer där det inte är tillräckligt.
              Men påståendet att man dramatiskt minskar antalet anställda är
              felaktigt. I Värmlands fall handlar det om sex tjänster säkert
              oerhört viktiga, varje tjänst är oftast det och det är alltså
              inte fråga om den dramatiska, nationella katastrof som den förre
              justitieministern försöker utmåla.
            </seg>
          </u>
          <note type="speaker" n="06968a8a">
            Anf. 34 THOMAS BODSTRÖM (s):
          </note>
          <note n="c0804013">
            Fru talman! Som jag sade: Verkligheten finns i en värld, Beatrice
            Ask i en annan.
          </note>
          <u who="Q3141607" xml:id="i-be8687b7f1584c36-0" n="840df030">
            <seg n="945e6eaf">
              I dagens Svenska Dagbladet står följande: Polisen i Helsingfors
              sparar in civila tjänster. Det handlar alltså inte om sex tjänster
              i Värmland utan i Helsingforss län. I Helsingforss län hade vi
              i år en situation där man gick back med 50 miljoner kronor. För
              nästa år handlar det om 200 miljoner och för 2010 om 250 miljoner
              kronor en kvarts miljard saknas alltså i en polismyndighet, nämligen
              Helsingforss län. Det innebär, som den moderate ledamoten sade,
              att om vi inte kommer till rätta med detta påverkas antalet civilanställda.
              Det handlar alltså inte om sex tjänster i Värmland. Det handlar
              om att civilanställda sparas in på många ställen runt om i Sverige.
              Så är det även i Västsverige liksom i södra Sverige. Där är situationen
              likadan.
            </seg>
            <seg n="a64cfd83">
              Jag tror inte att det var många som hängde med i svängarna beträffande
              Beatrice Asks förra inlägg och vad hon egentligen ville säga,
              alltså om hon ska vända trenden. Det är riktigt att antalet civilanställda
              ökat 2000, 2001, 2002, 2003, 2004, 2005, 2006 och 2007, men nu
              har det vänt. Justitieministern skrattar, men så är det. Nu har
              vi en sådan situation.
            </seg>
            <seg n="aeda9621">
              Jag talade i går med en chef inom Helsingforsspolisen som sade
              att de måste spara på precis allting eftersom de går back med
              50 miljoner. Sedan hör man dig, Beatrice Ask, säga att det inte
              är några problem, att det handlar om sex tjänster i Värmland.
              Vad tror du de civilanställda som arbetar i Helsingfors, liksom
              de som arbetar inom Citypolisen och andra delar av Helsingforsspolisen,
              känner när justitieministern förnekar de problem som de dagligen
              brottas med? Hur tror du att de känner sig? Hur tror du att det
              påverkar respekten för dig som justitieminister när du talar om
              en värld som de inte på något sätt känner igen?
            </seg>
            <seg n="b4c6b34b">
              Jag träffar många poliser, både sådana som arbetar på gatorna
              och sådana som arbetar med att försöka hålla budgeten. De är förtvivlade
              över situationen. De vet inte hur de ska kunna få fram dessa 50
              miljoner. Nästa år, alltså redan 2009, handlar det om 200 miljoner.
              Därför frågar jag igen, Beatrice Ask: Kan du lugna dessa människor?
              Kommer du att vända den hopplösa utvecklingen där antalet civilanställda
              minskar runt om i landet eller kommer antalet civilanställda att
              fortsätta att minska? Det måste vara en ganska enkel fråga att
              svara på. Du behöver bara säga ja eller nej.
            </seg>
            <seg n="0ac15740">
              Fortsätter antalet civilanställda att bli mindre, eller kommer
              utvecklingen att vända? Om du vänder på den nu är jag den förste
              att säga att du kunnat bromsa den någorlunda i tid. Många känner
              till denna interpellationsdebatt, och jag kan försäkra att många
              väntar på svaret. Kommer det att bli färre civilanställda även
              i fortsättningen? Svara gärna på den frågan!
            </seg>
            <seg n="3b015404">
              Och tala sedan gärna om för dem som arbetar i Helsingforss län,
              om de kommer att uppleva den situation som nu finns, att de redan
              nästa år kommer att gå back med 200 miljoner! Varifrån ska de
              i så fall ta de pengarna? Hur ska de kunna lösa sin situation
              med 200 miljoner?
            </seg>
            <seg n="2eb3f434">
              Stå nu inte och säg att det inte är kris, för det är precis så
              de upplever det. Svara gärna på den frågan, för då är jag säker
              på att många kommer att vara väldigt nöjda med att de i alla fall
              får ett besked. Kommer antalet civilanställda att minska? Kommer
              Helsingforsspolisen att kunna reda ut situationen med ett tillskott
              på 200 miljoner nästa år? Eller vilka åtgärder behövs för att
              komma till rätta med den kris som finns?
            </seg>
          </u>
          <note type="speaker" n="61c1408e">
            Anf. 35 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-17" n="f2214030">
            <seg n="04616a07">
              Fru talman! De sex tjänsterna i Värmland var det inte jag som
              började ta upp. Jag ställer inte Värmland mot Helsingfors och
              andra, utan jag tog upp det exempel som Thomas Bodström försökte
              vrida till.
            </seg>
            <seg n="e30e87cf">
              I Helsingfors har man fått 214 nya civilanställda sedan december
              2007. Det är så det ser ut när det gäller utvecklingen för civilanställda.
            </seg>
            <seg n="155c58de">
              Thomas Bodström för en diskussion om prognoser. Vi får prognoser
              fem gånger per år när det gäller polisverksamheten, av det enkla
              skälet att det sker förändringar hela tiden. I en organisation
              som är så pass omfattande som polisen blir det väldigt stora summor.
              Det här arbetar vi med hela tiden.
            </seg>
            <seg n="93e38765">
              Nu använder Thomas Bodström en prognos för Helsingforssmyndigheten,
              och den ska man naturligtvis ta på allvar det gör vi med varje
              prognos. Då går man igenom hur prognosen har byggts upp, vad man
              kan påverka och vad man inte kan påverka. I allmänhet landar verkligheten
              inte riktigt i prognosen, men den är en viktig värdemätare.
            </seg>
            <seg n="3d60d6dd">
              Där visar då Helsingforssmyndigheten och flera andra myndigheter
              på underskott och svårigheter att klara sig inom de ramar som
              är angivna. Det är naturligtvis ett underlag som jag har med mig
              i det budgetarbete som bedrivs.
            </seg>
            <seg n="7c4ab3fd">
              Om jag får kosta på mig en fråga kan jag säga så här: Det är
              lätt att stå här och ha synpunkter, men Socialdemokraterna har
              ju inte anslagit mer resurser till den här verksamheten i sina
              förslag och alternativ. Det finns inte en krona mer. Det finns
              mindre pengar totalt sett över tid. Situationen kunde alltså ha
              varit mycket värre. Det är relevant att fråga: Vad skulle Socialdemokraterna
              göra?
            </seg>
            <seg n="7e9193f6">
              Mitt svar är att jag i det budgetarbete som vi bedriver kommer
              att arbeta utifrån de prognoser och de diskussioner som vi har
              med polismyndigheterna för att se till att vi kan fortsätta att
              stärka polisverksamheten och se till att vi får fler poliser.
            </seg>
            <seg n="b8bcd771">
              Jag kan ta Värmland som exempel igen. Om man under en period
              lyckades öka antalet civilanställda med 37 procent är det långtifrån
              vad man lyckades med när det gäller antalet poliser. Det finns
              fortfarande mer att göra när det gäller att få fler poliser till
              Värmland och till flera andra myndigheter. Det kommer vi att arbeta
              med.
            </seg>
            <seg n="bcc258fc">
              Sedan var frågan: Kommer det att bli fler eller färre civilanställda?
              Min uppfattning är den att sett över tid kommer vi att arbeta
              med fler som har olika utbildningsbakgrund och kompetens inom
              polisverksamheten.
            </seg>
            <seg n="6e3ff462">
              Däremot tycker inte jag att det är justitieministern som ska
              bestämma andelen av det ena eller det andra, eller personalsammansättningen
              i myndigheternas personalstat. Det måste göras utifrån den bedömning
              som görs av hur man bedriver verksamheten allra bäst och med de
              medel som står till förfogande. Det kommer förmodligen att variera
              något.
            </seg>
            <seg n="483279cf">
              Sett över tid tror jag inte att vi kommer att få mycket färre
              civilanställda. Vi har också en förbättrad situation jämfört med
              vad vi hade för några år sedan. Det är möjligt att det skedde
              en ökning under den förra regeringen, men när jag redovisar en
              ganska kraftig ökning av antalet civilanställda gäller det under
              de senaste två åren, det vill säga efter valet. Det är det relevanta
              för mig att redovisa i kammaren. Där ser man en markant ökning,
              som nog är bra för verksamheten men som också ställer en del ekonomiska
              bekymmer i fokus inför budgetarbetet.
            </seg>
          </u>
          <note type="speaker" n="90858dcf">
            Anf. 36 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-4" n="840df030">
            <seg n="1c3d5c60">
              Fru talman! Jag noterade särskilt att Beatrice Ask sade: inte
              så särskilt mycket färre. Det innebär att vi kommer att få fortsatt
              färre civilanställda, om det inte görs något alldeles radikalt.
              Fram till och med 2007 ökade det, som sagt, och det till och med
              anställdes 2007, men nu återanställs det inte. Det är det som
              är problemet.
            </seg>
            <seg n="e5ed518b">
              Det handlar alltså inte bara om pengar. Visserligen hade vi mer
              på polisen och lite mindre på kriminalvården. Jag vill påminna
              om att Moderaterna ett och ett halvt år före valet sade att om
              man vinner valet kommer man att ha 1,5 miljarder mer än Socialdemokraterna.
              Det blev 0 kronor mer. Vi har lika mycket pengar, men det är inte
              det som det handlar om.
            </seg>
            <seg n="981c7c1a">
              Det handlar om att vi måste agera, att vi måste göra saker för
              att använda dessa gigantiska summor som det handlar om, 30 miljarder,
              på bästa sätt.
            </seg>
            <seg n="d019340f">
              Det är därför det är så viktigt att du agerar och inte säger
              att det inte är justitieministerns sak. Det är precis vad det
              är! Det är justitieministerns sak att vara vd för rättsväsendet
              på det sättet att ekonomin ska gå ihop. Det ska inte vara så,
              som man får läsa i tidningen i dag, att det minskar med 200 miljoner
              och justitieministern står och säger att det är inte min sak.
              Jo, det är precis vad det är! Det är precis det ansvaret som jag
              och många fler väntar på att du ska ta.
            </seg>
            <seg n="0d5b85ee">
              Visst ska man ha en viss omställning i början, och kanske var
              vi för hårda och krävde för mycket i början. Men nu har halva
              mandatperioden gått, och då går det inte längre att säga att det
              är inte min sak när det är precis vad det är fråga om.
            </seg>
            <seg n="9270a577">
              Situationen är akut i polisorganisationen. Precis på samma sätt
              som jag sade att det var kris i höstas säger jag att det är en
              ekonomiskt akut kris, på det sättet att man sparar precis överallt.
              Och du vet egentligen att det är den dystra verkligheten. Det
              kan vända genom stora tillskott, men det kan också vända genom
              att du vidtar de åtgärder som behövs, för det är dem som vi väntar
              på att du ska vidta så att du lugnar hela denna stora organisation.
            </seg>
          </u>
          <note type="speaker" n="dd76a9e3">
            Anf. 37 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-18" n="f2214030">
            <seg n="3ff5973a">
              Fru talman! Först ska jag rätta ett fel i mitt tidigare inlägg.
              Helsingforss ökning av civilanställda var inte enbart 2007, utan
              det var 20052007. Jag läste fel.
            </seg>
            <seg n="07f504ef">
              Låt mig då gå till det senaste inlägget och den problematiken.
              Nu har vi fått en akut ekonomisk kris inom polisen, enligt Thomas
              Bodström, detta med anledning av prognoser, och det är ministerns
              ansvar.
            </seg>
            <seg n="54aaae3e">
              Ja, ministerns ansvar är att se till att man får en budget som
              fungerar och att man i tilläggsbudgeten ser till att rätta till
              det som kan behöva rättas till. Det gör man löpande genom att
              be om prognoser och bedömningar och ha diskussioner med myndigheterna.
              När det gäller polisen får vi prognoser fem gånger per år, och
              man kan naturligtvis inte rusa in efter varje prognos och riva
              upp himmel och jord och tala om att vi ska göra det ena med det
              femte.
            </seg>
            <seg n="e4eafb69">
              Prognosen används som ett underlag och ett analysinstrument för
              att se vad som behöver göras. Som jag sade tidigare innebär också
              små förändringar i en så stor verksamhet som polisen väldigt mycket
              pengar. Till saken hör att Helsingforssmyndigheten är landets
              största myndighet, och förändringar kan då slå väldigt mycket
              och innebära väldigt stora summor.
            </seg>
            <seg n="9dd0556b">
              Jag är väldigt förvånad över och tycker att det är häpnadsväckande
              att Thomas Bodström anser att det är ministern som ska bestämma
              vilka som ska vara anställda i enskilda polismyndigheter. Det
              är väl ändå att gå lite väl långt när det gäller utövandet av
              ämbetet. Det måste väl vara de professionella cheferna som ska
              avgöra den typen av beslut.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="871847e8">
            7 § Svar på interpellation 2007/08:614 om åklagarresurser
          </note>
          <note type="speaker" n="459f2e8c">
            Anf. 38 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-19" n="f2214030">
            <seg n="324bddbc">
              Fru talman! Thomas Bodström har frågat mig på vilket sätt jag
              avser att ta initiativ så att åklagare inte behöver sägas upp.
            </seg>
            <seg n="d6c167b7">
              Först av allt vill jag ge beskedet att det enligt Åklagarmyndigheten
              inte finns några planer på uppsägningar av anställd personal.
              Däremot har riksåklagaren beslutat att införa anställningsstopp
              samt att myndigheten inte längre ska använda sig av extra inkallad
              personal i verksamheten.
            </seg>
            <seg n="6d8b2f36">
              På senare år har arbetsbelastningen på myndigheterna inom rättsväsendet
              ökat kraftigt. Vi ser nu markanta ökningar av ärendeinflödet till
              polis, åklagare och domstol. Alla myndigheter inom rättsväsendet
              måste samverka för att uppnå en så effektiv samlad verksamhet
              som möjligt.
            </seg>
            <seg n="e6ebc0d3">
              Åklagarmyndigheten har fått ökade resurser för att kunna bibehålla
              kvaliteten i verksamheten. Procentuellt har myndigheten fått högre
              anslagsökningar än exempelvis polis och domstol, men det har uppenbarligen
              inte varit tillräckligt. Vilka åtgärder som kan behöva vidtas
              för att Åklagarmyndigheten ska ha tillräckligt goda förutsättningar
              för att lösa sina uppgifter är något som vi för närvarande överväger.
              Jag och regeringen kommer att återkomma i denna fråga i det fortsatta
              budgetarbetet.
            </seg>
          </u>
          <note type="speaker" n="9024dd51">
            Anf. 39 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-5" n="840df030">
            <seg n="ecc2972a">
              Fru talman! Man känner sig nästan elak när man i interpellationer
              bara klagar på allt. Jag ska säga att det också finns saker som
              görs bra av regeringen och Beatrice Ask. Men nu är interpellationer
              den möjlighet som ges för att utöva den kontrollmakt som riksdagen
              har och för att ställa de frågor som behöver ställas.
            </seg>
            <seg n="7927b870">
              Jag ställer också skriftliga frågor till Beatrice Ask. Den här
              frågan om Åklagarmyndigheten ställde jag den 23 januari. Då frågade
              jag vilka åtgärder Beatrice Ask skulle vidta för att nedskärningarna
              inte ska drabba åklagarnas verksamhet i Västsverige, som var det
              första som var aktuellt då.
            </seg>
            <seg n="bd257c17">
              Då svarade Beatrice Ask på följande sätt: Åklagarmyndigheten
              har bland annat för att kunna hantera den ökande ärendetillströmningen
              med bibehållen kvalitet fått en ramhöjning på anslaget med 55
              miljoner kronor från och med 2008. Att det skulle vara frågan
              om några nedskärningar inom Åklagarmyndigheten såsom Thomas Bodström
              påstår är således inte korrekt. Man kan kalla nedskärningar på
              olika sätt, men många bland åklagarna alla som jag har talat med
              upplever det som nedskärningar när åklagare slutar och det inte
              anställs nya. Då ser man det som nedskärningar, för det blir färre
              åklagare.
            </seg>
            <seg n="6857987d">
              Detta ser man nu runt om i hela Sverige. Problemet, Beatrice
              Ask, är att du ger dessa svar, och så blir verkligheten en annan.
              Så sent som i januari sade du alltså att det som jag påstod om
              nedskärningar inom Åklagarmyndigheten inte var korrekt. Nu ser
              vi det runt om i landet, och det drabbar människor oerhört hårt.
            </seg>
            <seg n="e1966964">
              Jag träffade en åklagare för några veckor sedan. Han berättade
              att där han arbetade hade nio rättegångar fått ställas in på grund
              av åklagarbrist. Det innebär att i nio rättegångar har brottsoffer
              och vittnen förberett sig på att komma till rättegången, och den
              har fått ställas in för att det inte finns åklagare. Man meddelar:
              Det blir ingen rättegång, för vi har inte tillräckligt med åklagarresurser.
            </seg>
            <seg n="040f622f">
              Hur tror du, Beatrice Ask, att de som har råkat ut för brott
              känner när rättegången blir inställd av det enkla skälet att det
              inte finns åklagare? Det är en sak om vittnen inte kommer eller
              om det inträffar något som är rättegångshinder, men att åklagare
              inte finns tillgängliga skapar en misstro mot hela systemet.
            </seg>
            <seg n="0fd8c854">
              Vi hjälpte till och påpekade de här sakerna. Jag skrev en artikel
              där jag talade om den situation jag fick uppleva i rättssalen,
              nämligen att det var sex olika åklagare inblandade i samma mål
              under ett fall som pågick i åtta veckor. Det är naturligtvis också
              en fullständigt katastrofal situation för alla åklagare som kastas
              in med kort varsel.
            </seg>
            <seg n="f8d857ae">
              Vet du vad som blir ett allt vanligare svar när man frågar en
              åklagare om något? Jo, de svarar: Det vet jag inte, för det var
              inte jag som stämde i det här målet. Jag vet inte vad den tidigare
              åklagaren menade, för vi har inte hunnit talas vid. Detta sägs
              i dag i svenska rättssalar därför att åklagarbristen har blivit
              akut. Hur tror du att brottsoffer eller de som följer dessa rättegångar
              tänker när åklagaren säger att han inte vet och inte kan förklara
              varför åklagaren har agerat på ett visst sätt?
            </seg>
            <seg n="48392806">
              Detta är den verklighet som vi nu har och som vi påpekade tidigt
              under året, inför tilläggsbudgeten. Många åklagare upplevde denna
              situation och kunde läsa i ministerns svar att det inte blir några
              nedskärningar. Nu ser vi resultatet.
            </seg>
            <seg n="fe599f93">
              Jag tror att detta är en fråga som varenda åklagare i hela Sverige
              följer. Det är i alla fall detta de pratar om. Därför vill jag
              fråga: Kommer det att tillskjutas extra resurser till åklagare
              i höst eller inte?
            </seg>
          </u>
          <note type="speaker" n="9c19f5d1">
            Anf. 40 KRISTER HAMMARBERGH (m):
          </note>
          <u who="Q5786666" xml:id="i-b7888f8429d207d1-2" n="5fc51583">
            <seg n="7d745e78">
              Herr talman! Jag tror att alla här i kammaren är överens om att
              vi måste ha ett rättssystem som är i balans och harmoni och fungerar.
              Jag tror också att det är viktigt att vi försöker förhålla oss
              till fakta.
            </seg>
            <seg n="36bad6df">
              Nu kommer jag inte exakt ihåg om det är 97 eller 98 miljoner
              som åklagarämbetet har fått i tillskott sedan regeringsskiftet,
              men det är dock betydande tillskott, och det är viktigt, för den
              här verksamheten behöver stärkas. Rent andelsmässigt betyder detta
              att åklagarväsendet har fått med risk för att jag tar fel på någon
              tiondels procent ett tillskott på 11,4 procent, vilket också är
              betydande resurser.
            </seg>
            <seg n="71c7ec83">
              Likafullt upplever vi en situation där den nya riksåklagaren,
              chefen för Åklagarmyndigheten, drar i handbromsen. Den första
              fråga man då vill ställa sig är: Hur kan denna situation ha uppkommit?
              Det är viktigt att man försöker reda ut det så att man också kan
              åtgärda problemet. Tyvärr måste man nog konstatera att den tidigare
              ledningen för åklagarämbetet trots ökade anslag har förbrukat
              betydligt mer än de anslag som riksdagen har beviljat och försatt
              myndigheten i en situation där man också använder sina anslagskrediter
              som ett företag skulle kalla för checkkredit fullt ut. Det blir
              stora svårigheter för den nya ledningen.
            </seg>
            <seg n="a778215e">
              Det kommer naturligtvis en diskussion om mer resurser. Den budgetdebatten
              kan säkerligen interpellanten och ministern föra. Vi vet också
              när det är tillfälle att tillföra mer resurser, nämligen i budgeten.
            </seg>
            <seg n="70217182">
              En fundering jag som riksdagsledamot får är om inte våra myndigheter
              ibland måste synkronisera sig lite bättre när de tar sitt myndighetsansvar.
              Glädjande nog ser vi att balanserna hos domstolar och åklagare
              minskar. De ouppklarade och obehandlade ärendena minskar. Det
              är bra att Domstolsverket sätter i gång projekt för att få ned
              målbalanserna, men det är samtidigt viktigt att påpeka att myndigheterna
              måste prata med varandra och synkronisera sig så att de resurser
              man sätter in i projekt harmoniserar med varandra och så att hela
              systemet fungerar. Jag tror att vi alla är överens om att detta
              system måste fungera.
            </seg>
            <seg n="89551caf">
              I en tidigare interpellationsdebatt påpekades något om regelverket
              för interpellationer. Jag vill inte vara mindre ofin än att peka
              på innehållet i regeringsformen. Jag vet hur kompetent Beatrice
              Ask är och vilken förmåga hon har att lösa problem, men jag vet
              också att hon som minister är skyldig att följa regeringsformen.
            </seg>
            <seg n="3d8764f2">
              Vi har här i landet ett styrelseskick som innebär att vi har
              fristående myndigheter som också måste sköta sin egen ekonomi.
              Ministern är faktiskt inte tillåten att gå in direkt i myndigheten
              och anställa personal under myndighetschefen eller peta i myndighetens
              ekonomi utifrån den budget som har beviljats. Man kan heller inte
              rimligen uppmana ministern att bryta mot regeringsformen. Gör
              hon det kommer naturligtvis samma kritiska opposition snabbt att
              KU-anmäla henne.
            </seg>
            <seg n="f4aba6e6">
              Visst är det så, Thomas Bodström, att en minister som inte följer
              regeringsformen och Sveriges grundlagar hamnar i utfrågning inför
              konstitutionsutskottet?
            </seg>
          </u>
          <note type="speaker" n="c18289d9">
            Anf. 41 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-20" n="f2214030">
            <seg n="9cd13b85">
              Herr talman! Inställda förhandlingar är alltid ett stort problem,
              inte minst för brottsoffer. Det är ett problem oavsett skälen.
              Det är många förhandlingar med många inblandade som ställs in
              av alla möjliga skäl. Folk dyker inte upp och så vidare. Det är
              också ett resursslöseri. Det gör inte problemet mindre att förhandlingar
              på olika håll får ställas in därför att det inte finns tillgång
              till åklagare.
            </seg>
            <seg n="a24155c1">
              Jag beskrev i mitt svar lite om de problem som vi uppenbarligen
              har när det gäller Åklagarmyndighetens resurser och situationen
              där. Det är också detta som är skälet till de åtgärder som den
              nye riksåklagaren har vidtagit. Man avskedar inte personal, som
              Thomas Bodström påstår, men man har infört anställningsstopp och
              ett antal andra åtgärder för att myndigheten ska klara sig inom
              den ram regering och riksdag har angett. Det får naturligtvis
              konsekvenser och är ett stort bekymmer.
            </seg>
            <seg n="9926e994">
              Ser vi över tid kan vi konstatera att ärendeinflödet till åklagarna
              har ökat mycket under senare år.
            </seg>
            <seg n="aaedb3ed">
              Det är också skälet till att vi har tillfört medel både 2006
              och 2007 och faktiskt, i ett tidigt skede, något mer än vad myndigheten
              själv begärde. Vi är väldigt angelägna om att försöka hitta en
              nivå som är rätt när det gäller åklagarmyndigheten, som är liten
              och skör.
            </seg>
            <seg n="631bffa8">
              Man kan möjligen också fundera något över organisationen och
              hur den ser ut, eftersom den reformerades just av den förra socialdemokratiska
              regeringen. När man analyserar utvecklingen får man nämligen en
              känsla av att det ligger en underliggande underfinansiering i
              den här verksamheten där man inte riktigt har tänkt färdigt. Det
              måste vi naturligtvis rätta till på ett vettigt sätt.
            </seg>
            <seg n="d1f52137">
              Vad vi nu gör och det är viktigt är att vi går igenom ordentligt
              hur det ser ut med ärendeutvecklingen och vad som har hänt med
              de nya ärenden som kommer från arbetet mot bidragsbrott. Där har
              en del resurser tillförts, men det är en ökad belastning.
            </seg>
            <seg n="acb0df4f">
              Från åklagarhåll pekar man på ökad komplexitet i ärendena som
              ytterligare ett problem. Man pekar på samarbete.
            </seg>
            <seg n="5dd64f2f">
              Jag har inte träffat en åklagare de senaste veckorna. Jag tror
              att jag kanske har träffat 50 åklagare av olika slag från olika
              håll, och jag har en ganska god bild av hur verksamheten ser ut.
              Men det är klart att det är problematiskt.
            </seg>
            <seg n="77e244d6">
              Jag har som ambition att svara utifrån de kunskaper jag har,
              här i riksdagen. Det gjorde jag även i januari. Men om Thomas
              Bodström redan då hade klart för sig vilka problem det var undrar
              jag: Varför finns det inga sådana förslag i er tilläggsbudget?
              Varför har ni då inte agerat mer än att ni nu konstaterar att
              ni redan då visste att det var ett jättelikt problem? Varför gjorde
              ni ingenting tidigare?
            </seg>
            <seg n="9993a9df">
              Det är uppenbart att det under resans gång har varit problem.
              Det är därför som vi har lagt på ganska ansenliga resurser procentuellt
              till åklagaren och vid olika tillfällen till och med något mer
              än vad myndigheten själv begärt.
            </seg>
            <seg n="7e9508a4">
              Det har inte varit tillräckligt. Det är allvarligt. Vi tittar
              och går igenom verksamheten och har ganska många diskussioner
              kring detta. Detta blir en viktig sak att hantera i budgetarbetet,
              både för regeringen och för riksdagen. Det är jag helt övertygad
              om.
            </seg>
            <seg n="b5e4fea2">
              Jag tror att det är betydelsefullt att vi får ordning på detta
              därför att åklagarnas roll i rättsväsendet är oerhört betydelsefull.
              Vi har också en anspänning när det gäller åklagarna i andra avseenden
              som gör att vi har anledning att kanske vårda den verksamheten
              extra noga.
            </seg>
          </u>
          <note type="speaker" n="7095658b">
            Anf. 42 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-6" n="840df030">
            <seg n="cc1375f7">
              Herr talman! Jag får upprepa det jag sade tidigare, Krister Hammarbergh.
              Jag tar gärna en debatt med dig. Jag förstår hur förtvivlat gärna
              du vill det. Jag tar allmänna debatter, budgetdebatter och så
              vidare. Däremot tar jag inte alla debatter i riksdagen därför
              att vi är sju socialdemokrater, så du får återkomma till dem.
            </seg>
            <seg n="9482ea7e">
              En interpellation innebär att man granskar en minister. Det står
              i regeringsformen som du talade om. Därför får vi ta det här i
              ett annat sammanhang. Jag hoppas att du förstår att jag gärna
              vill följa regeringsformen. Jag kunde kanske förvänta mig att
              även en ledamot av justitieutskottet skulle göra det, men så är
              uppenbarligen inte fallet.
            </seg>
            <seg n="eae8fe3f">
              Nu till den granskning som en interpellation är till för. Det
              är inte så, Beatrice Ask, att det bara är åklagarna som har bekymmer.
              Vi talade tidigare om den enorma kris som finns inom bland annat
              Helsingforsspolisen. Det handlar om 200 miljoner.
            </seg>
            <seg n="5b0fbd9e">
              Vi fick rapporter för ett par veckor sedan från Ekobrottsmyndigheten.
              De får nu sluta bedriva viktig verksamhet på grund av att de inte
              har pengar. Kriminalvården står för ett stort underskott de närmaste
              åren. Åklagarna är bara en del av detta. Där handlar det om 50
              miljoner, vilket faktiskt är förhållandevis lite jämfört med andra
              myndigheters kris.
            </seg>
            <seg n="6bde3447">
              Till och med i borgerliga tidningar talar man om regeringens
              passivitet. Det är en sak att vi i opposition gör det. Men i Dagens
              Nyheter i dag står det: Nödropet från åklagarna. Sedan står det:
              Regeringen passiv medan rättegångar ställs in.
            </seg>
            <seg n="054cc39f">
              En åklagare som anges i artikeln talar om att högarna växer med
              100 i veckan. En annan, Carina Maxson, kammarchef i Kalmar, talar
              om att det har försvunnit åklagare på föräldraledighet. Ingen
              får ersättas.
            </seg>
            <seg n="b417e926">
              Nedskärningarna är alltså ett faktum, det som Beatrice Ask förnekade
              så sent som i januari. Jag kan försäkra dig om att de nu vill
              ha ett klart och tydligt besked. Kommer det att öka på det sätt
              som behövs? Vilka åtgärder kommer att göras för att rädda ekonomin?
              Jag vill återigen säga att det inte bara handlar om pengar. Det
              handlar om en budget på 30 miljarder, så även en del mindre åtgärder
              kan vara precis det som behövs.
            </seg>
            <seg n="34c832c6">
              Nu försöker man återigen, när man blir pressad, iklä sig oppositionsrollen.
              Jag tror att det upplevs som nästan det värsta av allt, att en
              minister retroaktivt försöker lägga ansvaret på andra.
            </seg>
            <seg n="b570ec12">
              Sanningen är, Beatrice Ask, att vi gjorde förändringar då vi
              gick från sex åklagare till en, just för att få ut så mycket resurser
              som möjligt. Det finns naturligtvis fler saker som ska göras.
              Vi kommer att presentera det inom kort, som ett stöd till regeringen.
              Det är förslag till åtgärder som kan behövas just för att man
              inte kan sitta så passiv som Beatrice Ask och regeringen nu gör,
              vilket kritiseras från många fler håll än från oppositionen.
            </seg>
            <seg n="15145c4b">
              Det är därför som det är så viktigt att åklagarna som arbetar
              på fältet nu får veta om de även fortsättningsvis ska lämna beskedet:
              I dag blir det ingen rättegång för vi har ingen åklagare att skicka.
              Är det detta besked som väntar brottsoffer och vittnen? Eller
              kommer det att bli den förändring som förväntas från åklagarna,
              nämligen att situationen blir sådan att man inte ska behöva ställa
              in, i varje fall inte av ekonomiska skäl?
            </seg>
            <seg n="4fa36b00">
              Man skulle kunna tro att det här är en angenäm situation för
              oppositionen. Det är det inte. Det är inte kul, när man arbetar
              i rättsväsendet, att se krisen inom område efter område. Det är
              långt mycket mer än en åklagarkris. Den finns nu inom alla delar
              i rättsväsendet.
            </seg>
            <seg n="6ae1ff0a">
              Visst kan man skoja om det, om man är på det humöret. Man kan
              säga: Fortsätter det så här har oppositionen justitieministern
              i en liten ask. Det tycker jag ibland är ganska roligt. Men det
              här är alldeles för allvarligt för att skoja om. Här förväntar
              vi oss åtgärdsprogram så att vi får veta hur Åklagarmyndigheten
              ska klara sig ur denna kris och kunna bli en fungerande åklagarmyndighet
              igen.
            </seg>
          </u>
          <note type="speaker" n="20a3bd80">
            Anf. 43 KRISTER HAMMARBERGH (m):
          </note>
          <u who="Q5786666" xml:id="i-b7888f8429d207d1-3" n="5fc51583">
            <seg n="c4e682c9">
              Herr talman! Eftersom Thomas Bodström inte vill debattera får
              vi tydligen ägna oss åt någon form av skriftlig brevväxling där
              vi lämnar papper i talarstolen. Nu lämnar jag debattreglerna för
              interpellationer.
            </seg>
            <seg n="6bb43658">
              Jag hoppas att Thomas Bodström förstår att deltagande av övriga
              ledamöter i riksdagen i interpellationsdebatterna inte strider
              mot regeringsformen. Har han några funderingar kring detta kanske
              talmannen kan upplysa honom.
            </seg>
            <seg n="ceba4381">
              Det blir en märklig debatt i debatten, eftersom utskottets ordförande
              vägrar att ta en debatt med utskottets ledamöter. Jag har svårt
              att förstå varför.
            </seg>
            <seg n="50ae2824">
              Den här våren har vi 22 ärendedebatter. Det är inte för sent,
              Thomas Bodström, att delta i någon av dessa. Det är helt riktigt
              att Thomas Bodström deltog i budgetdebatten i höstas, men vad
              jag vet är det också den enda debatt i ett arbetsplenum inom utskottets
              ansvarsområde som han har deltagit i.
            </seg>
            <seg n="64869a3c">
              Jag anser att det är anmärkningsvärt att utskottets ordförande
              inte anser att utskottets ledamöter är värda att föra en debatt
              med.
            </seg>
          </u>
          <note type="speaker" n="4eba8aea">
            Anf. 44 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-21" n="f2214030">
            <seg n="993ce5b5">
              Herr talman! Egentligen tycker jag att Thomas Bodström ska be
              åklagarna om ursäkt.
            </seg>
            <seg n="ef70dce3">
              När man står i talarstolen och säger att det krävs vissa åtgärder
              för att Åklagarmyndigheten ska bli en fungerande myndighet igen
              påstår man indirekt att det här är en icke fungerande myndighet.
              Det är inte sant. Åklagarmyndigheten är i många avseenden en väldigt
              effektiv och modern verksamhet som åstadkommer mycket. Bara i
              år har man hittills ökat lagföringen med 11 procent. Det är väldigt
              mycket.
            </seg>
            <seg n="97ff12bc">
              Det här är en liten slimmad organisation med en delvis annorlunda
              uppbyggnad som vi fick efter reformeringen under den förra mandatperioden.
              Man har ökat effektiviteten på ett fantastiskt sätt. Men ärendetillförseln
              och förändringar på andra sätt har man inte mäktat med. Tillskotten
              av resurserna har uppenbarligen inte varit tillräckliga.
            </seg>
            <seg n="6aea05b4">
              Men påstå inte att det inte är en fungerande myndighet! Så är
              det inte. De är otroligt duktiga. De vill göra mer. De kan göra
              mer.
            </seg>
            <seg n="977ae622">
              Det är naturligtvis inte tillfredsställande när man måste ställa
              in förhandlingar därför att det inte finns en åklagare eller,
              ännu värre, när man inte kan hålla tidsfrister som riksdagen har
              bestämt därför att det händer någonting i den smala ganska slimmade
              organisationen som gör att man inte hinner med. Det är mycket
              allvarligt.
            </seg>
            <seg n="6b5b5f4c">
              Vad gör vi då? Ja, det är först och främst en evinnerlig tur
              att vi har anslagit ytterligare medel under två år.
            </seg>
            <seg n="459cc60f">
              Det har inte räckt, men det hade varit ännu värre om vi inte
              hade gjort det på grund av det underliggande underskottet och
              de situationer som har uppstått. En situation som uppstod 2007
              tror jag det var var när man införde ett nytt ärendehanteringssystem
              som tog betydligt längre tid och drev på kostnaderna betydligt
              mer än vad man någonsin hade trott. Det är en stor kostnad som
              man har haft att bära.
            </seg>
            <seg n="d8a042ca">
              Nu ska man vara klar över att ärendehanteringssystemet i sig
              över tid naturligtvis är viktigt för att verksamheten ska vara
              modern och fungerande. Med tiden kommer vi att vara tacksamma
              för att detta gjordes, men det drev upp underskottet eller den
              ekonomiska problematiken i denna lilla organisation. Så är det.
            </seg>
            <seg n="0bb69f55">
              Nu diskuterar vi i regeringen och går igenom hur det ser ut för
              åklagarna med deras verksamhet. Det är väldigt många diskussioner
              som vi måste hantera i den vanliga budgetprocessen, för det finns
              en ordning i riksdag och regering där vi har två tillfällen där
              vi kan rätta till ekonomiska problem vad gäller ramarna. Däremellan
              är det myndighetscheferna som måste hantera verksamheten inom
              de ramar som finns. Det kan vara nog så allvarligt.
            </seg>
            <seg n="4f661486">
              Thomas Bodström har helt rätt i att det inte bara är resursökningar
              som är nödvändiga. Det finns en del andra saker som man måste
              fundera över. Det pågår bland annat ett arbete där man ser över
              hur åklagarna ska kunna fokusera mer på sina kärnuppgifter.
            </seg>
            <seg n="4a45c47c">
              Till exempel kan man fundera över ansvarsfördelningen och praktiken
              när det gäller att leda förundersökningar. Åklagare gör i dag
              mer än vad de gjorde tidigare. Man kan fundera över om den polisiära
              kompetensen är sådan att de kunde ta ett något större ansvar där.
            </seg>
            <seg n="91f0cfd4">
              Det finns andra sådana frågor som är mer verksamhetsmässiga.
              Men det är ändå sådant som tar tid och som sker på marginalen.
              Det är ingen tvekan om att budgeten inte räcker till. Det som
              gör det hela bekymmersamt är ju att man har använt det spelutrymme
              som myndigheterna har. Därför måste detta hanteras mer grundligt
              nu än tidigare gjorts.
            </seg>
            <seg n="85ece9b4">
              Jag är jättebekymrad över den här situationen. Jag förstår att
              folk blir upprörda och tycker att arbetsläget är bekymmersamt.
              Men det är något som har verkat över tid. Jag tror att vi alla
              måste ta ett ansvar för det.
            </seg>
            <seg n="c7cf11fb">
              Jag har inte från oppositionen heller sett förslag som hade inneburit
              att vi hade hamnat i en bättre situation, tvärtom i en sämre.
              Dessutom är rättsväsendet betydligt bättre ute ekonomiskt med
              alliansregeringen än med den förra socialdemokratiska.
            </seg>
          </u>
          <note type="speaker" n="6dc713cb">
            Anf. 45 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-7" n="840df030">
            <seg n="9764f320">
              Herr talman! Först vill jag säga till Krister Hammarbergh: Det
              var fel när du sade en debatt. Jag har varit med i ungefär 20
              interpellationsdebatter. Du får respektera att vi är sju socialdemokrater.
              Kom gärna på de debatter jag är med i, men interpellationerna
              är till för att granska. Jag vet att du formellt får vara med.
              Jag talar bara om syftet med regeringsformen. Jag hoppas att vi
              är överens om det. Annars kan vi ta upp det på nästa utskottssammanträde
              och diskutera det.
            </seg>
            <seg n="73ecdca8">
              Nu, Beatrice Ask, sade du något som var alldeles åt skogen. Du
              sade att ekonomin är bättre nu. Så är det inte. Ekonomin inom
              rättsväsendet är sämre än på många år. Du kan tala med dem inom
              Kriminalvården och ekobrottsmyndigheter. Jag nämnde Helsingforsspolisen
              tidigare. Vi talar om Åklagarmyndigheten nu. Det här är inte en
              åklagarkris. Det är en rättsväsendets kris.
            </seg>
            <seg n="7c11a541">
              Jag menar att det inte fungerar när det gäller åklagarna. Jag
              tycker inte att det fungerar om man har planerat en rättegång,
              kallat vittnen, kallat målsägande, kallat en nämnd, bokat en lokal
              i domstolen och åklagaren meddelar att det inte blir någon rättegång,
              för man har för få resurser. Då anser jag att Åklagarmyndigheten
              inte fungerar.
            </seg>
            <seg n="d2a0a17e">
              Det är inte de enskilda åklagarna det är fråga om. Det är inte
              dem vi talar om. Det är om regeringen och dig, Beatrice Ask. Det
              är från dig de förväntar sig svar.
            </seg>
            <seg n="90d000c4">
              Nu säger du att man ska budgetförhandla. Det tror jag att alla
              förstår att man ska göra. Det man vill veta är om det kommer ytterligare
              tillskott. Det är det man vill få besked om. Det är det som man
              nu väntar på runt om i landet på de olika arbetsplatserna där
              åklagarna arbetar. Jag kan försäkra dig att de spänt väntar på
              ditt svar.
            </seg>
            <seg n="d127b2bc">
              Det är bra att det kommer åtgärder. Vi kommer att presentera
              åtgärder. Jag är glad att du vill vänta på våra förslag eller
              diskutera våra förslag. Men jag tror nog att man förväntar sig
              att det ska komma lite mer från din sida, att det kommer initiativ
              från dig, att du inte fortsätter att tro att det är jag som ska
              ordna de här sakerna.
            </seg>
            <seg n="535361f8">
              Jag tror att det blir mycket bättre. Vi kan samarbeta i vissa
              saker. Sedan får vi ha diskussioner och debatter i andra. Men
              ta nu ansvaret! Skyll inte retroaktivt på en tidigare regering!
              Nu var du tillbaka till 2003. Ta i stället ditt ansvar!
            </seg>
          </u>
          <note type="speaker" n="38c43e26">
            Anf. 46 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-22" n="f2214030">
            <seg n="51b40b57">
              Herr talman! Nu har vi kommit till katastrof och kris när det
              gäller hela rättsväsendet. Det är lite magstarkt, får jag säga,
              att påstå detta. Jag tror att Sverige har ett rätt väl fungerande
              rättsväsen. Det ligger i sakens natur att det finns frågeställningar
              och utmaningar i alla verksamheter hela tiden. Men att hela rättsväsendet
              skulle vara i kris är naturligtvis helt fel.
            </seg>
            <seg n="8f6495c8">
              Den stora satsning på 2 miljarder som vi har gjort på rättsväsendet
              de två första åren är faktiskt en ansenlig kraftansträngning för
              att öka kraften i rättssystemet. Likväl ska man ta bland annat
              åklagarnas ekonomiska bekymmer på stort allvar.
            </seg>
            <seg n="122acfe8">
              Jag har försökt att göra det på ett sakligt sätt genom att beskriva
              läget och de olika faktorer som har lett oss dit där vi är i dag.
              Det är inte en fråga som har kommit som en blixt från en klar
              himmel. Det är en utveckling som också har förstärkts av den insatsökning
              som nu görs hos polisen.
            </seg>
            <seg n="05fd38e6">
              Jag har varit medveten om det. Vi vet att de satsningar vi gör
              kommer att påverka hela rättskedjan. Det kan vi se en del av.
              Men flertalet av de ärendeökningar som har kommit beror på delvis
              andra faktorer. Det måste vi också ta hänsyn till.
            </seg>
            <seg n="63732b68">
              Jag har konstaterat i den här diskussionen att i alla lägen har
              inte ens myndigheten själv kunnat verbalisera till departementet
              de problem som man nu kan se. Det gör att vi nu har ett bättre
              underlag än vad vi hade i januari och än vi haft tidigare.
            </seg>
            <seg n="79c880e5">
              Jag tycker att det ska bli väldigt spännande att se det socialdemokratiska
              förslag som kommer. Jag hoppas att det har lite bättre underbyggnad
              än de utspel som vi har sett tidigare. Hittills har det ju inte
              kommit några mer genomarbetade reformförslag från Thomas Bodström
              i opposition.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="e75eb2e1">
            8 § Svar på interpellation 2007/08:615 om huliganer och idrottsevenemang
          </note>
          <note type="speaker" n="8cec9ad2">
            Anf. 47 Justitieminister BEATRICE ASK (m):
          </note>
          <u who="Q297850" xml:id="i-ce2c66733079bdd1-1" n="f2214030" next="i-2a28a11cc11a7e0c-1">
            <seg n="0a18623c">
              Herr talman! Thomas Bodström har frågat mig om jag kommer att
              ta initiativ för att anmälningsplikt införs för kända huliganer.
            </seg>
          </u>
          <note n="25ed9f9f">
            Lagen om tillträdesförbud trädde i kraft den 1 juli 2005. Alliansregeringen
            initierade omedelbart efter makttillträdet hösten 2006 en process
            för att förbättra den lagstiftning som den tidigare regeringen
            skapat.
          </note>
          <u who="Q297850" xml:id="i-2a28a11cc11a7e0c-1" n="f2214030" prev="i-ce2c66733079bdd1-1">
            <seg n="892f7f01">
              Eftersom ordningsstörningar vid idrottsarrangemang är ett problem
              som effektivast angrips gemensamt av alla berörda aktörer fördes
              en dialog med företrädare för bland annat idrottsrörelsen och
              polisen. Samtalen syftade till att identifiera de särskilda frågor
              där lagstiftningsåtgärder kunde behövas. Så snart samtalen var
              avslutade utarbetades ett uppdrag till en utredare som den 2 april
              i år överlämnade sitt förslag till mig.
            </seg>
            <seg n="66a1e08a">
              Förslaget innehåller flera bra, konkreta och effektiva åtgärder
              för att minska bråken i samband med idrottsarrangemang. Sådana
              åtgärder är att polisen ges möjlighet att ansöka om tillträdesförbud,
              att åklagare ska kunna besluta interimistiskt om tillträdesförbud
              i princip omedelbart efter att en ordningsstörning inträffat samt
              att straffsanktionerade förbud ska införas mot innehav av pyroteknik
              på idrottsplatserna, mot planinvasioner och inkastade föremål
              på spelplanen.
            </seg>
            <seg n="d779e12b">
              Det viktigaste just nu är att snabbt få på plats de mest angelägna
              förändringarna och täppa till de luckor som finns i dagens lagstiftning.
              Frågan om anmälningsplikt är komplicerad, bland annat utifrån
              grundlagsaspekter, och kräver noggranna och tidskrävande överväganden.
              Om anmälningsplikten skulle tas med i beredningen av det nyligen
              överlämnade förslaget ligger ett genomförande av de efterfrågade
              åtgärderna flera idrottssäsonger framåt i tiden.
            </seg>
            <seg n="1d8436a2">
              De förslag vi har är redan utsända på remiss, och den fortsatta
              beredningen i departementet har hög prioritet. Min ambition är
              att förslagen ska kunna träda i kraft under första halvåret 2009.
            </seg>
          </u>
          <note type="speaker" n="b1889623">
            Anf. 48 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-8" n="840df030">
            <seg n="a86110fa">
              Herr talman! Ja det kom en ny lag 2005, en tillträdeslag. Detta
              var inte alldeles enkelt, för det var helt ny mark. Men vi lyckades
              få lagen på plats, och jag tror att vi var ganska överens över
              partigränserna om att det här var en lag som behövdes. Jag tror
              också, om jag minns rätt, att vi var ganska överens om det sätt
              på vilket lagen kom till. Jag vet i alla fall att vi hade nära
              diskussioner med oppositionen, och jag hade också ett samarbete
              med Göran Persson om det här. Det här är inte direkt partipolitik
              eller vänster och höger, utan det finns ett gemensamt intresse.
            </seg>
            <seg n="859fce8e">
              Därför blev jag glad när Beatrice Ask tog initiativ till en ytterligare
              förbättring, för vi visste redan när lagen kom på plats att saker
              och ting säkert skulle komma att behöva förbättras. Men i och
              med att lagen var ny var det bättre att sjösätta den och så fortsätta
              arbetet. Där tror jag att vi hade agerat likadant.
            </seg>
            <seg n="e54f437a">
              Kanske var man lite överoptimistisk när man i februari 2007 sade
              att konkreta förslag kan komma redan under hösten 2007. Sådana
              misstag har jag också gjort; jag är överoptimistisk och tror att
              det kan komma tidigare. Däremot anser jag att när vi nu är framme
              vid 2008 och det fortfarande inte finns någon tid den här säsongen,
              att det i vart fall ska komma den 1 januari 2009 så att inte ytterligare
              en säsong försenas.
            </seg>
            <seg n="4f2f0429">
              Det är alltså min första fråga: Kommer detta att kunna sjösättas
              tidigare än den 1 juli 2009 som nu är planerat? Då missar vi nästan
              en halv säsong till i bland annat fotbollsallsvenskan. Därför
              kräver vi från oppositionen att det här sjösätts tidigare, och
              eftersom det redan har skickats ut på remiss så går det naturligtvis
              att lägga fram en proposition i höst.
            </seg>
            <seg n="4a209940">
              När det sedan gäller förslagen kan jag säga att jag tycker att
              det är bra förslag som utredaren har kommit med, inom vissa områden
              i alla fall. Jag tycker att det här med pyrotekniska hjälpmedel
              är bra. Det är bra att både polisen och idrottsklubbarna ska få
              anmäla det har vi talat om hela tiden. Jag tycker också att det
              är rimligt att åklagaren ska få fatta beslut interimistiskt.
            </seg>
            <seg n="e2e2c145">
              Men det finns två, eller egentligen tre, stora problem med den
              här lagen. Det första är något som finns med i förslaget, och
              det är att det ska vara straffbart att rusa in på planen. Det
              ska det naturligtvis vara, och är redan i dag, i situationer när
              man rusar in för att kanske skada en person eller på något sätt
              begå ett brott. Då är det ett brott redan i dag, så det behöver
              inte åtgärdas på något sätt. Det har vi sett, både i fotbollsallsvenskan
              och i andra situationer vi minns den situation som var vid landskampen
              mellan Sverige och Danmark. Så detta är redan straffbart och behövs
              inte.
            </seg>
            <seg n="cf7dc19c">
              Men om alla som rusar in på en plan ska straffas har man stora
              bekymmer. Detta sker nämligen varje år på den arena där det lag
              spelar som har vunnit allsvenskan. Då rusar det in några tusen
              supportrar för att hylla mästarna och jubla över framgången. Om
              dessa flera tusen människor ska åtalas och dömas för detta är
              det inte bara ytterligare en kris som väntar rättsväsendet, utan
              man har också gjort något som knappast kan vara syftet nämligen
              att straffa alla de fantastiska supportrar som stöttar sina lag
              i medgång och motgång.
            </seg>
            <seg n="5686718d">
              Därför skulle jag redan nu vilja säga: Skrota det här förslaget!
              Kanske någon skärpning behövs, men jag tror inte det, för det
              är redan i dag straffbart att rusa in på planen i syfte att skada
              någon eller begå ett brott. Det behöver man inte någon lagändring
              för. På så sätt kan man också minska det arbete som behövs för
              att göra de här förbättringarna, och man kan också vidta de förbättringar
              som jag ytterligare anser ska finnas med men som inte finns med
              i förslaget. Dessa ska jag presentera i nästa inlägg.
            </seg>
          </u>
          <note type="speaker" n="cfc85285">
            Anf. 49 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-23" n="f2214030">
            <seg n="c7277692">
              Herr talman! Det är riktigt att vi i stora delar var överens
              när vi införde möjligheten till tillträdesförbud under den förra
              mandatperioden.
            </seg>
            <seg n="5ef154ec">
              Den första frågan som Thomas Bodström tar upp är om man inte
              kan börja tidigare än vid halvårsskiftet 2009 som utredaren har
              föreslagit. Jag tycker att man ska arbeta för att påskynda detta,
              och det är därför jag påpekar att jag har gett arbetet hög prioritet,
              för det vore naturligtvis bra. Men jag vågar ändå inte lova något,
              möjligen utifrån de lärdomar som både Thomas Bodström och jag
              har dragit. Är man överoptimistisk kan det bli fel. Därför säger
              jag att jag inte kan lova att förslaget kan träda i kraft förrän
              någon gång under första halvåret 2009. Å andra sidan är det klart
              att det ligger i sakens natur när man ger hög prioritet att man
              har en ambition. Men låt mig vara lite småförsiktig i det avseendet.
            </seg>
            <seg n="2e6701cc">
              Synpunkten som framförs när det gäller förslaget om planinvasion
              tycker jag visar på behovet av grundlig beredning. Det vill säga,
              utredaren har ansett att man behöver göra justeringar i regelverket
              för att förhindra den här typen av anstormning som kan komma och
              som kan vara allvarlig. Thomas Bodström påpekar då att när folk
              blir glada och ens lag har vunnit så kommer man in och vill jubla
              med spelarna, vilket ju faktiskt är ganska trevligt. Det var väl
              kanske en aspekt på det hela som man inte tänkte på i utredningsarbetet.
              Och det är just därför vi har ett remissarbete med synpunkter
              som kommer in, för det är klart att ingen vill hindra människor
              från att vara glada. Det som det nu handlar om är att bedöma om
              utredarens förslag, som är något tydligare än vad som gäller i
              dag, är bra helt eller delvis eller om det finns invändningar
              som vi ska ta intryck av.
            </seg>
            <seg n="4cadb9ef">
              Jag tror att det är viktigt att man har en grundlig beredning,
              för det är just sådana här saker som dyker upp och som vi måste
              analysera. Jag hoppas verkligen att Idrotts-Sverige och andra
              ser till att få in synpunkter på detaljer som kan förbättras.
              Men det viktiga är naturligtvis att vi får de här sakerna på plats.
              Det är frågor som har varit prioriterade i de diskussioner vi
              har haft, och de är angelägna.
            </seg>
            <seg n="aa71883b">
              När det gäller det här med anmälningsplikten som interpellationen
              handlar om, är det ett förslag som inte finns med i utredningen,
              och vi har inte heller bett att man ska utreda det. Anmälningsplikt,
              som finns i några andra länder, är betydligt mer problematiskt,
              för det handlar om ett frihetsberövande vilket innebär att vi
              tangerar grundlagsfästa rättigheter. Det är ännu fler överväganden
              och bekymmer som dyker upp när man ska hantera den typen av regler.
              Skulle vi ha lagt in detta i det här arbetet hade det definitivt
              inte varit möjligt att komma med ett förslag redan under nästa
              år, och det tror jag hade varit synd.
            </seg>
            <seg n="a17c93e9">
              Därför får man ta de saker som vi faktiskt kan få på plats, och
              så får man väl fundera över hur man ska göra med framtida åtgärder,
              till exempel anmälningsplikt. Det finns kanske anledning att påpeka
              att redan när frågan om tillträdesförbud diskuterades så analyserade
              och arbetade man också med frågan om anmälningsplikt. Det fanns
              antagligen ett skäl till att dåvarande justitieministern inte
              ansåg sig kunna lägga fram ett sådant förslag.
            </seg>
          </u>
          <note type="speaker" n="19ea6e52">
            Anf. 50 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-9" n="840df030">
            <seg n="13400d92">
              Herr talman! Jag tycker att det låter bra att Beatrice Ask överväger
              att slopa detta förslag om planinvasion. Jag som har spelat fotboll
              även om jag i och för sig bara fick uppleva en sådan situation
              i mina drömmar, eftersom jag spelade i AIK och vi aldrig vann
              något SM-guld, när jag spelade i all fall kan försäkra att de
              som har fått uppleva det, både spelare, publik och supportrar
              som gör ett fantastiskt arbete och som betyder väldigt mycket
              för idrotten, skulle bli väldigt bekymrade över ett sådant förslag.
              Det är faktiskt så att många matcher nu bojkottas av de supportrar
              som vi verkligen vill ha på matcherna på grund av det här förslaget.
            </seg>
            <seg n="c427739f">
              Som jag sade handlar detta inte så mycket om höger och vänster.
              Jag försvarar delar av det här förslaget, men det är detta många
              har hakat upp sig på, så det skulle vara väldigt bra om man kunde
              ge ett tydligt besked redan nu. Fotbollsallsvenskan pågår redan
              för fullt, och vi ser att det inte alls är samma positiva inramning
              kring matcherna. Det negativa finns kvar, men det positiva har
              dragits bort, bland annat i reaktion mot det här förslaget och
              också en del andra saker. Men det här tror jag skulle uppfattas
              väldigt positivt inom idrottsrörelsen och fotbollsvärlden. Det
              vet jag som träffar dem ofta. Då tror jag också att man skulle
              ha större respekt och förståelse för de förslag som har lagts
              fram i övrigt.
            </seg>
            <seg n="598b438a">
              Interpellationen handlade som sagt var egentligen om anmälningsplikten.
              För att alla ska förstå detta handlar det alltså om ett förslag
              som ursprungligen kommer, inte från mig, utan från fotbollsklubbarna.
              Det kom in i ett sent skede när det gällde den tidigare lagen,
              och vi sade att det här behöver diskuteras vidare. Bosse Lundquist
              i Djurgården med flera har nu diskuterat det under ett par år,
              och jag tycker att det i vart fall är värt att utreda. Det var
              också det jag påpekade för Beatrice Ask här i höstas.
            </seg>
            <seg n="c7c383df">
              Det handlar alltså om att de personer som har fått ett tillträdesförbud
              också ska kunna infinna sig och anmäla sig på en polisstation.
              Om vi tar till exempel en derbymatch som spelas på Råsunda klockan
              åtta där spelas ju alla sådana matcher numera ska en person med
              tillträdesförbud infinna sig på en polisstation halv åtta eller
              kanske halv nio så att den personen faktiskt inte kan komma in
              och störa matchen.
            </seg>
            <seg n="12f8622e">
              Det här är, som Beatrice Ask säger, någonting som finns i andra
              länder. Men det finns faktiskt motsvarande reglering också i Sverige
              även om det är svårt att jämföra situationerna. Men det är just
              detta som gör att man bör fortsätta det arbetet. Vi har det när
              det gäller personer misstänkta för brott. Här är det ju personer
              som just är misstänkta för brott. Det är risk för brottslighet.
              Det är då man får tillträdesförbud. Där är faktiskt situationen
              ganska lika.
            </seg>
            <seg n="eeda8566">
              Det finns också delar inom utlänningsrätten där man har en anmälningsplikt,
              där det inte anses nödvändigt med förvar. Det finns en bra grogrund.
            </seg>
            <seg n="ef786cd6">
              Därför ska jag ge dig ytterligare ett förslag. Jag tycker att
              det är bra att du fortsätter den här beredningen. Men det räcker
              med att du ger i uppdrag till någon kompetent och duktig tjänsteman
              på Justitiedepartementet att titta närmare på den här frågan och
              göra en egen utredning på det sätt som sker väldigt ofta. Om du
              nu säger dig prioritera den här frågan kan du naturligtvis avsätta
              en person av de 350 personer som arbetar på Justitiedepartementet
              för att arbeta med den här frågan några månader. Då kan vi få
              fram ett förslag som löper parallellt med att detta förslag remitteras.
              I så fall kan det läggas in antingen när lagen ska träda i kraft
              eller vid ett något senare tillfälle. På så sätt får vi ordentligt
              utrett fördelar och nackdelar med anmälningsplikt.
            </seg>
            <seg n="fd93b56c">
              Det kan faktiskt vara så att det inte går att genomföra av olika
              skäl. Men vi vet inte förrän det har utretts ordentligt. Därför
              föreslår jag dig, Beatrice Ask, att utreda den här saken ordentligt.
              Det finns faktiskt fortfarande tid. Gör inte misstaget att vänta
              tills den här lagen har trätt i kraft för att sedan tro att man
              ska börja utreda! Det är nu du fortfarande har chansen. Lyssna
              nu på oppositionen så kommer du att få en ännu bättre lag utöver
              de förbättringar som finns med i det nuvarande förslaget.
            </seg>
          </u>
          <note type="speaker" n="6e5ceb1a">
            Anf. 51 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-24" n="f2214030">
            <seg n="6f335afd">
              Herr talman! Jag tycker att det finns anledning att ändå säga
              något om varför frågan om anmälningsplikt är komplicerad och någonting
              som man inte tar fram så snabbt. Anmälningsplikt i det sammanhang
              som Thomas Bodström efterlyser, vi har den naturligtvis i andra
              frågor, skulle innebär att personer skulle kunna åläggas anmälningsplikt
              inte för någonting de har gjort utan för något han eller hon befaras
              göra.
            </seg>
            <seg n="67b565a0">
              För att anmälningsplikten ska kunna bli verkningsfull vid till
              exempel hemmamatcher eller lokalderbyn torde den också behöva
              innefatta ett krav på att den anmälningsskyldige under ett antal
              timmar ska kvarstanna på en polisstation eller motsvarande eller
              att det åtminstone ska kontrolleras att han eller hon finns där.
              Därför får åtgärden de facto karaktären av ett frihetsberövande.
            </seg>
            <seg n="8150156a">
              Det är även att märka att det kommer att bli fråga om ett frihetsberövande
              som sker innan någon stör den allmänna ordningen eller utgör en
              omedelbar fara. Annars blir det verkningslöst. Anmälningsplikten
              innebär att det händer någonting innan man har gjort något, vilket
              är principiellt besvärande.
            </seg>
            <seg n="0d1e2c25">
              Systemet skulle naturligtvis också innebära en ganska kraftig
              belastning framför allt för polisen som vid en del matcher skulle
              behöva ta emot och kanske till och med inhysa ganska många personer,
              potentiellt våldsamma sådana, under matchtid när man i alla fall
              måste anslå ganska betydande resurser för att hålla ordning kring
              verksamheten. Det skulle kräva ytterligare resurser. Bara det
              rent praktiska är bekymmersamt.
            </seg>
            <seg n="49cc5106">
              I regeringsformen är varje medborgare skyddad mot frihetsberövande.
              Man har rätt att förflytta sig inom riket. Man har rätt till domstolsprövning
              vid frihetsberövande när man misstänks för brott eller i anledning
              av brott. Vi har Europakonventioner som tar upp sådana här saker.
              Det går att inskränka de här rättigheterna, men det ställs krav
              på proportionalitet. Och det är klart att det blir ganska besvärliga
              avvägningar att göra. När det är fråga om en person som någon
              gång har bråkat eller kanske har bråkat väldigt allvarligt ska
              bedömningen göras att vederbörande förmodligen kommer att ställa
              till det även i fortsättningen på matcherna.
            </seg>
            <seg n="6879b87e">
              Det handlar om ett helt nytt institut i påföljdssystemet. Och
              det är en ganska omfattande utredning och bedömning som man måste
              göra för detta. Det är orimligt att tro att man skulle få det
              på plats inför nästa säsong eller något sådant. Jag avser inte
              heller att avge något löfte i dag om att jag kommer att utreda
              just denna del. Nu fokuserar vi framför allt på att genomföra
              detta och en rad andra nödvändiga förändringar inom påföljdssystemen.
              Men det finns som sagt skäl att se att detta är en komplicerad
              fråga.
            </seg>
            <seg n="ad075c14">
              Sedan måste jag också säga att eftersom Thomas Bodström så ofta
              brukar förklara pedagogiskt för andra hur saker och ting fungerar,
              och eftersom Thomas Bodström här i talarstolen framhåller hur
              ofta han träffar supportrar och andra, det förstår jag, vore jag
              och väldigt många otroligt glada om du också kunde ta upp med
              människor vad utredningars förslag, beredning och remissarbete
              är för någonting. Det är alldeles makalöst om det är så att en
              massa människor uteblir från matcher eller beter sig därför att
              det finns ett utredningsförslag. Det är nog viktigt med lite skolning
              i vanlig enkel demokrati här. Och där tror jag att Thomas Bodström
              skulle kunna göra väldigt stora och viktiga insatser.
            </seg>
            <seg n="15d2b9b8">
              Jag ska gärna bereda det själv. Jag försöker så ofta jag träffar
              supportrar att påtala att även om man inte är remissorgan får
              man skicka in synpunkter, och det är viktiga synpunkter i vår
              beredning av bland annat den här utredningens förslag. Man behöver
              liksom inte demonstrera eller bete sig, för det är nog det sämsta
              sättet att agera för att vi ska få en bra ordning. Supportrarna
              har också ett ansvar för ordningen vid matcher.
            </seg>
          </u>
          <note type="speaker" n="c5d7310c">
            Anf. 52 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-10" n="840df030">
            <seg n="a99bd7eb">
              Herr talman! Det är inte så att jag rör mig bland och träffar
              supportrar, jag är supporter själv, numera, kan kanske dystert
              tilläggas.
            </seg>
            <seg n="f0586705">
              Till saken! Det är ju så, Beatrice Ask, att många förslag som
              vi fick och som du har fått faktiskt hamnar i papperskorgen, eller
              i skrivbordslådan, som man kanske säger, därför att det går att
              se på ett tidigt stadium att det inte är ett bra förslag. Det
              kan man se själv. Det är inte så att alla förslag går ut på remiss.
              Sedan är det precis som du säger, att det inte heller blir lag
              av allting som går ut på remiss. Där kanske vi har en pedagogisk
              uppgift.
            </seg>
            <seg n="5d8d00f3">
              Men jag tycker att det här förslaget är så dåligt att det går
              att ge besked om det direkt. Konsekvenserna har inte den här utredaren
              tänkt på. Man menade naturligtvis väl, men jag tycker att bara
              den diskussion som har förts, inte bara från mitt håll utan från
              många håll, och det många supportrar nu vänder sig mot och därför
              inte längre vill åka på match är tillräckligt för att säga: Nej,
              vi skippar det här förslaget.
            </seg>
            <seg n="20b577ef">
              Det förslaget finns ju där. Skulle det finnas anledning att ändå
              införa det i framtiden är det ingenting som hindrar det. Jag tror
              att man bland oss supportrar skulle uppskatta väldigt mycket om
              ni agerade på det sättet.
            </seg>
            <seg n="eed7078d">
              Sedan till anmälningsplikten och att man inte kan införa något
              innan ett brott har begåtts. Det är precis det som finns på en
              massa ställen i svensk lagstiftning. Vi har besöksförbud när det
              är risk för att brott begås. Det kan till och med kombineras med
              det gemensamma hemmet. När människor utvisas enligt särskild utlänningskontroll
              är det risk att brott begås. Och vi har som sagt redan nu anmälningsplikt
              inom andra delar i lagstiftningen. Det är därför man redan har
              en möjlighet att utreda det här med stöd av de delar av lagstiftningen
              som omfattar precis samma problematik. Det är inte alls någon
              ny mark som beträds, utan här är det i så fall parallella lagstiftningsåtgärder
              som kan vidtas för att kunna förbättra situationen för alla dem
              som verkligen vill gå på matcherna i syfte att se på fotboll och
              inte ställa till bråk.
            </seg>
          </u>
          <note type="speaker" n="ec59b589">
            Anf. 53 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-25" n="f2214030">
            <seg n="0a2c4a02">
              Herr talman! Jag vill bara avslutningsvis säga att det naturligtvis
              finns mycket att fundera på och diskutera om detta. Men anmälningsplikt
              och besöksförbud är inte riktigt samma sak. Den anmälningsplikt
              som Thomas Bodström har framfört och som har diskuterats är att
              personer som har tillträdesförbud skulle anmäla sig och vända
              sig till en polisstation. Besöksförbud handlar ju delvis om helt
              andra instrument.
            </seg>
            <seg n="16222165">
              Oavsett det är även besöksförbud väldigt resurskrävande. Det
              kräver mycket planering och att det finns insatser att göra. När
              man funderar över vad en anmälningsplikt för huliganer skulle
              kunna leda till, vilket jag försökt att beskriva, får man en rad
              frågor som kräver en ganska noggrann analys. Det är det jag tycker
              att man ändå måste påpeka.
            </seg>
            <seg n="290bd03e">
              Jag tycker också att det finns anledning att säga att de förslag
              som har kommit är utskickade på remiss. Som jag påpekade kan det
              finnas kantigheter i dem eller saker som kan förbättras. Det innebär
              ju inte att man behöver skippa hela tanken i ett förslag.
            </seg>
            <seg n="e3debbed">
              Min inställning är att när ett förslag går ut på remiss går jag
              inte ut med en bestämd uppfattning utöver vad som är målet och
              vad som finns med i direktiv och annat. Det enkla skälet är att
              människor som får frågan om vad de tycker ska förstå att jag är
              intresserad av deras synpunkter. Ministrar som talar om hur det
              ska vara redan innan de har tillsatt en utredning, eller när en
              utredning har kommit talar om vad propositionen kommer att innehålla,
              signalerar till människor att deras synpunkter är ointressanta.
              Det är bekymmersamt.
            </seg>
            <seg n="acb382e6">
              Vi har fått tre konkreta och bra förslag som jag hoppas ska leda
              till att vi i god tid får något på plats nästa år.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="0fe47b68">
            9 § Svar på interpellationerna 2007/08:616 och 633 om polisutbildningen
          </note>
          <note type="speaker" n="4b6457bc">
            Anf. 54 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-26" n="f2214030">
            <seg n="0425a683">
              Herr talman! Thomas Bodström har frågat mig om jag kommer att
              se till att polisutbildningen blir en akademisk utbildning.
            </seg>
            <seg n="e6ed920f">
              Peter Hultqvist har frågat mig om jag avser att ta initiativ
              till att föreslå inrättandet av en treårig högskoleutbildning
              syftande till polisexamen.
            </seg>
            <seg n="6c9d8e61">
              Jag har valt att besvara interpellationerna samtidigt, eftersom
              de hör samman.
            </seg>
            <seg n="21ea30fe">
              Utredningen Framtidens polisutbildning (SOU 2007:39) har nyligen
              redovisats. Utredningen som arbetat med frågor om vilka kunskaper
              framtida poliser behöver, hur behov av specialkompetens ska tillgodoses,
              vilka förändringar som kan göras när det gäller antagningen till
              polisutbildningen och flera andra frågor, är omfattande och mycket
              viktig. Precis som jag har framhållit i tidigare debatter är det
              utbildningens innehåll och kvalitet som ska stå i fokus vid en
              reformering. Därför var det nödvändigt att ersätta och komplettera
              den första utredningen, tillsatt av den socialdemokratiska regeringen,
              med ett mer omfattande och genomtänkt uppdrag.
            </seg>
            <seg n="00a421ac">
              Utredningen ska nu remitteras och därefter beredas inom Regeringskansliet.
              Vilka förändringar som kan bli aktuella med anledning av utredningens
              förslag tar regeringen ställning till efter remissbehandlingen.
            </seg>
          </u>
          <note type="speaker" n="e0f4a2aa">
            Anf. 55 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-11" n="840df030">
            <seg n="905b9499">
              Herr talman! Här har vi sett bland de mest fantastiska förändringar
              och ändringar som har förekommit av Beatrice Ask.
            </seg>
            <seg n="e3e67a27">
              Det började våren 2006. Då var det en debatt ute på Polishögskolan
              i Solna. Jag tror att alla var för, möjligtvis var något annat
              borgerligt parti tveksamt. Vi var för, v var för och mp var för
              att de skulle bli en akademisk utbildning. Beatrice Ask, som deltog
              i debatten under de dagarna, uttryckte däremot en stark antipati
              mot idén. Att man så kategoriskt avvisade tanken vet jag upprörde
              bland annat polisfacket mycket. Det kanske var ett förfluget ord
              eller kanske menade man inte vad man sade, men det var tydligt
              att detta inte var något som poliser som arbetar på fältet behöver.
            </seg>
            <seg n="0010ae8c">
              Sedan tillsatte vi en utredning ledd av Agneta Stark. Den skulle
              vara klar i januari 2007. Det här var besvärligt för Beatrice
              Ask. Hon hade redovisat sin ståndpunkt, och en månad innan utredningen
              lades fram, alltså inte när den hade lagts fram, skrotades förslaget,
              i december 2006. Det hade väl varit förståeligt om utredningen
              hade blivit klar, och man hade konstaterat att det behövdes ytterligare
              saker. Men så var det inte, utan utredningen lades ned för att
              i stället tillsätta ytterligare en utredning ledd av Anders Danielsson.
              Jag vet inte vad Beatrice Ask förväntade sig, men Anders Danielsson
              är en person nuvarande Säpochefen för dem som inte känner till
              det som är känd för att ha stark integritet. Han lade faktiskt
              fram det förslag som Beatrice Ask inte tidigare hade velat ha.
              Möjligtvis hade hon då ändrat sig.
            </seg>
            <seg n="c703d92c">
              Då sker en ganska kul sak, tycker jag. Då får Beatrice Ask det
              att låta som att det är hennes förslag och idé från början. Det
              är nästan rörande. Det är förstås kul när våra förslag premieras
              på det sätt som Beatrice Ask en kort tid efter att förslaget lades
              fram talade om. De var plötsligt lösningen på en del problem,
              till exempel när poliskrisen diskuterades i tv. Då var det den
              akademiska utbildningen som skulle genomföras, och det var så
              bra.
            </seg>
            <seg n="aed2bf76">
              Vi som har följt frågan, polisfacket, Peter Hultqvist, jag och
              många andra, tyckte förstås att det var lite märkligt. Jag tycker
              samtidigt att det var ganska kul att höra Beatrice Ask tala sig
              så varm för det som hon två år tidigare på Polishögskolan i Solna
              talade så starkt emot. Du får gärna ta våra idéer. Det görs i
              många andra sammanhang när det gäller utredningar av barnpornografi
              och människohandel och så vidare. Du får gärna ta också den här
              idén. Ju mer vi är överens om, desto bättre. Det ska inte tvistas
              om det är socialdemokratiskt eller borgerligt.
            </seg>
            <seg n="157a9b80">
              Nu har den här frågan diskuterats så mycket att man inte gärna
              kan säga att man inte har en ståndpunkt. Det säger Beatrice Ask
              i dag. Hon säger att man ska vänta på beredningen. Jag förstår
              också att man inte kan bestämma själv. Det gäller särskilt den
              borgerliga regeringen. Med det system som finns mellan de fyra
              partierna bestämmer man lite ute i departementen. Jag förstår
              att hon inte kan garantera att den akademiska utbildningen ska
              genomföras. Jag har full förståelse för att både Finansdepartementet
              och Utbildningsdepartementet kommer att ha synpunkter och att
              i slutändan kommer det kansli man talar om att avgöra.
            </seg>
            <seg n="3437edc6">
              Den här saken har nu diskuterats i två år, och jag vill veta
              vad Beatrice Ask tycker. Tycker du att det är ett bra förslag?
              Säg inte att ni väntar på remissinstanserna! Det här är en sak
              där du rimligtvis måste ha en ståndpunkt. Det är vad jag eftersträvar.
              Jag kräver inget svar från dig om hur regeringen ska agera. Jag
              vet att du inte har möjlighet att svara på det, eftersom det finns
              andra som kommer att avgöra frågan. Men jag vill veta vad du tycker.
              Tycker du att förslaget är bra? Tycker du att vi ska ha en akademisk
              polisutbildning? Det går inte att bara hänvisa till remissinstanser
              och en gemensam beredning. Jag tror att de flesta tycker att du
              ska ha en åsikt. Det tycker i alla fall jag.
            </seg>
          </u>
          <note type="speaker" n="e5f7622a">
            Anf. 56 PETER HULTQVIST (s):
          </note>
          <u who="Q3370162" xml:id="i-ae7a48e595769485-0" n="cb98ee69">
            <seg n="cc96f6dc">
              Herr talman! Polisförbundet presenterade för något år sedan en
              utredning som visade att 14 av 21 polismyndigheter har infört
              stödåtgärder för nyutbildade poliser. De nyutbildade poliserna
              anses nämligen behöva en bättre bas att stå på än vad polisskolan
              ger innan de går ut i ordinarie verksamhet. Brottslighetens föränderlighet
              kräver helt enkelt en mer utvecklad och starkare utbildningsbas.
              Det här har Polisförbundet drivit i många år. Många inom kåren
              har ansett att det är en rimlig utveckling. Agneta Stark fick
              i uppdrag av den förra regeringen att utreda om dagens polisutbildning
              på två och ett halvt år kan förlängas och göras till en högskoleutbildning.
              Utredningen avbröts, och en ny utredare, Anders Danielsson, tillsattes.
            </seg>
            <seg n="0341f09d">
              Agneta Stark var för att skapa ett material som skulle leda fram
              till en högskoleutbildning. I anslutning till detta aviserar den
              nya regeringen tankar på att den grundläggande polisutbildningen
              skulle kunna kortas. I ett svar på en fråga från mig år 2006,
              med ett svar daterat den 11 januari 2007, skriver Beatrice Ask
              att om blivande poliser ska fördjupa sig i något avseende kan
              det innebära att den för alla obligatoriska delen måste kortas,
              vilket framgår av direktiven och budgetpropositionen.
            </seg>
            <seg n="815a743b">
              Den typen av resonemang ledde till starka reaktioner, inte minst
              från Polisförbundets sida, nämligen att det fanns ett akut behov
              av en förlängd polisutbildning på högskolenivå. Det var deras
              ståndpunkt. Man ansåg att regeringen inte agerade i takt med tiden
              och inte agerade i takt med den typ av krav som den ständigt föränderliga
              brottsligheten ställer. Kritiken var också stark mot att Agneta
              Stark inte fick presentera sin slutrapport.
            </seg>
            <seg n="880d8908">
              Det behövs en djupare, bredare och mer reflekterande polisutbildning.
              Den ska ha högskoleförankring för att höja polisyrkets status
              men samtidigt också för att förbättra och fördjupa möjligheterna
              till specialisering redan under den grundläggande studietiden.
            </seg>
            <seg n="c9246333">
              När nu regeringens nye utredare Anders Danielsson som ersatte
              Agneta Stark har presenterat sin slutrapport är förslaget en treårig
              högskoleutbildning. Farhågorna att den nye utredaren skulle föreslå
              en kortare utbildning eller inte lägga fram ett förslag som ligger
              i takt med tiden har visat sig vara felaktiga. Det är jag glad
              för i dag. Det är ett mycket positivt steg att Anders Danielsson
              lägger fram detta förslag.
            </seg>
            <seg n="7a20147e">
              Jag har i tidigare interpellationsdebatter med Beatrice Ask uttryckt
              skepsis mot den nya utredningen, men det gör jag inte längre.
              Nu kommer vi till kärnan, precis som Thomas Bodström är inne på.
              Vad anser Beatrice Ask? Är det här ett bra material som ger en
              allsidig belysning och som kan bana vägen för att ta ut steglängden
              när det gäller framtidens polisutbildning? Är det ett bra material
              som kan ligga till grund för ett beslut eller behövs ytterligare
              utredningar?
            </seg>
            <seg n="b8ddb13a">
              Är det inte dags efter alla dessa år av krav på treårig högskoleutbildning,
              av utredare som har kommit fram till det, av att man lade ned
              en utredning för att man kanske var rädd för vilket förslag som
              skulle komma i slutändan, att bita huvudet av skammen och inse
              att det är treårig högskoleutbildning som är framtiden? Är det
              inte möjligt när en ny utredare också har kommit fram till det
              att ge upp motståndet i frågan?
            </seg>
            <seg n="12121082">
              Jag begriper alla turer i regeringen och den formella gången
              när det gäller remisser, men man kan också ha en uppfattning som
              politiker. Man kan till och med kräva att man kan ha en uppfattning
              som politiker i en sådan viktig fråga som vilken typ av polisutbildning
              vi ska ha i framtiden.
            </seg>
          </u>
          <note type="speaker" n="1cb6f2b7">
            Anf. 57 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-27" n="f2214030">
            <seg n="9d67ea0f">
              Herr talman! Det är en fantastisk historiebeskrivning. Jag har
              inte ändrat uppfattning i något avseende. Min grundinställning
              är att utbildningens innehåll och kvalitet är det avgörande. Det
              har jag tyckt hela tiden.
            </seg>
            <seg n="573ea62e">
              Det som Anders Danielsson har lagt fram är naturligtvis inte
              Socialdemokraternas förslag. Av de direktiv jag gav till den kompletterande
              utredningen framgick att också högskola var en utbildningsform
              som man skulle titta på. Men det som var viktigt i förändringen
              var att se vilka behov ur verksamhetssynpunkt som finns när det
              gäller kompetens hos poliser. Man har gjort en grundlig genomgång
              av detta som det inte fanns tillstymmelse till i det arbete som
              bedrevs tidigare. Det var därför vi var tvingade att komplettera.
            </seg>
            <seg n="e1f9a11a">
              Vi har också fått en analys av och funderingar om hur man kan
              reformera rekryteringen till polisutbildningen så att vi får en
              breddad rekrytering. Det är ett radikalt förslag som Anders Danielsson
              lägger fram när han föreslår att man ska ta bort fysiska prov,
              svensktest och en rad andra saker. Det är också lite dramatiskt
              när han säger att polismyndigheterna ska få komplettera med egna
              intagningskrav innan man anställer folk, om man har lust. Ur facklig
              synpunkt kan det tänkas att det finns synpunkter på att man inte
              automatiskt får anställning utan att det kan uppställas nya krav
              på fysisk förmåga och annat vid anställning i olika tjänster.
            </seg>
            <seg n="d3cca40a">
              Jag är glad över Anders Danielssons förslag som innebär att vi
              har fått ett gediget underlag. Han har också sett det hela utifrån
              verksamhetsperspektivet, vilket jag tror är nödvändigt.
            </seg>
            <seg n="629ba705">
              En frågeställning som vi skickade in i utredningen var hur poliser
              ska kunna specialiseras och få en inriktning. Är det genom en
              kortare allmänutbildning, eller hur gör man? Anders Danielsson
              har kommit fram till att man behöver mer tid för grundutbildningen
              som är gemensam men lägger också fram förslag vad gäller specialutbildningar.
              Han menar dessutom, vilket är en delvis ny tanke, att folk som
              kommer med helt andra kompetenser ska kunna gå in i specialistutbildningarna
              och få polislegitimation, vilket är en spännande och intressant
              tanke. Han har vänt på många stenar. Det tycker jag är bra därför
              att utbildningsreformer verkar på lång sikt.
            </seg>
            <seg n="a41e9e4f">
              Det besked som jag kan ge i dag är just detta. Det är bra att
              man vänder på många stenar.
            </seg>
            <seg n="42ea21aa">
              En stor skillnad i förhållande till de diskussioner vi har haft
              med socialdemokrater är att Anders Danielsson i sitt förslag har
              funderat lite grann på praktiken. Han lägger fram förslaget att
              man ska ha två praktikperioder. Man går ut på praktik i verksamheten,
              kommer tillbaka till högskolan och varvar praktiken. Den blir
              också förlängd för att högskolan ska kunna ta hem de erfarenheter
              som kommer från verkligheten och för att man ska kunna komplettera
              sådant som man märker inte har fungerat. Detta är också lite nytänkande,
              och det är mycket intressant att göra på det sättet. Mer praktik
              än tidigare är ett av resultaten.
            </seg>
            <seg n="23bedd1a">
              Jag tycker att det är ett bra förslag. Vi hade inte haft ett
              sådant här bra underlag för en reformering av polisutbildningen
              utan alliansregeringen, eftersom den förra regeringen ansåg att
              man inte behövde fundera på innehållet utan nöjde sig med formfrågor.
            </seg>
          </u>
          <note type="speaker" n="3c53f0e5">
            Anf. 58 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-12" n="840df030">
            <seg n="5fc872d8">
              Herr talman! Jag tror att alla som har följt dessa interpellationsdebatter
              har kunnat konstatera hur djupt rotad Beatrice Asks oppositionsroll
              sitter när hon även nu i regeringsställning gång på gång halkar
              in på vad Socialdemokraterna skulle ha gjort, vad Socialdemokraterna
              gjorde och så vidare. Det är nog mindre intressant än att ge svar
              på frågan vad Beatrice Ask tycker, vilket var precis vad vi frågade
              efter.
            </seg>
            <seg n="f20766ed">
              Jag ska börja med att tala om varför jag anser att utbildningen
              ska vara akademisk. Det finns flera fördelar. Vi är alla överens
              om och talar ständigt om att myndigheterna behöver samordnas och
              samarbeta mer med varandra. Det står till och med i lagen att
              polisen ska samarbeta med socialtjänsten. Om de personer som ska
              samarbeta i polismyndigheterna och socialtjänsten och i andra
              delar av samhället redan under studietiden får en möjlighet att
              förstå varandras arbetsuppgifter och sitta tillsammans på samma
              högskola och universitet kommer samarbetet naturligtvis att bli
              bättre.
            </seg>
            <seg n="c9955fe4">
              En annan del är att det kommer att göra polismyndigheten ännu
              mer öppen. Där har det blivit förbättringar, men det behövs ytterligare
              förbättringar i det avseendet.
            </seg>
            <seg n="2a6d87c3">
              Vidare måste forskningen bli mycket bättre. Det är samma person,
              Stefan Holgersson, som i stort sett står för den seriösa forskningen
              inom polisen. Det finns naturligtvis några få till, men det krävs
              en ordentlig förstärkning, och det blir givetvis mycket bättre
              med en högskola.
            </seg>
            <seg n="4e2ae750">
              Man kan inte svara på alla delar. Det kan inte jag heller. Det
              avgörande är om man principiellt anser att detta ska vara en del
              av högskolan eller inte. Jag kräver inte svar i alla de olika
              detaljfrågorna. Det vore att gå händelserna i förväg. Det ska
              remissbehandlas och beredas på vanligt sätt. Jag begär inte svar
              på hur regeringen slutligen kommer att ställa sig. Det vore ohederligt,
              eftersom jag vet att det inte är Beatrice Ask som avgör detta
              i slutändan. Men det jag begär är att Beatrice Ask säger om hon
              är för eller emot att polisutbildningen läggs på högskola. Det
              är en diskussion vi har haft i två år. Då kan man inte gärna säga:
              Mitt svar är att jag vänder på många stenar. Det är inget svar
              på frågan om du anser att detta ska in i högskolan eller inte.
            </seg>
            <seg n="36325f13">
              Ditt första svar var att utbildningens kvalitet är avgörande.
              Vem skulle säga emot att utbildningens kvalitet är avgörande?
              Det är klart att den är avgörande, men det var inte frågan. Frågan
              var: Vad tycker du själv om det förslag som innebär att polisutbildningen
              ska bli en del av högskolan? Du behöver inte gömma dig bakom detaljer
              utan låt oss veta: Vad tycker du?
            </seg>
            <seg n="77fbf857">
              Tänk vad bra om vi tycker lika i denna fråga! Då kan vi driva
              den gemensamt. Du driver den i Regeringskansliet, det finns säkert
              något motstånd där, och jag möter säkert motstånd på annat håll.
              Men om vi ska driva den gemensamt måste vi ha ett svar och få
              veta vad du egentligen tycker i frågan. Det är väl ingen hemlighet
              att man ibland tycker saker som man inte får igenom i hela regeringsarbetet.
              Det hände mig; det händer alla ministrar. Men det vi vill veta
              är vad du tycker. Tycker du att det ska vara en del av högskolan
              och att det i likhet med många andra utbildningar ska vara en
              akademisk utbildning? Det är den enda fråga jag ställer. Jag ställer
              inga krav på slutlig regeringshållning och detaljer. Jag ställer
              bara den enkla raka frågan: Anser du att polisutbildningen ska
              vara en del av den akademiska världen eller inte?
            </seg>
          </u>
          <note type="speaker" n="d711720c">
            Anf. 59 PETER HULTQVIST (s):
          </note>
          <u who="Q3370162" xml:id="i-ae7a48e595769485-1" n="cb98ee69">
            <seg n="70aec550">
              Herr talman! Beatrice Asks formuleringar är för allmänt hållna
              och för yviga för att de ska kunna duga som ett svar man kan acceptera.
            </seg>
            <seg n="d143555b">
              Dessutom ger hon en felaktig beskrivning när det gäller Agneta
              Starks utredning. Det hade inte varit något problem om hon hade
              fått fullfölja sin utredning och lägga fram en slutrapport, precis
              som många krävde i det läget, bland annat Polisförbundet. Om det
              behövdes kompletteringar kunde man ha gjort dem senare. Att få
              göra färdigt en utredning är ett rimligt krav.
            </seg>
            <seg n="9c88401e">
              Det är ministern själv som har krånglat till frågan genom sitt
              eget sätt att hantera den. Nu står hon här i dag och kan inte
              ta ställning till om det ska vara högskoleutbildning eller inte
              utan gömmer sig bakom allmänna formuleringar.
            </seg>
            <seg n="93581251">
              Jag vill också påminna om att Agneta Starks utredning framkallade
              en lång rad aktiviteter. Bland annat tog Högskolan Dalarna fram
              ett mycket initierat och intressant material om ett förslag på
              lokalisering av en polishögskola till Dalarna.
            </seg>
            <seg n="796b6e7b">
              Det var ett förslag som togs fram tillsammans med polisfacket
              på riks- och regionalnivå, polisstudenter och verksamma poliser.
              Man tog fram ett alternativ med god kvalitet. I botten fanns en
              kvalitativt god basutbildning, och det fanns också specialiteter
              med inriktning på IT-brott, miljöbrott, ekobrott och integrationsfrågor.
              Målet var att med kvaliteten som argument motivera en lokalisering
              till Dalarna.
            </seg>
            <seg n="dc51d615">
              Grunderna för det här förslaget gäller än. Om regeringen går
              vidare och föreslår en treårig högskoleutbildning, som nu även
              Anders Danielsson har gjort, finns det en beredskap på Högskolan
              Dalarna att vara med. Så sent som häromveckan träffades man och
              förde ett resonemang om hur man ska positionera sig i ett sådant
              läge. Agneta Starks utredning drog där i gång ett arbete. Jag
              kan också säga att utredaren Anders Danielsson hör till dem som
              har varit i kontakt med bland annat Högskolan Dalarna om deras
              förslag och inriktning och tyckt att det har varit intressant.
            </seg>
            <seg n="4ce86443">
              Den polisutbildning som finns i dag är på två och ett halvt år:
              fyra terminers heltidsstudier samt en praktiktermin motsvarar
              80 högskolepoäng, men eftersom utbildningen inte ligger under
              högskoleförordningen får man inte tillgodoräkna sig det här.
            </seg>
            <seg n="4089b61a">
              Jag har flera argument för högskoleutbildning. Det första är
              möjligheten till polisforskning. En högskoleutbildning som skapar
              möjligheter till forskning kan användas i utbildningen och när
              polisverksamhet utvecklas. Längre praktik har varit ett argument
              för att ha en högskoleutbildning. Det är en idé som tas upp i
              exempelvis en broschyr utgiven av Polisförbundet. Jag tycker att
              det är bra att Anders Danielsson som utredare har påverkats av
              alla de synpunkter som har varit kring detta. Det kan också bli
              fler poliser med annan bakgrund än den traditionella, en stoltare
              poliskår som är jämställd med andra grupper och jämställdhet med
              andra länders polisutbildningar.
            </seg>
            <seg n="fa6b6d05">
              Nu har regeringen en plattform att gå vidare på när det gäller
              det här. Hittills har ministern inte kunnat ge besked. Självklart
              tror jag att ministern innerst inne har en uppfattning. Annars
              skulle jag bli förvånad. Politiker med någon form av framtidsambitioner
              brukar nämligen ha en uppfattning. Det ingår liksom i det politiska
              ledarskapet. Så oavsett remissomgång, och oavsett eventuell kommande
              regeringsberedning, tycker jag att ministern kan ge svar på den
              fråga som jag och Thomas Bodström ställer. Den är mycket enkel:
              Är du för eller mot högskoleutbildning? Hur ser du på framtidens
              rekrytering av polisstudenter, bredden av rekrytering, könsfördelning,
              kompetens och vikten av att stoppa olämpliga personer? Hur ser
              din strategi ut på den här punkten?
            </seg>
          </u>
          <note type="speaker" n="78590fec">
            Anf. 60 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-28" n="f2214030">
            <seg n="27cde6e9">
              Herr talman! Först måste jag säga att jag blir rätt förvånad.
              Jag har hållit på med utbildning i över 20 år. Och så får jag
              frågan: Är du för eller emot högskoleutbildning? Det är faktiskt
              en rätt korkad fråga, om jag får uttrycka mig så illa. Jag är
              för högskoleutbildning, och jag är emot högskoleutbildning beroende
              på var det hamnar. Det är klart att man inte sätter sjuåringar
              i högskola och så vidare. Problemet i den här diskussionen, när
              det gäller den framtida polisutbildningen, var ju att utgångspunkten
              för den socialdemokratisk utredning som ni hade tillsatt var helt
              fel. Det enda direktivet var att det ska bli en högskoleutbildning.
              Ni var fullständigt ointresserade av frågor som: Vad ska poliser
              kunna? Vilka kompetenser behöver en modern polisorganisation?
              Hur ska rekryteringen se ut? Behöver man kunna mycket svenska?
              Ska man ha svensktester? Ska vi ha fysprov? Ni är fullständigt
              ointresserade av det. Nej, man ska höja statusen genom att det
              ska vara en högskoleutbildning. Fundera lite över innehållet!
              Det är det som vi har fått in i direktiven. Det är det som Anders
              Danielsson har arbetat med. Jag tror att det är väldigt viktigt
              att man gör det.
            </seg>
            <seg n="c66993f2">
              För mig är det helt avgörande att vi får fram ett förslag till
              reformering av polisutbildningen som gör den bättre innehållsmässigt
              så att vi får duktigare och kompetentare poliser ute i verksamheten.
              Sedan kvittar det för mig vad det heter om arbetsformen. Det finns
              många praktiska skäl till att säga ja till en högskoleutbildning,
              som bevisas här. Det finns många andra skäl också. Men jag måste
              säga att för mig är inte det viktiga att framtida poliser sitter
              på samma stol som den ena eller den andra. Det viktiga är vad
              man ska kunna när man ska utföra de kvalificerade arbetsuppgifter
              som poliser har i dag. Jag kommer att fortsätta ha den inställningen
              när det gäller utbildningsfrågor generellt. Det är inte formen.
              Det är inte orterna. Det är inte byggnaderna. Det är innehållet
              och det är hur man gör avvägningar i sådana frågor.
            </seg>
            <seg n="cceba56f">
              Sedan är det ju intressant, och en nyhet med det här förslaget,
              att förlängningen ligger i att verklighetsanpassa bättre genom
              mer praktik och på ett nytt sätt. Det radikala är att man helt
              ifrågasätter de rekryteringsmodeller som vi har haft i polisutbildningen
              tidigare. Det väldigt radikala är att man ger polismyndigheterna
              helt andra möjligheter att bestämma vilka man vill rekrytera.
              Det väldigt nya är att människor som har gått en helt annan utbildning
              kan gå in på specialistutbildning inom polisutbildningen och bli
              poliser. Det är väldigt mycket nytänkande som definitivt inte
              fanns i den utredning som ni tillsatte.
            </seg>
            <seg n="96f00b03">
              Men hon kunde ju ha fått avsluta. Herregud: Problemet var att
              vi insåg att vi måste få en fördjupning, en kvalitativ analys
              i utredningsarbetet, och det har vi fått. Jag tycker att det är
              otroligt spännande inte minst att man lyfter på detta med antagningsprocessen
              och en del andra stenar som är väldigt viktiga. Jag har väldigt
              stor respekt för Anders Danielsson. Det är ett av skälen till
              att vi också har utnämnt honom till en viktig position. Inte minst
              hans erfarenhet och arbete utifrån polisverksamheten runt om i
              landet gör att jag har väldigt stor respekt för de bedömningar
              som han har gjort. Det har dessutom varit ett arbete som har bedrivits
              nära fackliga organisationer men framför allt polismyndigheter
              och polisverksamma i olika delar av verksamheten. Det tror jag
              är en styrka, och nu ska det bli spännande att se vad remissinstanserna
              säger.
            </seg>
          </u>
          <note type="speaker" n="5482ac40">
            Anf. 61 THOMAS BODSTRÖM (s):
          </note>
          <u who="Q3141607" xml:id="i-0296009fd5cb4e81-13" n="840df030">
            <seg n="14dad5b0">
              Herr talman! Jag trodde att det var regeringen som utsåg verkschefer
              och inte en minister. I så fall tror jag att KU ser med intresse
              på den saken. Men nu var det inte det vi diskuterade utan vi ställer
              en enda fråga. Du har 16 minuter på dig, 6+4+4+2 minuter. Och
              vi frågar bara om en enda sak: Vad tycker du? Det är ju inte så
              att du inte har haft en uppfattning tidigare, utan tidigare hade
              du uppfattningen att det här inte skulle vara en del av högskolan.
              Det hörde vi själva, och det var ju det som polisfacket var så
              upprörda över.
            </seg>
            <seg n="9f9c1daa">
              Jag har full respekt för att man kan ändra sig. Det har vi väl
              alla gjort. Det är tvärtom något som man faktiskt åtnjuter respekt
              för. Jag har också full förståelse för att det kanske inte blir
              på det sätt som du önskar oavsett om du är för eller emot. Det
              händer också alla ministrar. Det jag inte kan förstå är att det
              är svårt att svara på den enkla fråga som Peter Hultqvist och
              jag ställer, nämligen: Vad tycker du? Då handlar det ju om ifall
              du anser att polisutbildningen fortsättningsvis ska vara en del
              av den akademiska utbildningen eller inte. Varenda polis i det
              här landet har en uppfattning långt ifrån samma. Polisfacket har
              sin. Varenda polis för eller emot har en uppfattning. Det finns
              skäl för och skäl emot.
            </seg>
            <seg n="c26abe24">
              Då har vi den märkliga situationen att den enda som inte har
              en egen uppfattning, eller som i vart fall inte vill redovisa
              den, är justitieministern. Därför ställer jag nu för tredje gången
              samma fråga: Vad tycker du? Annars tror jag att det blir på det
              sättet att många uppfattar att du verkligen backar in i framtiden.
              Du talar inte om vad du tycker och hur det ska bli. Du går baklänges
              in, och så får du se hur det blir. Det är precis av det skälet
              som jag tror att många är kritiska till ditt sätt att agera, nämligen
              att du inte kan ge ett tydligt svar. Därför vill jag bara nu,
              för tredje gången, ställa denna enkla fråga. Det gäller inte om
              du ska vända på några stenar, inte om det är kvaliteten som är
              avgörande, utan: Vad anser du? Bör polisutbildningen vara en del
              av den akademiska utbildningen eller inte? Vad tycker du? Det
              är frågan. Och då hoppas jag ändå på ett svar i ditt fjärde inlägg!
            </seg>
          </u>
          <note type="speaker" n="ad2670c2">
            Anf. 62 PETER HULTQVIST (s):
          </note>
          <u who="Q3370162" xml:id="i-ae7a48e595769485-2" n="cb98ee69">
            <seg n="06e2c051">
              Herr talman! Det finns ett inslag av trivialisering i Beatrice
              Asks framställningar. Hon säger om högskoleutbildning: Inte sätter
              man sjuåringar i högskolan. Nej, de går i grundskolan, i årskurs
              1. Vad är det för typ av resonemang? Sedan kommer vi in på Agneta
              Stark och hennes utredning. Jag säger att hon borde ha fått slutföra
              den, och sedan kan man gå vidare. Då säger ministern: Herregud!
            </seg>
            <seg n="a5725e3b">
              Vad är det för typ av argument? Jag tycker att det är dåliga
              och svaga argument från ministerns sida.
            </seg>
            <seg n="7af00219">
              Frågan om fördjupning upprepas.
            </seg>
            <seg n="c5415961">
              Innehåll och kvalitet fanns med även i Agneta Starks utredning.
              Innehåll och kvalitet präglar de utredningar som de enskilda högskolorna
              har tagit fram när de har velat matcha fram förslag på hur de
              skulle kunna lägga upp en polisutbildning i framtiden. Ur detta
              material har Anders Danielsson sökt näring och substans. Det har
              blivit bra slutförslag som bygger på en högskoleutbildning.
            </seg>
            <seg n="f76fa0d9">
              Problemet för dig är att du politiskt har uppfattats motarbeta
              denna idé från första stund. Nu står du här i hörnet med din egen
              utredare som har talat om även för dig att detta är framtiden.
              Nu står du i kammaren med formuleringar om att det ska vara remiss
              och det ena och det andra. Du försöker gömma dig på något sätt.
              Du klarar inte, som politisk ledare, att svara på den enkla frågan:
              Vad tycker du? Ska det vara en polishögskoleutbildning i framtiden
              eller inte?
            </seg>
            <seg n="3726e0e6">
              Om du inte klarar av att ro hem det är en annan sak. Ja eller
              nej? Det är en mycket enkel fråga att ta ställning till. Det tar
              bara några sekunder av din tid att sammanfatta detta. Du har ett
              gediget material som bakgrund när du svarar. Det problem du har
              är att du själv i grunden är motståndare och försöker hitta en
              annan väg.
            </seg>
            <seg n="64da163a">
              Jag är glad om jag har fel och får se motsatsen.
            </seg>
          </u>
          <note type="speaker" n="9d0830c0">
            Anf. 63 Justitieminister BEATRICE ASK (m):
          </note>
          <u who="Q297850" xml:id="i-f0a431f89ba70cd6-29" n="f2214030">
            <seg n="b4311917">
              Herr talman! Peter Hultqvist kan vara glad hela dagen. Han har
              definitivt fel.
            </seg>
            <seg n="b5dd1e62">
              Jag har samma uppfattning i dag som jag har haft hela tiden.
              Jag betackar mig för att ni hela tiden försöker tala om för mig
              vad jag har tyckt eller inte har tyckt. Jag vet det väldigt väl.
              Jag har väldigt gott minne. Det som jag hela tiden har tyckt varit
              märkligt är att socialdemokratiska företrädare har varit fullständigt
              ointresserade av utbildningens innehåll och enbart har fastnat
              i formfrågan.
            </seg>
            <seg n="63e76b70">
              Det har vi diskuterat i debatter, både före och efter valet,
              gång på gång. Jag vidhåller, eftersom jag vill vara tydlig, att
              det är utbildningens innehåll som är det avgörande, inte formen.
              Det är oerhört centralt.
            </seg>
            <seg n="13266ab9">
              Om sedan Peter Hultqvist har blivit så övertygad av Thomas Bodströms
              påståenden om vad jag tycker, men uppenbarligen inte begriper
              själv, är det bara att beklaga.
            </seg>
            <seg n="0aeadcc7">
              Försök att respektera att jag har en bestämd uppfattning när
              det gäller utbildning, nämligen att det är utbildningens innehåll
              och resultat som är avgörande. När man ska reformera utbildning
              bör man utgå från de kompetensbehov som finns i de verksamheter
              där dessa människor ska arbeta. Det har varit oerhört centralt.
            </seg>
            <seg n="824fb4c9">
              Jag har på punkt efter punkt utifrån Anders Danielssons utredning
              försökt att visa vad jag tycker är spännande, intressant och positivt
              att han har tagit tag i. Det har funnits och finns uppenbara brister
              där vi kan få förbättringar.
            </seg>
            <seg n="7455a116">
              Det handlar inte om huruvida Beatrice Ask personligen tycker
              det ena eller det andra. Jag har faktiskt ansvar för den beredningsprocess
              som nu pågår för att vi ska få en modern polisutbildning som håller
              över tid. Det ansvaret tar jag på stort allvar. Därför dög inte
              er gamla utredning.
            </seg>
            <seg n="0963423d">
              Jag förstår att ni känner att ni måste försöka försvara en kamrat
              och ett dåligt underlag. Det är roligt att ni nu tycker att Anders
              Danielsson har lagt fram ett bra förslag därför att han till en
              del har ungefär samma formulering som ni kanske skulle ha haft.
              Men det är mycket som är väldigt nytt.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="ab60da4b">
            10 § Svar på interpellation 2007/08:511 om finansiering av infrastruktur
          </note>
          <note type="speaker" n="4bf60927">
            Anf. 64 Statsrådet ÅSA TORSTENSSON (c):
          </note>
          <note n="903ba61c">
            Herr talman! Pia Nilsson har ställt följande fyra frågor till
            mig:
          </note>
          <u who="unknown" xml:id="i-2a28a11cc11a7e0c-2" n="64e7c90c">
            <seg n="5e78dbdf">
              En väl fungerande infrastruktur är nödvändig inte bara för företagens
              och människornas transporter utan även för att arbetsmarknaden
              ska kunna utvecklas tillfredsställande. Men tyvärr måste jag konstatera
              att vi börjar i ett väldigt tråkigt utgångsläge. Det finns stora
              brister i de planer som den tidigare regeringen har fastställt,
              både på investeringssidan och för drift och underhåll. Bristerna
              har lett till att investeringsprojekt försenats och att anslagen
              till drift och underhåll inte varit tillräckligt stora, vilket
              i sin tur medfört försämringar i vägstandarden och fler driftsstörningar
              i tågtrafiken.
            </seg>
            <seg n="a45ba1d7">
              Det pågår nu ett brett beredningsarbete om de prioriteringar
              som behöver göras för att få till stånd ett sammanhängande och
              fungerande transportsystem där alla transportslag bidrar till
              samma övergripande mål. Resultatet av detta arbete kommer att
              presenteras i höst i form av en infrastrukturproposition för åtgärder
              de kommande åren och dessutom en närtidssatsning för de närmaste
              åren.
            </seg>
            <seg n="f98cc5fc">
              Regeringen vill öka statens insatser för transportsystemet och
              samtidigt låta kommuner, regioner och näringsliv i hela Sverige
              få en tydligare roll i diskussionerna med trafikverken om prioriteringen
              av insatserna. Om en intressent vill medverka i infrastrukturinvesteringar
              är det viktigt att hörsamma den ambitionen och erbjuda möjligheter
              att förstärka statens satsning. Jag vill understryka att detta
              inte innebär någon förändring av den grundläggande ansvarsfördelningen
              mellan statliga och kommunala aktörer för samhällets infrastruktur.
              Att lämna bidrag till statlig infrastruktur är en frivillig uppgift
              för kommuner, landsting och företag. Samtidigt kan jag konstatera
              att kommuner, landsting och företag på många håll i landet gör
              bedömningen att medfinansiering kan erbjuda ett stort mervärde.
              Ett bra exempel på detta är utbyggnaden av Citybanan i Helsingfors,
              där regeringens förhandlare Carl Cederschiöld fått löften från
              Mälardalen om medfinansiering på 2 miljarder kronor utöver de
              4 miljarder kronor som Helsingforss län och Helsingforss stad
              sedan tidigare utlovat till projektet.
            </seg>
            <seg n="24f7dac4">
              Min och regeringens tydliga ambition är att vi ska kunna öka
              de statliga insatserna och samtidigt ytterligare förstärka utrymmet
              för en ökad satsning på infrastrukturen genom att ta till vara
              möjligheter till medfinansiering i form av brukaravgifter och
              investeringar från kommuner, landsting och näringsliv. Det är
              också viktigt att vi får mer infrastruktur för pengarna och att
              utvecklade former för upphandling och entreprenad används för
              att driva på förbättringar av produktiviteten.
            </seg>
            <seg n="021496ec">
              När det sedan gäller lån till infrastruktursatsningar är det
              mycket riktigt så att det går bra för Sverige. Den starka grund
              som svensk ekonomi i dag vilar på förklaras av att fler har fått
              jobb. För den enskilda innebär det en lön att leva på samtidigt
              som de offentliga resurserna ökar. Statsbudgeten ger ett betydande
              överskott, vilket skapar utrymme för reformer. Jag vill dessutom
              understryka att lån för enskilda väg- eller banprojekt aldrig
              får motiveras med att statens resurser är otillräckliga. Detta
              vore en oansvarig budgetpolitik och skulle fördunkla riksdagens
              beslut om fördelningen av tillgängliga medel. Vi kommer att fortsätta
              arbetet med att utforma finansieringslösningar som på bästa sätt
              väger samman budgetdisciplin och förutsättningar för en effektiv
              framdrift.
            </seg>
          </u>
          <note type="speaker" n="93918876">
            Anf. 65 PIA NILSSON (s):
          </note>
          <u who="Q3370093" xml:id="i-155a0ce85005efba-0" n="23493f39">
            <seg n="86749c0d">
              Herr talman! Jag vill börja med att tacka statsrådet för svaren.
              Anledningen till att jag ställer den här interpellationen till
              infrastrukturministern är att det råder stor förvirring kring
              vad den här regeringen vill med infrastrukturen dels när det gäller
              konkreta satsningar, dels finansieringen.
            </seg>
            <seg n="51438f25">
              Budskapen är minst sagt motstridiga. Ena dagen är det privata
              pengar som ska lånas, nästa dag behöver vi inte låna alls. De
              svar som jag i dag har fått från Åsa Torstensson bringar inte
              någon som helst klarhet i den oredan.
            </seg>
            <seg n="fce72c71">
              Den oro och förvirring som många av oss känner kvarstår.
            </seg>
            <seg n="b3683a00">
              Under valrörelsen var det lovsången till offentlig privat samverkan
              som vi kallar OPS som sjöngs från den borgerliga fyrklövern. Privat
              finansiering av vägar och järnvägar lyftes upp till ett vallöfte.
              I stället för stora statliga anslag skulle pengar lånas från privata
              finansiärer som i sin tur skulle bli garant för att vägar och
              järnvägar kom till stånd betydligt billigare än om staten själv
              skulle sköta affärerna.
            </seg>
            <seg n="b03c7cdd">
              Förra hösten fick Banverket och Vägverket uppdraget att ta fram
              tänkbara OPS-projekt.
            </seg>
            <seg n="7a364837">
              Men när dessa projekt sedan presenterades hade infrastrukturministern
              ändrat sig. Hon hade då insett att det inte finns några belägg
              för att väg- och järnvägsprojekt blir mer effektiva med privata
              pengar än med statliga.
            </seg>
            <seg n="2a2b202e">
              Därför blev jag något förvånad när statssekreterare Leif Zetterberg
              på Näringsdepartementet nyligen sade att han utgår från att det
              kommer att finnas med något eller några OPS-projekt i den proposition
              som förhoppningsvis kommer till hösten.
            </seg>
            <seg n="956976d3">
              Strax därpå säger statssekreteraren på Finansdepartementet Hans
              Lindblad att det inte finns någon anledning för staten, som går
              med drygt 100 miljarder kronor i överskott, att låna pengar till
              hög ränta av riskkapitalbolag.
            </seg>
            <seg n="0f11f4e3">
              Vad är det som gäller? Kommer regeringen att satsa på privat
              finansiering av vägar och järnvägar eller inte? Förvirringen är
              stor.
            </seg>
            <seg n="0f654e10">
              Det senaste budet är att finansieringen ska ske på ett ansvarsfullt
              sätt. Med ett ansvarsfullt sätt menar regeringen här att kommuner
              och företag ska vara med och betala väg- och järnvägsbyggen. Trots
              103 miljarder i överskott anser regeringen att det är nödvändigt
              att Sveriges kommuner ska betala den infrastruktur som är statens
              ansvar, men bara om det finns särskilda skäl, det vill säga om
              det går att mäta något slags nytta. Och det ska vara frivilligt.
              För att detta ska vara möjligt vill man nu göra ändringar i kommunallagen.
            </seg>
            <seg n="6294b7b2">
              Om detta förslag tycker Sveriges Kommuner och Landsting inte.
              Det som staten ansvarar för ska staten också betala. Man borde
              också se till att det finns pengar till infrastrukturprojekten,
              säger man från Sveriges Kommuner och Landsting. Man säger visserligen
              ja till lagändringen, men man är mycket noggrann med att framhålla
              vikten av att det bör ske endast i undantagsfall. Det är inte
              möjligheten för en kommun att vara med och betala en väg eller
              en järnväg som får vara det avgörande i prioriteringen av projekt,
              menar man bland annat i Malmö.
            </seg>
            <seg n="701a8aaa">
              I Göteborg är man också upprörd. Man befarar att vissa regioner
              kan få mindre satsningar om de inte anmäler sitt intresse att
              vara med och betala. Staten ska prioritera infrastruktur efter
              behov och inte efter medfinansiering.
            </seg>
            <seg n="c882222f">
              Herr talman! Nu undrar jag till slut: Hur kommer den påstådda
              frivilligheten att fungera i praktiken? Vad händer med de kommuner
              och landsting som väljer att säga nej till medfinansiering? Kommer
              de att få vänta lite längre på sina vägar och järnvägar? Eller
              vad kommer att hända med de kommuner och landsting som har stora
              behov av vägar och järnvägar och som ändå gör bedömningen att
              de inte har råd att betala? Vad kommer att hända?
            </seg>
          </u>
          <note type="speaker" n="940a3011">
            Anf. 66 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-30" n="64e7c90c">
            <seg n="be2cfc6d">
              Herr talman! Det finns behov av och önskningar om infrastruktursatsningar
              på många håll i landet. Jag tror att alla kommuner i Sverige kan
              ta fram exempel som de anser vara högst prioriterade utifrån just
              deras specifika situation.
            </seg>
            <seg n="22627886">
              Bland annat debatterade vi den 9 april här i kammaren om Degerfors
              kommun som är ett exempel.
            </seg>
            <seg n="567e45f3">
              I den kommande infrastrukturpropositionen har alliansregeringen
              en viktig uppgift i att försöka tillgodose så mycket som möjligt
              av de behov som finns på olika håll i landet. Men vi måste också
              vara realistiska. Pengarna kommer inte att räcka till allt på
              den digra önskelista som nu finns. Även om vi i alliansregeringen
              gör en rejäl satsning kommer projekt att hamna på en väntelista.
            </seg>
            <seg n="762dfc08">
              Men ett sätt att komma åt detta är att öppna för de önskemål
              som finns på flera håll i vårt land från kommuner, från regioner
              och från näringsliv att medverka i finansieringen. Vi får då,
              precis som infrastrukturministern redan har sagt, möjligheter
              till förstärkningar av de satsningar som staten gör. Det öppnar
              också möjligheter för tidigareläggning av projekt.
            </seg>
            <seg n="35dee43b">
              Det är också så, som infrastrukturministern redan har sagt, att
              vi börjar i ett utgångsläge som är allt annat än positivt. Den
              tidigare socialdemokratiska regeringen fastställde planer som
              inte var finansierade i alla delar eller fullt ut. Alliansregeringen
              har fått ärva Socialdemokraternas infrastrukturplan där det saknas
              30 miljarder kronor i investeringsmedel bara på vägsidan och över
              50 miljarder kronor på järnvägssidan. Totalt saknas det alltså
              80 miljarder kronor på investeringssidan. Till detta ska läggas
              mångmiljardbelopp för eftersatt underhåll på vägsidan 20 miljarder
              kronor och på järnvägssidan 22 miljarder kronor.
            </seg>
          </u>
          <note type="speaker" n="f1acb23f">
            Anf. 67 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-31" n="64e7c90c">
            <seg n="5095017e">
              Herr talman! Till Pia Nilsson ska jag säga att jag inte tror
              att det finns någon i det här landet som inte är införstådd med
              att den här regeringen har stora ambitioner att ta sig an de stora
              bristerna i den nuvarande planen både för väg- och järnvägssidan
              som Pia Nilssons parti Socialdemokraterna har lämnat efter sig.
              Det är oerhört viktigt att vi skapar bra förutsättningar med en
              bra infrastruktur för företagandet, för jobben och för den stora
              klimatutmaning som vi har. Därför lägger vi sådan kraft på att
              hitta former för att skapa ytterligare medfinansiering. Det är
              naturligtvis en oerhört stor uppförsbacke. Det saknas 8090 miljarder
              kronor i befintlig plan innan vi ger oss in på de stora förväntningar
              och ambitioner som man har runt om i landet när det gäller möjligheterna
              att skapa egna förutsättningar för tillväxt i sina egna närområden.
            </seg>
            <seg n="4cb64048">
              Jag vet inte vilken erfarenhet som Pia Nilsson har från kommunal
              verksamhet, av kommunala budgetar och av kommunalt engagemang
              att skapa tillväxt och bra förutsättningar för jobb och att skapa
              ett bra näringslivs- och företagarklimat i sin egen kommun.
            </seg>
            <seg n="eeb7de33">
              Där finns det ständiga vägval för de egna fullmäktigeförsamlingarna.
              Och jag har mycket stor tilltro till kommunfullmäktiges egna val
              och egna prioriteringar. Det görs redan i dag.
            </seg>
            <seg n="9187fd04">
              En kommun som är engagerad i att skapa möjligheter för sin egen
              tillväxt och sin egen utveckling sitter redan i dag med ett brett
              engagemang på den lokala nivån.
            </seg>
            <seg n="07111c19">
              Redan i dag finns det medfinansiering av delar av vägar, där
              Banverket och kommunerna tillsammans har hittat former för att
              ha en medfinansiering av lösningar. Det gäller till exempel väg
              70 i Insjön.
            </seg>
            <seg n="0b5301dd">
              Det sker också en medfinansiering av kommun och Banverket i Rättvik.
            </seg>
            <seg n="b9967844">
              Det är sådant som är ganska naturligt för en kommun, att man
              på kommunal nivå är engagerad i att utifrån sina möjligheter och
              den kultur där man finns också skapa bra förutsättningar för tillväxt
              och utveckling.
            </seg>
            <seg n="684cfd41">
              Därtill finns det ett flertal ytterligare projekt som nu ett
              antal kommuner har lämnat in till regeringen. Där finns det ett
              antal avsiktsförklaringar där man från kommunernas sida tillsammans
              med Vägverket har skissat just på medfinansieringsförslag för
              att komma vidare med ett antal vägprojekt som är viktiga för dessa
              kommuner.
            </seg>
            <seg n="5a3098c5">
              Det är naturligtvis så att grunden för en infrastrukturplanering
              alltid bygger på att det görs prioriteringar både i förhållande
              till det samhällsekonomiska mervärde som just den investeringen
              innebär och i förhållande till den budgetram som finns. När vi
              skapar förutsättningar för mer medfinansiering, skapas det naturligtvis
              förutsättningar för ytterligare pengar och resurser till väg-
              och järnvägssidan.
            </seg>
          </u>
          <note type="speaker" n="e889ba32">
            Anf. 68 PIA NILSSON (s):
          </note>
          <u who="Q3370093" xml:id="i-155a0ce85005efba-1" n="23493f39">
            <seg n="4f390d6e">
              Herr talman! Är det verkligen rimligt, Åsa Torstensson, att låta
              kommuner välja mellan spår och skola och mellan väg och vård,
              i ett läge när du och dina kolleger i regeringen själva har sagt
              att kommunernas ekonomi sannolikt kommer att försämras ganska
              dramatiskt under de kommande åren? Det står att läsa i den vårproposition
              som ni lade fram för någon vecka sedan.
            </seg>
            <seg n="5a5c0d8c">
              Ändå kräver ni att medfinansiering ska ske från kommuner som
              kommer att ha fullt sjå att klara vård, skola och omsorg.
            </seg>
            <seg n="e2adca83">
              Jag har erfarenhet av kommunalt styre. Jag var ganska länge aktiv
              kommunpolitiker i Sala, och jag vet precis vad det handlar om
              när man måste väga det ena mot det andra. Men kom inte och lägg
              ytterligare bördor genom krav, för det är precis vad det kommer
              att handla om.
            </seg>
            <seg n="a506167d">
              Ni pratar om frivillighet. Jag vill då, herr talman, ge ett tydligt
              exempel från i måndags när statsminister Fredrik Reinfeldt var
              uppe i Burträsk och fick frågan: Kommer Norrbotniabanan att byggas?
              Han svarade blankt nej, med den kommentaren att det vore roligt
              om den som propagerar för denna kunde komma med en finansiering.
              Det är så det kommer att heta. Kan du inte betala blir det ingen
              väg och inget järnvägsbygge. Så mycket för den frivilligheten,
              infrastrukturminister Åsa Torstensson!
            </seg>
            <seg n="9ada35a3">
              Jag är orolig, för jag tycker att ur led är tiden. Jag tror att
              det sannolikt kommer att bli så att prioritet ett kommer att vara
              om du kan betala. Därefter kommer behoven. Behoven kommer att
              få stå tillbaka till förmån för dem som faktiskt kan finansiera.
              Hur ska vi klara av att hantera de kommuner som av olika skäl
              inte kan betala eller vill betala, om vi nu ska prata om frivillighet?
              Vad händer med de vägar och järnvägar som finns inom deras områden?
              Kommer de att få stå tillbaka till förmån för vägar i de kommuner
              som har ekonomi för att betala?
            </seg>
            <seg n="86e7133f">
              Jag vill ha ett svar, och jag hoppas att det kan bringa något
              slags klarhet. De svar jag fått så här långt från statsrådet tycker
              jag gör att det är mer förvirrande än vad det var innan.
            </seg>
          </u>
          <note type="speaker" n="fda0d72f">
            Anf. 69 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-32" n="64e7c90c">
            <seg n="ebc6be7d">
              Herr talman! Jag vill än en gång poängtera att det är viktigt
              att vi är öppna och lyhörda för de önskemål som finns inte bara
              vad gäller projekt utan även när det gäller finansieringsformer
              och medfinansiering.
            </seg>
            <seg n="cdc423e1">
              Alliansregeringens övergripande mål är att bryta utanförskapet
              genom fler jobb i fler och växande företag. Men en förutsättning
              för att kunna öka tillväxten och sysselsättningen är en bra och
              välfungerande infrastruktur. Behov finns det på många ställen
              i vårt land. Vi måste bygga smarta system där de olika transportslagen
              samverkar, med ett utökat miljöfokus, inte bara på persontransporterna
              utan även på godstransporterna.
            </seg>
            <seg n="42146922">
              Herr talman! Vi måste också inse att den tidigare socialdemokratiska
              regeringen genom brister i sina infrastrukturplaner byggt upp
              orimliga förväntningar på många håll i vårt land. På det sättet
              har Socialdemokraterna åstadkommit en förtroendekris för politikens
              trovärdighet när det gäller infrastruktursatsningar.
            </seg>
            <seg n="34c12a96">
              Herr talman! Alliansregeringen menar allvar med satsningar på
              infrastruktur, och vi tänker göra allt för att genomföra bästa
              möjliga infrastrukturplan.
            </seg>
          </u>
          <note type="speaker" n="ced76b63">
            Anf. 70 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-33" n="64e7c90c">
            <seg n="48af27e2">
              Herr talman! Jag tror, Pia Nilsson, att det vore på sin plats
              med lite självrannsakan. Grunden för den oro som finns runt om
              i landet är just avsaknaden av tilltro till den infrastrukturplan
              som nu ligger. När det saknas 8090 miljarder skapar det oro. Det
              är det som kommer att påverka kommunernas möjligheter att skapa
              bra förutsättningar för tillväxt och utveckling av jobb. Det handlar
              lika mycket om att skapa förutsättningar för bättre drift och
              underhåll som kanske snabbast ger effekt i hela landet.
            </seg>
            <seg n="b5a23268">
              Det är därför som det är oerhört viktigt att hitta former för
              ytterligare medfinansiering. Det är en brant uppförsbacke, först
              och främst vad gäller att skapa tillräckliga resurser för den
              befintliga plan som alla tror ska gälla. Samtidigt har vi oerhörda
              utmaningar gentemot hela landet när det gäller att skapa bra förutsättningar
              för bra kollektivtrafik, bra spårbunden trafik och vägar som håller
              året runt.
            </seg>
            <seg n="9980ed7f">
              Återigen är medfinansieringen det privata näringslivet, kommuner
              och regioner en del av detta. Det handlar inte om ultimativa krav.
              Menar Pia Nilsson att Helsingforss stads eller Helsingforss läns
              landstings engagemang för infrastrukturen i Helsingfors med direkt
              medfinansiering är någonting negativt för landet i övrigt? Jag
              förstår inte det argumentet. I många sammanhang kan jag i det
              här avseendet möta kritik mot att Helsingfors tar stora resurser
              från de samlade infrastrukturinvesteringarna. Här skapar Helsingforssregionen
              ytterligare möjligheter genom medfinansiering för att gå vidare
              med en stor järnvägsutbyggnad. Det skapar naturligtvis mer resurser
              in i systemet, som är till gagn för hela landet med tanke på den
              samlade utmaningen och den ambition som jag har. Det är inget
              bra förhållningssätt när man i relation mellan stat, kommun och
              region inte kan ha tilltro till varandra. Jag har i många samtal
              och möten fått höra att det är viktigt att staten är trovärdig
              i sina planer att staten som partner är trovärdig. En oerhört
              viktig del däri är att skapa en finansiering och ett hållbart
              system för de planer som läggs fram i stället för att bygga luftslott.
              Då får vi snarare hålla igen. Mindre av luftslott och en tydligare
              budget som man kan hålla sig till det är en del av det som vi
              arbetar med när det gäller den kommande infrastrukturpropositionen.
            </seg>
            <seg n="8ca1df54">
              Återigen: Det gäller att skapa förutsättningar för en ytterligare
              medfinansiering. Därtill, det vill jag upprepa, har jag en mycket
              stark tilltro till att kommunfullmäktige och de lokala kommunstyrelserna
              har ett mycket brett samhällsengagemang som gör att man skapar
              förutsättningar för en bredare samhällsutveckling. Där är skola
              och näringsliv i allra högsta grad väldigt viktiga att ha en samlad
              syn över.
            </seg>
          </u>
          <note type="speaker" n="d8bf8db6">
            Anf. 71 PIA NILSSON (s):
          </note>
          <u who="Q3370093" xml:id="i-155a0ce85005efba-2" n="23493f39">
            <seg n="66cd172b">
              Herr talman! Statsrådet Åsa Torstensson pratar som om kommuner
              och landsting hade en sjö av pengar att ösa ur. Så är inte fallet,
              och det kommer att bli ännu sämre. Det skriver regeringen i sin
              egen prognos. Kommunernas och landstingens ekonomi kommer att
              försämras dramatiskt, från ett plus till ett minus inom loppet
              av två år. Då begär infrastrukturminister Åsa Torstensson att
              kommunerna ändock ska vara med och betala det som är statens åtagande.
            </seg>
            <seg n="678f2930">
              Det saknas pengar, säger Åsa Torstensson, inte bara en gång utan
              två tre gånger. Vi har hört det förr. Ja, men tacka för det! Här
              sänker Åsa Torstenssons regering skatten med 60 miljarder på ett
              bräde, 600 miljarder sett över en tioårsperiod. Tänk så mycket
              infrastruktur vi skulle kunna få för de pengarna!
            </seg>
            <seg n="7662c40d">
              Samtidigt går staten med ett överskott på drygt 100 miljarder.
              Det finns inte pengar. Det saknas pengar. Javisst, men frågan
              är vad man väljer att lägga pengar på, Åsa Torstensson. Den borgerliga
              regeringen har onekligen gjort sitt val. Skattesänkningar går
              före satsningar på välfärden. Infrastrukturen är välfärdens blodomlopp,
              det tror jag att vi är överens om.
            </seg>
            <seg n="a0231e40">
              Jag är oroad. Jag tycker inte att jag har fått några svar. Den
              frivillighet som Åsa Torstensson hävdar är en chimär. Det visar
              inte minst statsministens besök i Burträsk. Han sade att ska det
              vara någon Norrbotniabana ska ni också tala om hur den ska finansieras.
              Det är så budskapet kommer att löpa som en röd tråd genom landet.
              Det ställer jag inte upp på, och det gör inte heller Sveriges
              kommuner och landsting.
            </seg>
          </u>
          <note type="speaker" n="602faa3f">
            Anf. 72 Statsrådet ÅSA TORSTENSSON (c):
          </note>
          <u who="unknown" xml:id="i-ce2c66733079bdd1-3" n="64e7c90c">
            <seg n="14fc541a">
              Herr talman! Pia Nilsson, jag tar gärna diskussionen om skattesänkningar,
              för Pia Nilsson och hennes parti har varken skapat förutsättningar
              för fler jobb i det här landet eller ökat möjligheterna för människor
              att leva på sin lön och bestämma över sin egen plånbok. Det är
              i allra högsta grad det som den här regeringen har valt att prioritera.
              Det är oerhört avgörande för oss att skapa förutsättningar för
              människor att ha jobb, ta eget ansvar och bestämma över sin egen
              plånbok. Det är oerhört avgörande i vår syn på människor.
            </seg>
            <seg n="240c55ba">
              Dessutom har Pia Nilsson och Pia Nilssons parti inte heller skapat
              förutsättningar för att vi ska ha en infrastrukturplan som håller.
              Återigen: Lite självrannsakan från Pia Nilsson!
            </seg>
            <seg n="995d341d">
              Jag har en mycket stark tilltro till de kommuner som jag för
              samtal med. De är mycket väl införstådda med det arbete som regeringen
              har att ta sig an vad gäller att vidta åtgärder i form av en närtidssatsning,
              som vi återkommer med i ordinarie budget, för att kunna genomföra
              några åtgärder enligt den befintliga planen som inte har tillräckliga
              resurser, samtidigt som vi blickar framåt.
            </seg>
            <seg n="9f6d1e20">
              När det gäller den kommande infrastrukturpropositionen är det
              viktigt att se vilka möjligheter vi har att skapa förutsättningar
              för en ökad medfinansiering från näringslivet och från kommunerna.
              Vi kan mycket tydligt se att det är en uppförsbacke med befintliga
              planer och med stora utmaningar. Genom att skapa förutsättningar
              med mer resurser in i systemet skapar vi också förutsättningar
              för att just utveckla infrastrukturen ytterligare i det här landet
              i alla dess delar.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="67700fbb">
            Ajournering
          </note>
          <note n="ef865c8f">
            Kammaren beslutade kl. 12.51 på förslag av förste vice talmannen
            att ajournera förhandlingarna till kl. 13.00 då statsminister
            Fredrik Reinfeldt (m) skulle lämna svar på interpellation 2007/08:631.
          </note>
          <u who="unknown" xml:id="i-2a28a11cc11a7e0c-3" n="64e7c90c">
            <seg n="300fe140">
              Återupptagna förhandlingar
            </seg>
          </u>
          <note n="a1776560">
            Förhandlingarna återupptogs kl. 13.00.
          </note>
          <note n="4cdc0b70">
            11 § Svar på interpellation 2007/08:631 om statsministerns synpunkter
            på riksdagens interna arbete
          </note>
          <note type="speaker" n="6bc4c269">
            Anf. 73 Statsminister FREDRIK REINFELDT (m):
          </note>
          <u who="unknown" xml:id="i-ce2c66733079bdd1-4" n="64e7c90c">
            <seg n="cbdb237d">
              Fru talman! Peter Hultqvist har frågat mig om jag avser att vidta
              några åtgärder för att klargöra motiven bakom de uttalanden som
              citerats i interpellationen. Uttalandena härrör från ett telegram
              från Tidningarnas Telegrambyrå som rör riksdagens konstitutionsutskotts
              granskning av statsministerns ansvar för krishanteringen i Statsrådsberedningen.
            </seg>
            <seg n="9b340098">
              Låt mig inledningsvis konstatera att när denna interpellationsdebatt
              nu äger rum har jag under förmiddagen deltagit i konstitutionsutskottets
              utfrågning i granskningsärendet om statsministerns ansvar för
              krishanteringen i Statsrådsberedningen.
            </seg>
            <seg n="cef65636">
              Jag vill först klargöra min syn på frågan om riksdagens kontroll
              av regeringen. Riksdagens granskning av rikets styrelse och förvaltning
              är en av riksdagens huvuduppgifter och läggs fast i regeringsformen.
              I riksdagens kontrollmakt ingår möjligheten för riksdagsledamöter
              att ställa interpellationer och frågor till statsråd i angelägenheter
              som angår statsrådens tjänsteutövning.
            </seg>
          </u>
          <note n="84f30f20">
            Ett annat instrument för riksdagens kontroll är konstitutionsutskottets
            granskning av statsrådens tjänsteutövning och regeringsärendenas
            handläggning. Utskottet har enligt regeringsformen rätt att för
            detta ändamål utfå protokollen över beslut i regeringsärenden
            och de handlingar som hör till dessa ärenden.
          </note>
          <u who="unknown" xml:id="i-2a28a11cc11a7e0c-4" n="64e7c90c">
            <seg n="eac8e11b">
              Riksdagens konstitutionella kontroll får ses mot bakgrund av
              stadgandena i regeringsformen som slår fast att riksdagen är folkets
              främsta företrädare, att regeringen styr riket och att regeringen
              är ansvarig inför riksdagen.
            </seg>
            <seg n="f941ed66">
              Statsministern har självfallet ingen möjlighet att styra hur
              den konstitutionella granskningen av honom ska gå till. Jag kan
              försäkra Peter Hultqvist om att det inte håller på att skapas
              en praxis där regeringen vill bestämma hur den ska granskas. Tvärtom
              är det enligt min mening mycket viktigt att vi gemensamt värnar
              den konstitutionella ordning för granskning av regeringen som
              är fastslagen i vår grundlag.
            </seg>
          </u>
          <note type="speaker" n="e3fc3c97">
            Anf. 74 PETER HULTQVIST (s):
          </note>
          <u who="Q3370162" xml:id="i-ae7a48e595769485-3" n="cb98ee69">
            <seg n="746d449b">
              Fru talman! Jag tackar för svaret. Läget är följande: Förre statssekreteraren
              Ulrica Schenström säger i ett mejl nej till att delta i KU:s utfrågning
              med anledning av hennes uppmärksammade krogbesök, som slutligen
              ledde till att hon avgick från sin post. Hon hade krisberedskapsjour
              i Statsrådsberedningen och uppträdde berusad på krogen, vilket
              är en föga passande kombination.
            </seg>
            <seg n="cdb746b2">
              Statsminister Fredrik Reinfeldt, hennes tidigare högste chef,
              markerar ett stöd för hennes agerande att inte inställa sig hos
              KU: Det finns en uppenbar risk att det blir ett spektakel, som
              naturligtvis riktas mot en enskild person som ju redan fått dra
              stora konsekvenser av vad som hände. Det var statsministerns ord
              i tidningsintervjun.
            </seg>
            <seg n="63cbbf9e">
              Hon mejlar det formella svaret till KU på de frågor som ställts,
              men hon inställer sig inte. Jag har några direkta synpunkter på
              hela agerandet.
            </seg>
            <seg n="624ba73d">
              Jag noterar att statsministern på min interpellation svarar ytterst
              formellt. Han säger också att det är viktigt att vi gemensamt
              värnar den konstitutionella ordning som är fastslagen i vår grundlag.
              Statsministern försäkrar också att han inte håller på att skapa
              en praxis där regeringen bestämmer hur den ska granskas.
            </seg>
            <seg n="9130b256">
              Mina frågor till statsministern är därför: Är detta ett uttryck
              för att statsministern nu ångrar sitt försvar av Ulrica Schenströms
              vägran att personligen inställa sig till KU:s utfrågning? Ångrar
              statsministern att han över huvud taget uttalade sig och lade
              sig i den här frågan?
            </seg>
          </u>
          <note type="speaker" n="84db9f9e">
            Anf. 75 Statsminister FREDRIK REINFELDT (m):
          </note>
          <u who="unknown" xml:id="i-f0a431f89ba70cd6-34" n="64e7c90c">
            <seg n="a9ca849e">
              Fru talman! Som svar på en direkt fråga av konstitutionsutskottets
              ordförande har jag angivit att de beskrivningar jag har givit
              mer har handlat om det kringliggande, som också präglar en utfrågning
              i konstitutionsutskottet. Det fanns anledning att anta att det
              skulle bli betydande mediehantering och mediebearbetning kring
              den typen av utfrågningar och att det mindre skulle handla om
              det konstitutionella uppdrag som konstitutionsutskottet har.
            </seg>
            <seg n="1e879016">
              I det sammanhanget påpekade jag också att det är statsrådets
              tjänsteutövning som konstitutionellt är det konstitutionsutskottet
              granskar. Jag har inte samordnat detta eller haft kontakt med
              Ulrica Schenström för att på något sätt komma överens om eller
              ens tycka något om huruvida hon ska inställa sig till konstitutionsutskottet.
              I den delen känner jag inte att jag är bunden av eller har påverkat
              henne i någon riktning.
            </seg>
            <seg n="21bba14f">
              Mina synpunkter var mer en förståelse från människa till människa
              för att det kan finnas en känsla av spektakel i det som ligger
              kring en utfrågning, inte själva utfrågningen i sig. Det är möjligen
              den skillnaden som förklarar varför jag inte tycker att jag har
              ägnat mig åt att förskjuta någon konstitutionell praxis, i kontrast
              till hur interpellanten uppfattar frågan.
            </seg>
          </u>
          <note type="speaker" n="1df40072">
            Anf. 76 PETER HULTQVIST (s):
          </note>
          <u who="Q3370162" xml:id="i-ae7a48e595769485-4" n="cb98ee69">
            <seg n="1171d291">
              Fru talman! Jag förstår att Fredrik Reinfeldt vill tona ned det
              hela och att Fredrik Reinfeldt kanske till och med i ljuset av
              händelseförloppet känner att det kanske inte var helt lyckat att
              över huvud taget prata i sammanhanget.
            </seg>
            <seg n="eadd8021">
              Man kan tänka sig ett scenario där Lars Danielsson, som tog timeout
              som statssekreterare i Statsrådsberedningen efter tsunamikatastrofen,
              inte hade infunnit sig till konstitutionsutskottet. När Lars Danielsson
              avgick sade Fredrik Reinfeldt: När makten försöker dölja sanningen
              får man känslan av att makten skyddar sig själv. Så lät det då.
              Nu uttalar statsministern någon sorts människa-till-människa-stöd
              som lik förbaskat blir ett stöd till att Ulrica Schenström inte
              kommer till KU. Vad säger man då?
            </seg>
            <seg n="383c87b7">
              När makten försöker dölja sanningen får man känslan av att makten
              skyddar sig själv. Är det så även nu, Fredrik Reinfeldt?
            </seg>
            <seg n="e3b700fd">
              Statsministern försöker tona ned detta. Men statsministern är
              också så mycket politiker att han vet att det finns en annan verklighet,
              där man betraktar detta med andra ögon.
            </seg>
            <seg n="fe3af51d">
              Här har vi alltså en historia om en krisberedskapsorganisation
              i Statsrådsberedningen, i Fredrik Reinfeldts eget regeringskansli,
              som uppenbarligen inte fungerade. Det handlar om en berusad, numera
              avgången, statssekreterare och om bristande rutiner.
            </seg>
            <seg n="7ed3983a">
              Trots allt som har hänt håller inte statsministern känslorna
              och fingrarna i styr. Oavsett efterhandsförklaringar om mediernas
              eventuella arbete är det så att han gick in i det här och gjorde
              ett uttalande som legitimerar ett uteblivande från konstitutionsutskottets
              möte. På det sättet skapas prejudikat. På det sättet legitimeras
              den här typen av agerande. Till och med privatpersoner inställer
              sig till konstitutionsutskottet. Men Fredrik Reinfeldts egen före
              detta statssekreterare och högra hand Ulrica Schenström gör det
              inte.
            </seg>
            <seg n="ca48268b">
              Det är vad jag tycker är allvarligt och ett problem. Det är ett
              problem att Fredrik Reinfeldt över huvud taget lade sig i den
              här diskussionen.
            </seg>
            <seg n="85df0f33">
              Intrycket blir att respekten för KU gäller mer för vissa än för
              andra. Jag kan bara tänka mig vad Fredrik Reinfeldt hade sagt
              som exempelvis Lars Danielsson uteblivit från KU. Jag kan tänka
              mig vad det är för typ av omdömen som då hade levererats.
            </seg>
            <seg n="aeeb1384">
              Den enda rimliga ståndpunkten är att när KU kallar inställer
              man sig, punkt slut. Det är den enda rimliga ståndpunkten. Det
              fanns faktiskt saker på dagens KU-sammanträde där Ulrica Schenström
              kunde ha gett ytterligare besked och förklaringar.
            </seg>
            <seg n="385f05ea">
              Det ställs naturligtvis frågor om statsministerns egen roll i
              sammanhanget. Vad har statsministern gjort och inte? Statsministern
              ger nu besked om att han inte har varit i kontakt med Ulrica Schenström
              och inte påverkat henne.
            </seg>
            <seg n="558d1747">
              Det statsministern har gjort är att legitimera hennes frånvaro
              i konstitutionsutskottet. Han har på det sättet bidragit till
              att skapa ett prejudikat på den punkten. Vilket ansvar tar statsministern
              för det och de eventuella konsekvenserna av detta i framtiden?
              Kommer vi att få fler lägen där man av olika skäl kan tycka att
              det är okej att utebli?
            </seg>
            <seg n="4e943928">
              En del beskriver det som allmänmänskliga skäl medan andra beskriver
              det som att man inte vill konfronteras med den verklighet som
              man själv varit med och ställt till. Man vill inte riktigt stå
              för sina handlingar och konfronteras med riksdagens granskare
              i de ärendena.
            </seg>
          </u>
          <note type="speaker" n="189ee239">
            Anf. 77 BOSSE RINGHOLM (s):
          </note>
          <u who="Q321595" xml:id="i-9a41c765df02bd60-0" n="320cf6ec">
            <seg n="2571c77c">
              Fru talman! Jag ber först att få tacka statsministern för det
              engagerade och klargörande svaret på Peter Hultqvists interpellation.
            </seg>
            <seg n="e75b3d5e">
              Riksdagens konstitutionsutskott är det utskott som ska granska
              regeringen och ett kontrollorgan. För regeringen och inte minst
              för en statsminister finns det skäl att vara mycket varsam när
              det gäller att betygssätta konstitutionsutskottets arbete. Det
              är det omvända det handlar om. Det är konstitutionsutskottet som
              ska betygssätta statsministern, statsråden och regeringen.
            </seg>
            <seg n="70c15a90">
              Jag kan ha förståelse för att Fredrik Reinfeldt i ett något personligt
              engagerat skede använder uttryck som kanske inte var riktigt övertänkta
              därför att han var så engagerad av att hans förra statssekreterare
              Ulrica Schenström i ett onyktert tillstånd hade ställt till det
              för sig och förorsakat svårigheter både för Fredrik Reinfeldt
              som statsminister, för regeringen och för hans parti.
            </seg>
            <seg n="61b6f3b7">
              Jag kan ha förståelse för att Fredrik Reinfeldt i ett sådant
              läge lite grann tappar kontroll över sitt sätt att formulera sig.
              Om han bedömer och säger att det blir ett spektakel i konstitutionsutskottet,
              och kanske efteråt inser att det inte var det mest korrekta uttrycket
              för att beskriva den instans i Sveriges riksdag som just ska betygssätta,
              bedöma och värdera statsministerns, statsrådens och regeringens
              arbete, kunde han väl ha sagt: Det var ett förfluget ord. Min
              avsikt var inte att beskriva det på det sättet att det skulle
              avhålla Ulrica Schenström från att komma eller rekommendera henne
              att inte komma till konstitutionsutskottet för att svara på frågor.
            </seg>
            <seg n="9475c07e">
              Det hjälper inte att Fredrik Reinfeldt i dag står och säger:
              Det var inte min tanke att jag på något vis skulle påverka Ulrica
              Schenström att inte komma till utskottet. Det borde ha varit Fredrik
              Reinfeldts uppdrag att underlätta konstitutionsutskottets arbete.
              Det har hans företrädare gjort.
            </seg>
            <seg n="da748464">
              Det borde vara rimligt för en regeringschef att säga: Om en av
              mina tidigare medarbetare kallas och bjuds in till konstitutionsutskottet
              är det rimligt att vederbörande går dit. Det gäller naturligtvis
              om man inte har något speciellt att dölja. Har man någonting att
              dölja förstår jag att man inte vill gå dit. Ut med det, Fredrik
              Reinfeldt: Vad är det som ska döljas och som gjorde att Fredrik
              Reinfeldt inte ville medverka till att förre statssekreteraren
              Ulrica Schenström ville gå till konstitutionsutskottet?
            </seg>
            <seg n="4c20cbac">
              Jag tycker att det naturliga svaret på de frågor statsministern
              fick i anslutning till kallelsen av Schenström till konstitutionsutskottet
              borde ha varit att underlätta arbetet för utskottet. Han borde
              ha sagt: Det är en självklarhet att Ulrica Schenström ska komma
              till utskottet och svara på frågor och göra de klargöranden hon
              kan, och här finns ingenting att dölja.
            </seg>
            <seg n="ded9033f">
              Men det sade inte statsministern. I stället sade statsministern:
              Jag känner personlig förståelse för om hon vill avstå från att
              delta. Det personliga får faktiskt inte ta över i ett sådant läge.
              När man är statsminister får man företräda det ämbete som man
              representerar. När man vet att konstitutionsutskottet ska granska
              ens ämbete som statsminister, statsråd och ledare av regeringen
              kan man inte låta det personliga ta över.
            </seg>
            <seg n="5aa1a1f2">
              Hur gärna man än tycker synd om den tidigare medarbetaren för
              hennes eskapader får inte det vara bestämmande. Om han hade gjort
              ett sådant uttalande och sagt att det kan leda till ett spektakel
              kanske han sekunden efteråt kan tänka efter och säga: Det var
              inte så välövertänkt. Statsminister Reinfeldt kunde ha sagt: Jag
              menade inte med det att avråda henne på något vis, tvärtom vill
              jag uppmana henne att gå till konstitutionsutskottet för både
              regeringens och riksdagens skull för att få till stånd alla typer
              av klargöranden.
            </seg>
            <seg n="6f5fe72c">
              Därför är frågan fortfarande: Vad finns det fördolt bakom tanken
              att undvika att Schenström ska komma till utskottet?
            </seg>
          </u>
          <note type="speaker" n="d0e2cb43">
            Anf. 78 Statsminister FREDRIK REINFELDT (m):
          </note>
          <u who="unknown" xml:id="i-f0a431f89ba70cd6-35" n="64e7c90c">
            <seg n="0e3bd482">
              Fru talman! Återigen vill jag säga att det mer var ett sätt att
              åskådliggöra hur jag tror att situationen i sin helhet hade uppfattats
              om Ulrica Schenström hade kommit dit och inte en betygssättning
              av KU eller KU:s roll i den svenska konstitutionen. Till den delen
              har jag, och det har jag också gjort för konstitutionsutskottet,
              sorterat ut vad som för mig var avsikten med den beskrivningen.
            </seg>
            <seg n="6c2e8577">
              Jag vill påpeka att det inte var jag som förde in min företrädare
              i diskussionen. Det gjorde nu Bosse Ringholm. Om jag förstår beskrivningen
              här skulle alltså socialdemokratin i alla sammanhang ha säkerställt
              på alla sätt att KU:s arbete skulle underlättas och hållit i högt
              försvar KU:s roll i den svenska demokratin, och det skulle jag
              på något sätt göra annorlunda.
            </seg>
            <seg n="c83e0379">
              Det är bara det att Göran Persson hade ett sätt beskriva KU där
              han buntade ihop JO, JK och KU och beskrev det som förkortningar
              som han kände sig mycket distanserad till och huvudsakligen ansåg
              ägnade sig åt politiska kampanjer.
            </seg>
            <seg n="4e373da3">
              Det var en mer direkt sammanfattning och utskåpning av även andra
              institutioner som inte låg i närheten av mitt försök att mer beskriva
              vad som kan vara den kringliggande känslan runt en KU-hantering.
            </seg>
            <seg n="16c69e1f">
              Referenserna till Lars Danielsson och tsunamikatastrofen bör
              man kanske också vara försiktig med. Det är av det enkla skälet
              att tsunamikatastrofen påverkade väldigt många människor. Det
              var en katastrof som byggde på en naturkatastrof men där det också
              på många sätt fanns en känsla av senfärdighet. Det fanns dessutom
              en vilja att peka på varandra som direkt drog in Lars Danielsson
              i en diskussion om huruvida han eller någon annan hade utfört
              vissa typer av telefonsamtal.
            </seg>
            <seg n="47a8cbfb">
              Vad var skillnaden, Peter Hultqvist? Kan Peter Hultqvist nämna
              någon socialdemokrat som avgick och tog på sig ansvaret för de
              tillkortakommanden som fanns vid tsunamikatastrofen? Det är vad
              som nu har skett. Här sker ett tillkortakommande, och en person
              tar sitt ansvar och får avgå. Det var vad som saknades. Därför
              blir inte jämförelsen så väldigt lyckad.
            </seg>
            <seg n="e72aef3d">
              Just den här viljan att inte ta på sig ansvaret och dra konsekvenser
              präglade entydigt den hanteringen och var en grund för irritationen
              och kritiken.
            </seg>
          </u>
          <note type="speaker" n="cdd12e0a">
            Anf. 79 PETER HULTQVIST (s):
          </note>
          <u who="Q3370162" xml:id="i-ae7a48e595769485-5" n="cb98ee69">
            <seg n="f610a4c0">
              Fru talman! Jag tror att statsministern borde ta och reda ut
              det här avgick Ulrica Schenström eller avsattes hon? Det är faktiskt
              kopplat till huruvida hon är berättigad till det avgångsvederlag
              och arvode som hon har i dag. Det är rätt så viktigt hur statsministern
              väljer att formulera sig i sammanhanget.
            </seg>
            <seg n="15b76dcd">
              När det gäller Danielsson, Schenström och alla andra tycker jag
              att principen är enkel oavsett bakgrunden: Kallas man till KU
              så kommer man. Det finns ingen anledning att försvara att folk
              ska ha rätt att utebli. Framför allt finns det ingen anledning
              för en statsminister att underlätta, legitimera eller skapa prejudikat
              som gör att det är okej att utebli att man kommer när man tycker
              att det passar. Så kan man inte agera.
            </seg>
            <seg n="33286bcf">
              Det får aldrig vara den enskilda situationen som styr om man
              ska känna att man ska behöva komma till KU eller inte. Det ska
              inte vara så att en personlig relation där någon tycker synd om
              den ena eller den andra eller ett visst händelseförlopp gör att
              man känner att man inte behöver komma. Det ska inte spela någon
              roll att statsministern eller någon annan tycker det ena eller
              det andra. Om privatpersoner inställer sig när KU kallar kan också
              före detta statssekreterare i Statsrådsberedningen göra det. Jag
              tror till och med att det hade rett ut några frågetecken i dag
              om Ulrica Schenström hade varit här.
            </seg>
            <seg n="05a9ab32">
              Oavsett hur det är med någon så kallad mediesituation eller mediebild
              eller fotografernas eventuella insats i sammanhanget är det en
              fullständig bisak. Det intressanta är KU:s arbete och att man
              sitter där med KU:s ledamöter, svarar på frågorna och vågar konfronteras.
              Det är detta det handlar om. Man ska ge de relevanta svaren. Det
              är varken enklare eller svårare än så.
            </seg>
            <seg n="9595fc81">
              Jag tycker att det är synd att statsministern gjorde det här.
              Men statsministern kanske också har lärt sig en läxa.
            </seg>
          </u>
          <note type="speaker" n="5a76a6c4">
            Anf. 80 BOSSE RINGHOLM (s):
          </note>
          <u who="Q321595" xml:id="i-9a41c765df02bd60-1" n="320cf6ec">
            <seg n="55263895">
              Fru talman! När statsministern är pressad och det har han varit
              ett antal gånger när statsråd som har fifflat har tvingats avgå
              och när nära medarbetare inte har skött sig på ett sjyst sätt
              och tvingas avgå väljer han att tala om andra saker.
            </seg>
            <seg n="6a0ffad1">
              Nu handlar interpellationen om den ganska enkla fråga som statsministern
              inte vill prata om. Den ganska enkla frågan är: När riksdagens
              kontrollorgan konstitutionsutskottet kallar statsråd, statssekreterare
              och andra medarbetare till förhör ska man då inställa sig eller
              inte inställa sig? Statsråd inställer sig alltid. Men Fredrik
              Reinfeldts förra nära medarbetare Ulrica Schenström valde att
              inte inställa sig. Vi vet inte om hon hade någonting att dölja
              som gjorde att hon inte ville inställa sig eftersom hon inte kom
              till utskottet.
            </seg>
            <seg n="7b794e06">
              Det anmärkningsvärda är att statsministern försvarar hennes beteende.
              I stället för att underlätta för riksdagens konstitutionsutskott
              att få svar på frågorna från Ulrica Schenström går statsministern
              ut och betygsätter konstitutionsutskottets agerande innan utskottet
              ens har sammanträtt och sagt att det bara kommer att leda till
              spektakel. Det är med förlov sagt inte något särskilt stort värn
              av svensk demokrati att en statsminister på ett så raljant sätt
              dömer ut den process som inte ens har inletts i riksdagens konstitutionsutskott.
            </seg>
            <seg n="8f7a838f">
              Jag har förståelse för att statsministern kanske med tanke på
              den personliga konsekvensen och sin nära relation till medarbetaren
              sade ett förfluget ord. Men säg det i stället, då! Säg: Det där
              inte var övertänkt; jag borde inte ha sagt det!
            </seg>
            <seg n="de7a1947">
              Men nu väljer statsministern i stället att tala om andra saker.
              Bättre fly än illa fäkta, är ett gammalt svenskt talesätt. Det
              passar ganska bra in på statsministern.
            </seg>
          </u>
          <note type="speaker" n="c547a6f9">
            Anf. 81 Statsminister FREDRIK REINFELDT (m):
          </note>
          <u who="unknown" xml:id="i-f0a431f89ba70cd6-36" n="64e7c90c">
            <seg n="51ae5eec">
              Fru talman! Egentligen är det bara en synpunkt som är viktig
              att komma ihåg. Det är att konstitutionsutskottets granskning
              riktas mot statsråd. Statsråd har att infinna sig om KU kallar
              till granskning. Det finns inte samma typ av regel med lagstöd
              när det gäller medborgare eller andra än statsråd.
            </seg>
            <seg n="79497752">
              Sedan kan man diskutera vilken typ av praxis som ska utformas,
              men det måste också bygga på att man i konstitutionsutskottet
              visar ömsesidig respekt och hänsynstagande så att det verkligen
              blir en granskning som riktas mot statsråd. KU ska inte ge känslan
              av att vara någon sorts i nationen inrättad domstol där medborgare
              och andra typer av medarbetare ställs in och får stå till svars
              för saker som inte kopplas till enskilda statsråd.
            </seg>
            <seg n="6308f4d4">
              Det är en diskussion som ibland har förts och som bör föras.
              Man kan i alla fall landa i den Peter Hultqvistska slutsatsen
              och anse att de som kallas rimligen bör infinna sig. Men jag vill
              bara korrekt påpeka att regelsystemet inte ser ut så. På det sättet
              har vi gjort åtskillnad på statsråd och andra när regelsystemet
              för konstitutionsutskottet har utformats.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="1adf4ee1">
            12 § Svar på interpellation 2007/08:607 om överträdelse av utsläppstaket
            på Arlanda
          </note>
          <note type="speaker" n="3d1d7450">
            Anf. 82 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-37" n="64e7c90c">
            <seg n="2f583bbd">
              Fru talman! Tommy Waidelich har frågat mig om jag kommer att
              verka för en omförhandling av det så kallade Arlandabaneavtalet
              snabbare än till 2011 då avtalet går ut, om jag kommer att ta
              initiativ till att förstärka kollektivtrafiken till Arlanda och
              om jag kommer att ta initiativ till att förhindra att tullen i
              Kapellskär läggs ned.
            </seg>
            <seg n="27817c21">
              I avtalet om Arlandabanan finns mycket riktigt en option som
              möjliggör en eventuell inlösen av järnvägstrafiken på Arlandabanan
              2010. A-Banan Projekt AB, som är det statligt ägda bolag som ansvarar
              för Arlandabanans trafikering, håller på att se över avtalet tillsammans
              med A-Train. Avtalet kan tidigast sägas upp till 2010 med ett
              års uppsägningstid. Det återstår nu drygt ett halvår tills staten
              behöver varsla A-Train vid en eventuell uppsägning av kontraktet.
              Detta halvår behövs för att A-Banan Projekt AB och A-Train ska
              hinna se över avtalet. Jag kommer därför inte att vidta någon
              åtgärd för att omförhandla avtalet snabbare än vad optionen medger.
            </seg>
            <seg n="11c2b662">
              Jag anser det angeläget att fler resenärer ska kunna använda
              sig av tåget som färdmedel för att ta sig mellan Helsingfors och
              Arlanda flygplats. I dagsläget pågår ett aktivt arbete i Arlanda
              forum och Kraftsamling Helsingfors mellan Banverket, trafikoperatörer
              och berörda kommuner om hur spårkapaciteten till Arlanda bättre
              kan utnyttjas. Detta arbete kommer förhoppningsvis att resultera
              i att fler i Mälarregionen kommer att välja tåget som färdmedel
              till Arlanda.
            </seg>
            <seg n="0af8611a">
              Vad gäller frågan om tullen i Kapellskär vill jag först tydliggöra
              att det är Anders Borg som i regeringen ansvarar för frågor om
              Tullverket, och inte jag. Det ankommer inte på regeringen att
              fastställa hur Tullverket organiserar sin verksamhet. Regeringens
              förvaltningspolitik bygger på att myndigheterna i största möjliga
              utsträckning själva ska avgöra var de resurser de förfogar över
              gör mest nytta för att uppfylla de mål för verksamheten som riksdagen
              och regeringen fastställer. I instruktionen för Tullverket anges
              att myndigheten ska ha den geografiska spridning som motiveras
              av uppdraget. Det anges tydligt att Tullverket bestämmer den närmare
              utformningen av organisationen. Det ankommer således inte på regeringen
              att bestämma på vilka orter Tullverket ska ha sin verksamhet.
            </seg>
          </u>
          <note type="speaker" n="12b2f364">
            Anf. 83 TOMMY WAIDELICH (s):
          </note>
          <u who="Q3369160" xml:id="i-28dabfebc8b846ad-0" n="6ea31262">
            <seg n="6488bf27">
              Fru talman! Tack för svaret från infrastrukturministern, även
              om jag hade hoppats på ett mer konkret besked. Men det kanske
              vi kan få under debatten.
            </seg>
            <seg n="ef7d6af0">
              Jag börjar med tullfrågan. Det är en fråga som vi har debatterat
              vid fler tillfällen i riksdagen. Inte minst har Jan Emanuel Johansson
              gjort det. Som tur är har Tullverket insett det orimliga i neddragningen
              i Kapellskär, som hade lett till att 20 000 ryska långtradare
              hade behövt tulla i Arlanda. En viktig anledning är inte bara
              att vi har tagit upp frågan här i riksdagen, utan också den starka
              folkopinionen inte minst från Norrtäljetrakten där också Jan Emanuel
              Johansson har varit aktiv och samlat in namn och annat.
            </seg>
            <seg n="48bac2af">
              Jag tycker inte att det här var en fråga bara för Tullverket.
              Detta visar att en enskild myndighet påverkar verksamheter långt
              utanför sitt eget område. Jag tycker inte att regeringen hade
              rätt att gömma sig bakom Tullverket. Den borde ha agerat. Som
              tur är har ändå Tullverket dragit tillbaka förslaget, och vi kan
              koncentrera oss på de andra två frågorna.
            </seg>
            <seg n="0c5f2686">
              Infrastrukturministern säger att hon vill låta det så kallade
              konsortium som har monopol på Arlandabanan diskutera med SL, SJ
              och Upptåget om ett avtal som gör att fler kan trafikera banan
              i dag har de ju monopol och vill av det skälet inte säga upp avtalet.
            </seg>
            <seg n="bf4aa41d">
              Då skulle jag vilja ställa en följdfråga eftersom infrastrukturministern
              har sagt att det är viktigt med fler aktörer på spåret med möjlighet
              att angöra Arlanda. Om samtalen mellan de här aktörerna inte lyckas,
              är infrastrukturministern då beredd att varsla det här så kallade
              avtalet? Kan jag tolka infrastrukturminister så att hon har gett
              de här samtalen ytterligare ett halvår? Det är ju om ett halvår
              som avtalet kan sägas upp.
            </seg>
            <seg n="af9da8c8">
              Den andra frågan är att det inte räcker även om vi får ett sådant
              avtal. Det är viktigt, och det krävs på kort sikt, men på lång
              sikt krävs det också nya spår till Arlanda, inte minst för att
              möjliggöra bättre trafik via Märsta. Det krävs också för att förbättra
              möjligheterna till godstransporter. Där är det viktigt att regeringen
              agerar. Jag skulle vilja fråga infrastrukturministern hur det
              här kommer att hanteras i den så kallade infrastrukturpropositionen.
              Tar regeringen situationen på Arlanda på allvar?
            </seg>
            <seg n="87d50a89">
              Redan i dag slår Arlanda i taket. Får vi en situation där man
              inte gör något ytterligare för att förbättra kollektivtrafiken,
              utöver att släppa in fler aktörer, kommer Arlanda att slå i utsläppstaket.
              Det gäller inte minst 2011 när man inte får överskrida det. Om
              regeringen då inte har gjort någonting för lösa situationen på
              Arlanda får vi en begränsning av flygtrafiken på Arlanda. Det
              är dåligt för tillväxten, inte bara i regionen utan i hela landet.
              Arlanda är det ju ändå det nationella flygnavet.
            </seg>
            <seg n="90904043">
              Jag skulle vilja fråga infrastrukturminister om jag kan tolka
              henne så att aktörerna får ett halvår på sig att lösa situationen,
              annars varslas avtalet. Kommer det några konkreta kollektivtrafiksatsningar
              i infrastrukturpropositionen som hjälper till att lösa situationen
              på Arlanda när det gäller begränsningen av utsläppstaket?
            </seg>
          </u>
          <note type="speaker" n="eea6f6a4">
            Anf. 84 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-38" n="64e7c90c">
            <seg n="25c150bc">
              Fru talman! Det är självfallet inte bra att Arlanda slår i taket
              när det gäller utsläppen. Det är inte bra för Arlanda självt,
              flyget, näringslivet eller andra, och framför allt är det inte
              bra för klimatet.
            </seg>
            <seg n="2ed892f8">
              Själva flyget står för lite mindre än hälften av utsläppen på
              Arlanda. Resterande del utgörs av transporter till och från Arlanda.
              Då inser vi alla att en av de viktigaste miljösatsningar som vi
              kan göra är att öka kollektivtrafikåkandet till och från Arlanda.
              De som i dag väljer kollektivtrafiken till flygplatsen blir allt
              fler. Det är också många aktörer som försörjer Arlanda med kollektivtrafik.
              Arlanda Express är en av dessa.
            </seg>
            <seg n="4144e73d">
              Men vi måste självfallet göra mer, och vi måste verka för bättre
              utnyttjande av redan befintliga system och även se nya lösningar.
              Vi får inte heller glömma att det inte bara handlar om alla passagerare
              som ska till Arlanda, utan det är också en stor arbetsplats med
              många arbetspendlare från regionen runt omkring.
            </seg>
            <seg n="b817ff76">
              Fru talman! Socialdemokraterna har i flera frågor och interpellationer
              inriktat sig på Arlandabanan och huruvida avtalat ska omförhandlas
              i förtid eller sägas upp. Man har även tagit upp priset på biljetterna
              med mera.
            </seg>
            <seg n="c7d80a83">
              Socialdemokraterna menar att det privata monopolet på Arlandabanan
              hindrar en önskvärd utveckling av kollektivtrafikresandet till
              flygplatsen, men jag håller inte med. Jag får väl ställa samma
              fråga som Sten Nordin gjorde i kammaren den 9 april när en annan
              interpellation om Arlandabanan debatterades, nämligen: Skulle
              ni tycka att det vore bättre om Arlandabanan inte fanns? Jag håller
              helt med Sten Nordin om att svaret nog är nej.
            </seg>
            <seg n="3c7baa37">
              Projekt Arlandabanan startades trots en lågkonjunktur av en borgerlig
              regering som insåg vikten av ökade kommunikationer mellan Helsingforss
              city och Arlanda. Det går självfallet att ha synpunkter på den
              modell som valdes, men utifrån den situation som rådde vid den
              tidpunkten var det inte möjligt att göra en sådan investering.
            </seg>
            <seg n="32dd6fbe">
              Fru talman! Socialdemokraterna klagar på att andelen som åker
              med Arlanda Express är låg av kollektivtrafikandelen totalt sett.
              Arlanda Express utnyttjar i dag kanske 1520 procent av sin kapacitet.
              Det finns alltså ett stort utrymme, och andelen som använder Arlanda
              Express ökar. Vi kan säga så här: Utan Arlanda Express skulle
              det i dag vara ännu färre som åkte kollektivt till Arlanda än
              vad det totalt är i dag. Man kan undra om det är den lösning som
              Socialdemokraterna hellre hade sett.
            </seg>
          </u>
          <note type="speaker" n="b4708ff3">
            Anf. 85 BOSSE RINGHOLM (s):
          </note>
          <u who="Q321595" xml:id="i-9a41c765df02bd60-2" n="320cf6ec">
            <seg n="c5716512">
              Fru talman! Interpellationsdebatter är intressanta. De ger oss
              i oppositionen möjlighet att ställa frågor till statsråden. Sällan
              får vi väl svar, men vi är ändå envetna och ställer frågor gång
              på gång för att få en diskussion. Malin Löfsjögård, som tillhör
              majoriteten i riksdagen och Moderata samlingspartiet, ställde
              inte en enda fråga till statsrådet. Jag vet inte på vilken grund
              hon deltar i interpellationsdebatten. Däremot ställde hon många
              frågor till Socialdemokraterna, men det är kanske inte riktigt
              det som är meningen med interpellationsdebatterna.
            </seg>
            <seg n="76904e77">
              Men jag tycker ändå att det är intressant att Malin Löfsjögård
              som moderat har en partikamrat som heter Carl Cederschiöld. Han
              var tidigare finansborgarråd i Helsingfors och har utrett Helsingforsstrafiken.
              Han har föreslagit att man ska hör och häpna, Malin Löfsjögård
              riva upp Arlandaavtalet. Han har reagerat mot det privata monopolet
              och tyckt att det var fel.
            </seg>
            <seg n="27d1c791">
              Här står ett statsråd som har ärvt man kan inte skylla Åsa Torstensson
              för allt ett privat monopol av Mats Odell, ett annat statsråd
              som i början av 90-talet lyckades skaffade ett 45-årigt monopol
              för ett privat företag som tjänar grova pengar. Det gör att folk
              inte kan använda Arlandabanan. Detta fantastiska verktyg ur miljömässig
              synpunkt kan inte användas därför att det helt enkelt är för dyrt.
              Till och med moderaten Carl Cederschiöld tycker att man ska bryta
              upp det privata maktmonopolet, men det gör inte Moderaternas riksdagsledamöter
              i Helsingforss stad eller län. De tycker att man kan ha kvar privata
              maktmonopol. Resenärerna får väl maka på sig ändå. De får väl
              åka bil, buss eller något annat, och miljön betyder inte mycket.
            </seg>
            <seg n="508fc8ef">
              Jag tycker att det är anmärkningsvärt att man ska ha kvar ett
              privat monopol, Åsa Torstensson, som gör att folk inte använder
              det mest miljövänliga sättet att åka mellan Helsingfors och Arlanda.
              Nu har Åsa Torstensson möjlighet att bryta upp det monopolet och
              se till att det misstag som den borgerliga regeringen och Mats
              Odell gjorde i början av 90-talet kan rättas till.
            </seg>
            <seg n="5e53b81d">
              Det är roligt att det finns åtminstone en moderat i Helsingforssregionen
              som inser att man inte ska ha sådana här privata monopol. Men
              det är synd om miljön i Helsingforssområdet, och det är synd om
              resenärerna som inte få använda den fina Arlandabanan därför att
              regeringen envisas med att behålla det privata maktmonopolet.
            </seg>
            <seg n="ab769180">
              Men det finns en chans till. Ta chansen, Åsa Torstensson! Det
              kan kanske till och med vara en och annan moderat som tycker att
              det förra moderata finansborgarrådet i Helsingfors, Carl Cederschiöld,
              har rätt även om det inte verkar så av det som sägs av moderata
              riksdagsledamöter från Helsingforss län.
            </seg>
          </u>
          <note type="speaker" n="adf28be2">
            Anf. 86 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-39" n="64e7c90c">
            <seg n="db3845a1">
              Fru talman! Det är intressant att höra att Socialdemokraterna
              är positiva till Arlanda och till den spårbundna trafiken till
              Arlanda. Det verkar vi åtminstone vara överens om.
            </seg>
            <seg n="8503d665">
              Låt mig gå tillbaka till Tommy Waidelichs frågor. Kortsiktigt
              är det oerhört avgörande vad man kan göra här och nu. Arlanda
              forum och det engagemang som finns hos SL, kommunerna, länet och
              landstinget är oerhört avgörande för att vi ska komma någonstans
              när det gäller en överenskommelse trots ett avtal som är begränsande
              i många sammanhang. Det arbetet pågår nu i Arlanda forum. Man
              har träffats helt nyligen. Det är ett viktigt och offensivt arbete
              som pågår. Jag ser fram emot att också få information om reella
              resultat här. Det är, vill jag återigen upprepa, de kortsiktigt
              snabbaste åtgärder vi kan vidta. Det är som Tommy Waidelich beskriver:
              För situationen för Arlanda och för Helsingfors är det naturligtvis
              oerhört viktigt att komma åt de utsläppsnivåer som nu råder kring
              Arlanda. Då är det landtransporterna som det är oerhört viktigt
              att begränsa.
            </seg>
            <seg n="d8c08de5">
              Det är snarare i den långsiktiga delen, som Tommy Waidelich också
              kom in på, som nyinvesteringar, till exempel i spår, kan bli aktuellt.
              Då gäller det helheten för infrastrukturen i Helsingfors. Det
              kan gälla spår, och det kan gälla andra åtgärder för att skapa
              bättre kollektivtrafikflöden så att folk väljer att åka kollektivtrafik
              i stället för att ta sig till Arlanda med personbil. Det är den
              del som återkommer i infrastrukturpropositionen.
            </seg>
            <seg n="3ac0a550">
              Men på kort sikt följer jag nu det arbete som sker inom Arlanda
              forum. Jag tror också att det är viktigt att se att den första
              möjligheten att säga upp avtalet är vid årsskiftet, precis som
              Tommy Waidelich hänvisar till. Det pågår ett arbete nu som jag
              vill följa.
            </seg>
          </u>
          <note type="speaker" n="48e696e1">
            Anf. 87 TOMMY WAIDELICH (s):
          </note>
          <u who="Q3369160" xml:id="i-28dabfebc8b846ad-1" n="6ea31262">
            <seg n="06005d8c">
              Fru talman! Tack, Åsa Torstensson, för svaret! Den här gången
              tyckte jag att jag fick lite mer konkreta besked. Det som gläder
              mig är just beskedet om att regeringen i infrastrukturpropositionen
              kommer att återkomma med konkreta åtgärder för att förbättra kollektivtrafiken
              till Arlanda. Vi kommer att följa det här.
            </seg>
            <seg n="2226bddd">
              Vi har från Socialdemokraternas sida, här i regionen, i Helsingforss
              län och Helsingforss stad, tagit fram ett tolvpunktsprogram för
              hur man ska kunna rädda Arlanda. Det innehåller dels kortsiktiga
              åtgärder som att förhandla om avtalet och framför allt öka konkurrensen
              och släppa in fler aktörer samt sänka priserna på resorna på Arlandabanan,
              dels långsiktiga åtgärder som nya spår, en ny station i Märsta,
              åtgärder för att förbättra den miljövänliga busstrafiken och andra
              delar. Jag överlämnar gärna detta till statsrådet senare, som
              ett bidrag till arbetet inför infrastrukturpropositionen.
            </seg>
            <seg n="ecd92e00">
              Men om jag får kritisera statsrådet vill jag framför allt ta
              upp det kortsiktiga perspektivet. Vi får återkomma till det här
              i höst, och vi får väl bedöma regeringen efter det man presenterar
              i propositionen.
            </seg>
            <seg n="4184dea9">
              Det jag skulle vilja se är en mer aktiv hållning från regeringens
              sida. Det går ju faktiskt att ta initiativ även om aktörerna samtalar.
              Det går till exempel att samla aktörerna och berätta om hur regeringen
              ser på situationen, nämligen att det är viktigt att man kommer
              överens och att om man inte kommer överens är regeringen beredd
              att omförhandla eller säga upp avtalet. Man kan på olika sätt
              vara med, vara delaktig och visa intresse i den kortsiktiga processen
              och inte bara vänta på att aktörerna ska komma överens.
            </seg>
            <seg n="152d6ff9">
              Även om statsrådet är optimistisk tror jag att man inte ska se
              det här som en helt okomplicerad situation. Vi har det privata
              monopolet som har en fri prissättning och som själv gärna vill
              åka fritt på den del av spåret som Banverket och staten ansvarar
              för ned till Helsingfors, men som själv vill ha 150 miljoner kronor
              för att släppa in fler aktörer på den lilla snutt av spåret som
              kommer från Skavstaby och Rosersberg och går upp till Arlanda.
              Jag är inte så säker på att det är någonting som de andra aktörerna
              kommer att svälja så där alldeles lätt.
            </seg>
            <seg n="2a63d673">
              Jag tror faktiskt att det här krävs mer av regeringen, och jag
              skulle gärna vilja se initiativ från Åsa Torstensson. Varför inte
              samla aktörerna och berätta om hur regeringen ser på situationen?
            </seg>
          </u>
          <note type="speaker" n="05b311ec">
            Anf. 88 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-40" n="64e7c90c">
            <seg n="add4a921">
              Fru talman! Jag vill påminna om att för att möjliggöra en utbyggnad
              av spåren till Arlanda fann man på 90-talet, i lågkonjunkturen,
              att konceptet med Arlandabanan var den lösning som skulle göra
              det möjligt. Jag sade tidigare också att man självklart kan ha
              synpunkter på den valda modellen, men den gjorde i alla fall att
              de här spåren finns och kan användas och utnyttjas mellan Helsingfors
              och Arlanda. Det är inte minst viktigt i dag, när vi vet att utsläppstaket
              för Arlanda flygplats är nära att nås.
            </seg>
            <seg n="e0b3222c">
              Nyckeln till detta är god kollektivtrafik med ett förbättrat
              trafikutbud. Jag tycker därför att det är väldigt intressant och
              viktigt med de diskussioner som har påbörjats mellan Arlanda Express
              och SL om möjligheterna till pendeltågstrafik hela vägen till
              Arlanda. Hade inte de här spåren funnits så hade vi faktiskt inte
              kunnat diskutera den lösningen i dag, för då hade vi först varit
              tvungna att bygga spåren.
            </seg>
            <seg n="70619d74">
              Det finns också ett annat intresse när det gäller Arlanda, och
              kanske då främst för arbetspendlarna. Det är faktiskt att titta
              på gemensamma länsöverskridande kort mellan till exempel Uppland
              och Helsingforss län. SL jobbar också med detta och har inlett
              diskussioner.
            </seg>
            <seg n="0ee94c57">
              Fru talman! Jag ser goda möjligheter inför framtiden att kunna
              öka kollektivtrafikåkandet till och från Arlanda och därmed sänka
              utsläppen betydligt. De spår som finns på Arlandabanan är en del
              av detta.
            </seg>
            <seg n="c71313d6">
              Jag måste också nämna att det är lite intressant att Bosse Ringholm
              anklagar mig för att ställa frågor till Socialdemokraterna och
              inte Åsa Torstensson, när han i samma andetag gör detsamma mot
              mig.
            </seg>
          </u>
          <note type="speaker" n="a5ec67f9">
            Anf. 89 BOSSE RINGHOLM (s):
          </note>
          <u who="Q321595" xml:id="i-9a41c765df02bd60-3" n="320cf6ec">
            <seg n="21dad589">
              Fru talman! Jag begärde ordet därför att Malin Löfsjögård försvarar
              det privata monopolet, det som är grunden till att inte fler människor
              åker tåg mellan Arlanda och Helsingfors. Det hjälper inte att
              Malin Löfsjögård räknar upp ett antal andra kortsiktiga insatser
              man kan göra. Det kan man alltid diskutera. Min fråga till Malin
              Löfsjögård berörde hon inte ens, och jag förstår varför hon inte
              berörde den. Frågan löd: Varför ska man ha kvar ett privat monopol
              som leder till höga priser som gör att folk inte kan använda järnvägen?
            </seg>
            <seg n="569c7136">
              Malin Löfsjögårds partivän Carl Cederschiöld har föreslagit att
              man ska omförhandla det här avtalet. Det hade Malin Löfsjögård
              inga som helst synpunkter på.
            </seg>
            <seg n="abfd7683">
              Man kan säga att marknadsekonomi är bra. Åtminstone ibland tycker
              Löfsjögård det. När det gäller Arlandabanan är marknadsekonomi
              definitivt inte bra. Där är privat monopol bra. Det är en märklig
              moderat uppfattning. Jag är glad över att det finns i varje fall
              en moderat som inte är monopolist. Det finns en moderat som inte
              försvarar monopolet till Arlanda.
            </seg>
            <seg n="1c19abf1">
              Sedan är det upp till Åsa Torstensson, som ofta följer frågorna.
              Det kan ju statsråd göra, men det är bättre om statsråd tar initiativ.
              Det är bra om statsrådet kan sätta lite kraft bakom orden och
              se till att avtalet omförhandlas och att vi kan bryta upp det
              privata monopolet. Det vore bra om fler borgerliga än Carl Cederschiöld
              hade uppfattningen att privata monopol i trafiken inte är bra
              framför allt inte bra för miljön runt Arlanda.
            </seg>
            <seg n="497a7a59">
              Det ligger ett tungt ansvar på Åsa Torstensson för att se om
              hon kan göra någonting åt det här. Hon har uppenbarligen inget
              stöd av en del moderata riksdagsledamöter, men det kan finnas
              många andra i den här kammaren som vill ha bättre miljöeffekter
              runt Arlanda. Här har Åsa Torstensson en jättestor uppgift att
              bryta upp det privata maktmonopolet.
            </seg>
          </u>
          <note type="speaker" n="710fed39">
            Anf. 90 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-41" n="64e7c90c">
            <seg n="fa27338e">
              Fru talman! Jag vill gå tillbaka till Tommy Waidelichs frågeställningar.
              Jag tror att det är viktigt med det kortsiktiga arbetet. Vi må
              ha synpunkter och kritisera varandra, men jag värdesätter det
              kortsiktiga arbetet i Arlanda forum väldigt högt, för det är naturligtvis
              där vi kan få snabbast resultat utan att det också skapas konflikter.
              Konflikter är alltid en tidsfaktor och kostar också pengar.
            </seg>
            <seg n="75824d45">
              Arlanda forum är i allra högsta grad en aktiv part. Banverket
              är ju statens aktör i det arbete som nu pågår. Jag ser, som sagt,
              fram emot att få ytterligare återkoppling, men så här långt har
              man ett klart fokus på att komma fram med tydliga överenskommelser.
              Uppgiften är att hitta en lösning, få bättre kapacitetsutnyttjande
              och bättre lösningar för just marktransporter till och från Arlanda.
            </seg>
            <seg n="fed754db">
              Den delen av det Cederschiöldska förhandlingsunderlaget är också
              en del av infrastrukturpropositionen. Carl Cederschiöld ser ju
              inte isolerat på A-banan, utan han har beskrivit situationen och
              betonat vikten av att skapa bra kollektivtrafikförbindelser mellan
              Mälardalen och Arlanda. Att skapa bättre kollektivtrafikstrukturer
              handlar även om att skapa bättre förutsättningar för vissa väganslutningar.
            </seg>
            <seg n="61e076f8">
              Jag tänker alltså inte förekomma infrastrukturpropositionens
              innehåll, även om jag förstod att Tommy Waidelich snabbt ville
              få det till intäkt att det nu fanns förslag till nya spår i den
              kommande infrastrukturpropositionen. Det får vi återkomma till.
              Så fort vi talar om nyinvesteringar handlar det om oerhört långa
              tider, och det är också komplicerat rent geografiskt att över
              huvud taget dra nya spår.
            </seg>
            <seg n="c2465846">
              Jag arbetar således mycket aktivt, tydligt och konkret med nulägessituationen
              för att under de kommande åren få fram resultat så att vi inte
              hamnar i en situation som blir ogörlig för Arlanda och flygplatsen.
            </seg>
          </u>
          <note type="speaker" n="31fb623b">
            Anf. 91 TOMMY WAIDELICH (s):
          </note>
          <u who="Q3369160" xml:id="i-28dabfebc8b846ad-2" n="6ea31262">
            <seg n="8bee69aa">
              Fru talman! Det handlar om just det långsiktiga. Det krävs åtgärder
              nu för att det ska få långsiktig effekt när det gäller infrastrukturinvesteringar.
              Därför måste det till satsningar på nya spår i infrastrukturpropositionen.
              Inom mindre än tre år får inte utsläppstaket begränsas enligt
              nuvarande koncession. Om regeringen inte är beredd att förändra
              den koncessionen, det utsläppskravet, måste det till åtgärder
              som fungerar och är på plats 2011. Det är mindre än tre år kvar.
            </seg>
            <seg n="c9098152">
              Infrastruktursatsningar tar, precis som ministern säger, lång
              tid att förverkliga. Med de åtgärder som Arlanda i dag jobbar
              med klarar de kanske utsläppskraven inom tre, fyra, fem år, men
              sedan behövs det hjälp utifrån. Hälften av alla koldioxidutsläpp
              kommer nämligen från marktransporterna, något som flygplatsen
              inte råder över. Flygplatsen råder inte över den infrastruktur
              som finns, utan de behöver hjälp av staten i form av investeringar
              och annat.
            </seg>
            <seg n="19034dc4">
              Det handlar också om att vi får miljövänliga bussförbindelser
              och spår som möjliggör bättre godstransporter. Om man tittar på
              det arbete som Arlanda själv gjort visar det sig att de fått ned
              koldioxidutsläppen från den egna verksamheten. Flyget är mer eller
              mindre oförändrat. Vi hade en nedgång efter den 11 september 2001,
              men nu har vi kommit i kapp. Det stora problemet är alltså marktransporterna,
              och för att få fler att välja bort bilen behöver vi satsa på kollektivtrafiken.
            </seg>
            <seg n="d90dfc9c">
              För att detta ska vara på plats, när utgiftstaket inte får överskridas,
              måste regeringen agera nu. Det krävs ett särskilt avsnitt i infrastrukturpropositionen
              där regeringen utvecklar sitt resonemang och satsar på Arlanda.
              Det hoppas jag att statsrådet kan hålla med om.
            </seg>
          </u>
          <note type="speaker" n="8b3cf65e">
            Anf. 92 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-42" n="64e7c90c">
            <seg n="a8e7fe2c">
              Fru talman! Låt mig avslutningsvis göra en återkoppling till
              interpellationen. Jag tror att det finns en samsyn om vikten av
              att skapa förutsättningar för att lösa och förbättra situationen
              för Arlanda med anledning av de miljöutsläppsnivåer som vi ser
              snart slår i taket. Sedan är det ur mitt perspektiv oerhört viktigt
              att Arlanda och Luftfartsverket är med som en i allra högsta grad
              viktig part för att hitta en sådan lösning.
            </seg>
            <seg n="7346828a">
              Det är alltså inte enbart fråga om en part, och därför ser jag,
              trots allt, ett värde i det arbete som Arlanda forum konstruktivt
              genomför. Även om Tommy Waidelich uppenbarligen inte har den tilltron
              till det arbetet har jag det som ansvarig i regeringen. Banverkets
              medverkan i detta arbete sker, som sagt, mycket tydligt på regeringens
              mandat.
            </seg>
            <seg n="61f77653">
              Återigen: Den samlade lösningen för Helsingfors och Helsingforssregionen
              har ett vidare perspektiv än enbart Arlandabanan just för att
              hitta bra och smidiga kollektivtrafikrörelser till och från Arlanda.
              Mycket trafik finns ju i dag i centrum och behöver ta sig ut på
              den banan. Det är en del av detta arbete som de Cederschiöldska
              förhandlingarna också handlar om. Det arbetet pågår i dag vad
              gäller infrastrukturpropositionen och kommer att hanteras i särskild
              ordning till hösten.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="9b81d152">
            13 § Svar på interpellation 2007/08:610 om Klimatberedningen
            och Västra stambanan
          </note>
          <note type="speaker" n="60f75271">
            Anf. 93 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-43" n="64e7c90c">
            <seg n="9aaa8cfa">
              Fru talman! Monica Green har frågat mig vilka initiativ jag avser
              att ta för att lösa upp problematiken kring järnvägen och Lerums
              kommun.
            </seg>
            <seg n="7f10828f">
              Jag vill till att börja med påminna Monica Green om den debatt
              i frågan vi hade den 18 december 2007 och det faktum att Monica
              Green den 9 april i år ställde en snarlik interpellation till
              mig. Mitt svar hann skickas till riksdagen och till Monica Green,
              som då drog tillbaka sin interpellation. Kort därefter inkom hon
              med denna interpellation som jag nu återigen ger ett snarlikt
              svar på.
            </seg>
            <seg n="39974b3e">
              I den föregående debatten gav jag ett tydligt svar angående järnvägen
              genom Lerum. Jag sade i mitt svar och under debatten att initiativet
              för att hitta en lösning ligger hos Lerums kommun och hos statliga
              Banverket. Lösningen ska utformas på ett sätt som är bäst för
              regionen som helhet och för järnvägssystemet. Detta har jag meddelat
              Lerums kommun, och jag har även förmedlat budskapet till Banverket
              och Västra Götalandsregionen. Jag noterar att Västra Götalandsregionen
              inte delar Lerums kommuns önskan om en särskild utredare och att
              regionen anser att detta skulle leda till ytterligare förseningar.
              I stället pekar regionen på att det är synnerligen viktigt att
              olika aktörer och intressenter gör vad man kan för att förbättra
              spårkapaciteten och höja kvaliteten i tågtrafiken på Västra stambanan.
            </seg>
            <seg n="e0399460">
              Banverket för en kontinuerlig dialog med Västra Götalandsregionen
              och Lerums kommun om att hitta en lösning på utbyggnaden av järnvägen
              till fyra spår på den nio kilometer långa sträckan FlodaAspen.
              Det är därför min förhoppning att parterna kommer att komma överens
              om en lösning så snart som möjligt som kan gynna kommunen, regionen
              och Sverige. Jag kommer att följa frågan noggrant.
            </seg>
            <seg n="2c34e2c0">
              Angående Klimatberedningens förslag är mycket arbete redan påbörjat
              och i gång. Resultatet av regeringens satsningar på investeringar
              och drift- och underhållsåtgärder ger positiva kapacitetseffekter
              på järnvägssystemet. Med ytterligare järnvägsinvesteringar och
              satsningar på drift och underhåll i den kommande infrastrukturpropositionen
              tar regeringen betydande steg mot mer person- och godstransportarbete
              på järnväg.
            </seg>
            <seg n="02131aa5">
              Klimatberedningens resultat är nu ute på remiss till den 18 juni.
              Resultatet och remissvaren blir ett underlag till den kommande
              infrastrukturpropositionen.
            </seg>
          </u>
          <note type="speaker" n="a3f089b6">
            Anf. 94 MONICA GREEN (s):
          </note>
          <u who="Q3358763" xml:id="i-db951d2298095b96-0" n="2fd8b60b">
            <seg n="e7c2d6e2">
              Fru talman! Tack så mycket för svaret!
            </seg>
            <seg n="edd8112e">
              Jag hade inte tänkt kommentera formalia, men eftersom Åsa Torstensson
              framställer det som att bara för att jag nyligen ställt en interpellation
              och dragit tillbaka den skulle jag vara nöjd med svaret. Saken
              är den att vi ledamöter har väldigt liten möjlighet att påverka
              när debatterna ska bli av, utan vi ska i stort sett ha våra almanackor
              tomma. Jag var inte ens i Sverige när den planerade debatten skulle
              ha varit. Jag försökte påverka när debatten skulle bli av, men
              det gick inte. Vi har det instrumentet att vi kan dra tillbaka
              interpellationer, och det var det jag gjorde.
            </seg>
            <seg n="267c250e">
              Så långt formalia, men nu vill jag hellre prata om sakfrågan,
              nämligen problemet med att moderaterna i Lerum stoppar hela utvecklingen
              i västra Sverige och säger nej till utbyggnad av Västra stambanan.
              Det hindrar resenärer och gods och hindrar alla som vill satsa
              på Västra Götaland och den tillväxtpotential som Västra Götalandsregionen
              har. Det hindrar allt det gods som ska fram till Göteborgs hamn
              och så vidare.
            </seg>
            <seg n="ef3effbd">
              Det finns oerhört många anledningar till att vi måste se till
              att proppen i Lerum löses upp. Det är beklagligt att en kommun
              kan stoppa en hel utbyggnad, eftersom Västra stambanans utbyggnad
              finns i nuvarande plan och man i stort sett skulle kunna börja
              med en gång. Man har också fått besked från Banverket, precis
              som Åsa Torstensson sade, att man kan göra ytterligare bullerskydd.
              Man har erbjudit dem ett antal olika lösningar för att de ska
              gå med på det här, men de säger alltså nej, nej, nej.
            </seg>
            <seg n="90faeada">
              I Västra Götalandsregionen, där Centern och Socialdemokraterna
              är tillsammans, har man samma syn som både jag och Åsa Torstensson
              har, nämligen att det måste till en lösning med Västra stambanan.
              Det brådskar, och det var därför som jag tyckte att statsrådet
              borde ta tag i frågan. Det finns flera skäl till att jag tycker
              att det borde skyndas på.
            </seg>
            <seg n="2f3e31bf">
              Det ena skälet är att Klimatberedningen har lagt fram sitt förslag
              där man visar på vikten av att vi bygger ut tågtrafiken i Sverige
              och att det blir större möjligheter att åka med persontrafik och
              att mer gods kan gå med tåg.
            </seg>
            <seg n="0f6abfab">
              Det andra skälet är att det i nästa planperiod finns krafter
              som verkar för att vi ska satsa på Götalandsbanan. Det finns till
              och med tyckare som säger att eftersom moderaterna i Lerum stoppar
              hela utvecklingen av Västra stambanan kan vi lämna den banan åt
              sitt öde och i stället satsa på Götalandsbanan.
            </seg>
            <seg n="d3efda5a">
              Jag ser det inte på det sättet. Jag tycker inte att man ska ställa
              tågsatsningar mot tågsatsningar, utan jag tycker att det är viktigt
              att man satsar på tåg i hela Sverige.
            </seg>
            <seg n="8d7b2c56">
              Både västra Götalandsbanan och Götalandsbanan kommer att behövas
              i en framtid. Eftersom västra Götalandsbanan finns i den nuvarande
              planperioden är det viktigt att se till att det finns en lösning.
              Tyvärr säger Fredrik Reinfeldt att Klimatberedningens infrastruktursatsningar
              är orealistiska, och Anders Borg säger att det är vägarnas tur.
              Därför ser jag inte så positivt på de framtida lösningarna, och
              det var därför som jag tyckte att det var viktigt att diskutera
              det här ytterligare en gång.
            </seg>
          </u>
          <note type="speaker" n="5bae3839">
            Anf. 95 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-44" n="64e7c90c">
            <seg n="dab59e4e">
              Fru talman! Jag tror att vi alla här är överens om de behov som
              finns, bland annat klimatmässigt, när det gäller att bygga ut
              spårtrafiken, att få fler att åka kollektivt och att få över godstransporterna
              på spår, och även att det finns behov på Västra stambanan och
              att det kräver en utbyggnad. Men i just det här fallet är det
              olika parter som inte är överens om vilket alternativ som är det
              bästa. Jag håller med infrastrukturministern om att ansvaret i
              huvudsak ligger på Banverket och Lerums kommun att komma fram
              till ett gemensamt alternativ.
            </seg>
            <seg n="42a6d72d">
              Sverige är ett demokratiskt land där var och en har rätt att
              ha sin åsikt och sin tanke. Självklart vill man försöka tillgodose
              alla enskilda åsikter i en fråga så gott det går, men det är inte
              alltid möjligt. Då är också frågan: Var går gränsen för när man
              bara kör på och kör över, eller kan man finna lösningar?
            </seg>
            <seg n="00098e75">
              På det sättet kan jag förstå att den ledande majoriteten i Lerum
              inte bara lyssnar på sina invånare utan kanske också arbetar för
              deras åsikt. Det har ingenting att göra med att det är en majoritet
              ledd av Moderaterna, utan det är så det fungerar i kommunpolitiken.
            </seg>
            <seg n="b2d1727c">
              Samtidigt som jag kan förstå det förstår jag att det här är en
              problematik som uppstår som inte är önskvärd av någon och som
              man måste kunna lösa på något sätt.
            </seg>
            <seg n="18646813">
              Personligen tycker jag, fru talman, att de statliga verken inom
              infrastruktursektorn och även inom andra sektorer på ett bättre
              och tydligare sätt kanske måste inse den problematik som kan uppstå
              när det blir tal om förändringar. Vi märker det i samhället i
              dag, nästan oavsett vad det gäller, att människor påverkas och
              är väldigt rädda för förändringar. Då tycker jag att arbetssätten
              måste ändras.
            </seg>
            <seg n="01443823">
              Här har infrastrukturministern en viktig uppgift att föra ned
              det till Banverket och Vägverket. Trots den lagstiftning vi har
              när det gäller planprocesser som man kan ha många åsikter om,
              och som jag själv har många åsikter om, om det går att ändra eller
              inte tror jag att man kan utnyttja befintlig lagstiftning på ett
              annat och bättre sätt.
            </seg>
            <seg n="03788d5b">
              Jag tycker också att de här verken har ett ansvar för att till
              alla parter i en sådan här konflikt framföra att alla parter,
              även den enskilda kommunen, har ett viktigt ansvar, att de inte
              bara kan sätta sig på tvären och bromsa utan måste finna en lösning.
              Men jag kan ha förståelse för att det uppkommer sådana här situationer.
              Att bara köra på utan att lyssna leder oftast bara till långa
              rättsprocesser. Vi har Botniabanan som ett exempel på det. Det
              finns mycket att jobba med där, men jag ser också vikten av att
              man kommer fram till lösningar.
            </seg>
            <seg n="9f7eee9a">
              Jag är inte uppe här specifikt för att diskutera Lerum, för problematiken
              finns över hela landet, och speciellt när vi får en infrastrukturproposition.
              Jag tycker att det är väldigt bra att infrastrukturministern har
              varit tydlig mot Banverket och även Lerum med att det är de som
              har ett viktigt ansvar och att man som kommun också måste fundera
              på hur man utnyttjar sitt planmonopol.
            </seg>
          </u>
          <note type="speaker" n="271e770f">
            Anf. 96 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-45" n="64e7c90c">
            <seg n="f93b14e2">
              Fru talman! Monica Green må ha en annan syn än jag på hur man
              ska arbeta, och det är förlåtligt. Men inte desto mindre är det
              i dag fyra veckor sedan Monica Green ställde exakt samma fråga,
              som berör Lerums kommun och järnvägen, och därmed har hon fått
              samma svar.
            </seg>
            <seg n="fcc7cecc">
              Uppenbarligen har man i Västra Götalandsregionen samma syn som
              jag i den här frågan, att det är upp till de olika aktörerna och
              intressenterna att hitta en lösning på detta. Det är på det sättet
              man arbetar i Västra Götaland och från statens sida. Banverket
              har tagit initiativ till ett möte inom en snar framtid där alla
              intressenter och parter ska ta tag i frågan för att hitta en överenskommelse
              och en lösning.
            </seg>
          </u>
          <note type="speaker" n="83ed0fe4">
            Anf. 97 MONICA GREEN (s):
          </note>
          <u who="Q3358763" xml:id="i-db951d2298095b96-1" n="2fd8b60b">
            <seg n="1c5efbc1">
              Fru talman! Jag hade inte förväntat mig något annat svar nu än
              för fyra veckor sedan. Jag drog tillbaka interpellationen för
              att jag ville ha debatten, inte för att jag trodde att det skulle
              bli ett nytt svar med en ny interpellation. Jag kunde inte ha
              debatten därför att jag inte var i Sverige. Vi har väldigt liten
              möjlighet att påverka när debatterna ska vara. Det enda instrument
              vi har är att dra tillbaka interpellationer eller lämna över dem
              till någon annan. Men jag ville gärna ha debatten med Åsa Torstensson,
              och då är det här det enda jag kan göra.
            </seg>
            <seg n="3edd41b8">
              Det är intressant att en moderat också är med i debatten här
              som säger att det inte har någon betydelse att det är moderater
              som finns i ledningen i Lerum. Men socialdemokraterna i Lerum
              har ju en annan uppfattning, så det har visst betydelse. Socialdemokraterna
              i Lerum vill se till att utvecklingen i Västra Götaland fortsätter
              och har en framtidssyn att man kan leva med järnvägen, men man
              vill ha lösningar från Banverket med bullerskydd och eventuell
              inbyggnad så att trafiken inte stör så mycket som i dag. Visst
              har det mycket stor betydelse att moderaterna i Lerum säger nej.
            </seg>
            <seg n="0d036917">
              Malin säger att man ska lyssna och inte bara köra över. Det är
              precis den strategi som gäller just nu. Man lyssnar och lyssnar
              på moderaterna i Lerum, som säger: Nej, nej, nej, vi vill stoppa
              utvecklingen och är emot järnväg i vår kommun.
            </seg>
            <seg n="1902f076">
              Så var det också på 1800-talet, där järnvägen här i landet skulle
              dras fram. Vissa bakåtsträvare sade: Sådana där monstruösa motorer
              vill vi inte ha i vår kommun. De har sedan blivit lämnade åt sitt
              öde. De kommuner som var smarta nog att vara för utveckling och
              moderniteter har det också gått bra för sedan.
            </seg>
            <seg n="2c7fbba4">
              Det finns ju en jätterisk för att Lerum nu sätter frågan om hela
              Västra stambanans framtid på sin spets. Det finns redan krafter
              som säger att vi ska lämna dem åt sitt öde och satsa på Götalandsbanan
              i stället. Det är en mycket stor risk som moderaterna i Lerum
              nu försätter alla kommuner utmed Västra stambanan i.
            </seg>
            <seg n="d190dc33">
              Givetvis ska man lyssna på dem. Det är det som är demokrati.
              Men Moderaterna har själva ett stort ansvar. De moderater som
              finns här i riksdagen skulle kunna prata med sina partikompisar
              och uppmuntra dem att bejaka utvecklingen. Ni kan hjälpa dem att
              säga ja till mer järnväg så att godstransporterna kan ske där
              i stället för att som nu passivt titta på och säga att moderaterna
              i Lerum får göra som de vill. Det skulle ju kunna vara ett grupptryck
              inom partiet också. Det skulle också vara en framkomlig väg, och
              det uppmanar jag Moderaterna till.
            </seg>
            <seg n="a8109da3">
              Till alla moderater jag träffar på säger jag att de ska prata
              med moderaterna i Lerum. Alla som vet någon annanstans vet hur
              viktigt det är att vi satsar på Västra stambanan.
            </seg>
            <seg n="1dfa1c09">
              Sedan vill jag säga några ord om hur viktigt det är att vi satsar
              på tågutvecklingen i Västra Götalandsregionen i stort. Det behövs
              en ny lösning när det gäller Västlänken, till exempel. Vi behöver
              hitta en bra utformning för Göteborgs station. Det är minst lika
              viktigt för framtiden att järnvägen kan gå genom Göteborg i stället
              för att ha en säckstation som man har nu. Det behöver vi för framtiden,
              och det behöver Västra stambanan.
            </seg>
            <seg n="31b172ee">
              Jag tänker fortsätta att debattera det här när jag har möjlighet.
            </seg>
          </u>
          <note type="speaker" n="02e85f95">
            Anf. 98 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-46" n="64e7c90c">
            <seg n="9ba2e4df">
              Fru talman! Monica Green missuppfattade tydligen vad jag sade
              i mitt inlägg. Jag sade att jag kunde förstå att den ledande majoriteten
              i Lerum lyssnar på vad flertalet invånare vill. Det har inget
              att göra med att det är moderater som leder det kunde vara vilka
              som helst. En majoritet lyssnar på kommunens invånare. Däri ligger
              förståelsen. Sedan kan man tycka annat om vad de styrande gör.
            </seg>
            <seg n="d78b0952">
              Jag vill också påpeka att moderaterna i Lerum inte alls är negativa
              till en utbyggnad av Västra stambanan. Det är helt fel. Då har
              Monica Green inte läst på. Man är visst för en utbyggnad, men
              man föredrar alternativet som går norr om Aspen. Man är emot en
              utbyggnad genom centrum. Banverket förordar det ena alternativet
              och Lerums kommun det andra alternativet.
            </seg>
            <seg n="c3b5f28c">
              Jag tycker att det är fel av Monica Green att stå här och säga
              att moderaterna i Lerum absolut inte vill ha någon utbyggnad av
              Västra stambanan. Där har hon helt fel.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="b8ecab23">
            14 § Svar på interpellation 2007/08:617 om samhällsekonomisk
            värdering av väg- och järnvägsinvesteringar
          </note>
          <note type="speaker" n="166bb76d">
            Anf. 99 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-47" n="64e7c90c">
            <seg n="4c75180b">
              Fru talman! Karin Svensson Smith har ställt tio frågor till finansministern:
            </seg>
            <seg n="b15ed1c2">
              Hur avser finansministern att verka för att de bränslepriser
              som beräkningar av kommande trafikvolymer utgår ifrån är sakligt
              grundade?
            </seg>
            <seg n="272184a3">
              Avser ministern att verka för att värderingen på 1:50 kronor
              per kilo koldioxid blir uppdaterad utifrån en aktuell vetenskaplig
              uppskattning av vad klimatförändringarna kommer att kosta oss
              innan de slutgiltiga samhällsnyttorna av förslag på kommande väg-
              och järnvägsinvesteringar fastställs?
            </seg>
            <seg n="1691e2b5">
              Hur avser ministern att säkerställa att värderingen av koldioxid
              som underlag för samhällsekonomiska beräkningen av kommande vägar
              och järnvägar bygger på ett empiriskt underlag?
            </seg>
            <seg n="30870a68">
              Avser ministern att verka för att trängselskatt ska tillföras
              som en förutsättning i underlaget för beräkning av de vägtrafikvolymer
              som förväntas på Förbifart Helsingfors och andra förslag till
              väginvesteringar i Helsingfors?
            </seg>
            <seg n="c3e71e72">
              Avser ministern att verka för att kilometerskatt för tunga lastbilar
              ska tillföras som en förutsättning i underlaget för beräkning
              av de trafikvolymer på de vägar och järnvägar som ska ingå i regeringens
              infrastrukturproposition?
            </seg>
            <seg n="76380a7d">
              Hur avser ministern att verka för att principen om att förorenaren
              betalar ska vara en utgångspunkt och tillämpas fullt ut i metoderna
              för de samhällsekonomiska analyserna av infrastrukturinvesteringar?
            </seg>
            <seg n="10e499c8">
              Avser ministern att initiera en omvärdering av de tidsvinster
              som förväntas ske till följd av järnvägsinvesteringar jämfört
              med motsvarande tidsvinster till följd av väginvesteringar så
              att inte tiden på tåg värderas lägre?
            </seg>
            <seg n="298baa96">
              Avser ministern att till riksdagen redovisa vilket vetenskapligt
              material som underbygger budgetpropositionernas påstående om att
              en starkare betoning av samhällsekonomisk analys skulle leda till
              att väginvesteringar får större utrymme och järnvägsinvesteringar
              mindre utrymme?
            </seg>
            <seg n="c953db78">
              Hur avser ministern att verka för att regeringens målsättning
              om att underlätta för en samordning mellan transportslagen ska
              säkerställa planeringen för en nordsydlig förbindelse i Helsingfors?
            </seg>
            <seg n="bbbd5f2c">
              Hur avser ministern att säkerställa att behovet av en oberoende
              och vetenskapligt grundad granskning av den samhällsekonomiska
              analysen för kostsam infrastruktur, exempelvis Förbifart Helsingfors,
              blir tillgodosett?
            </seg>
            <seg n="d71d4de2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="c0cc1c2c">
              Tidsreglerna för att besvara interpellationer gör att jag får
              återkomma till många av frågorna i debatten. Men jag vill redan
              nu säga att jag delar vissa av de grundläggande synsätt som Karin
              Svensson Smiths interpellation ger uttryck för. De samhällsekonomiska
              kalkylerna är ett viktigt instrument för att vägleda oss politiker
              när det gäller prioritering av infrastrukturåtgärder. Därför är
              det viktigt att kalkylerna på ett så korrekt sätt som möjligt
              avspeglar de ekonomiska värderingar som finns i samhället och
              de nyttor som investeringar kan åstadkomma. Just därför tänker
              jag inte verka för att vissa värderingar i kalkylerna justeras
              åt det ena eller andra hållet. Jag ser kalkyler och prognoser
              som en del av det underlag regeringen behöver för att göra samhällsekonomiska
              och transportpolitiska analyser och för att fatta beslut. Men
              arbetet med att göra kalkyler och prognoser ska ske på vetenskaplig
              grund utan någon direkt politisk inblandning.
            </seg>
            <seg n="fc59bb88">
              Skulle vi politiker börja styra vilka ingångsdata och värderingar
              som ska ingå i kalkylerna, frånsett den bakomliggande påverkan
              regering och riksdag har genom beslut om regelverk, skattenivåer
              och andra styrmedel, då skulle vi få tillbaka ett underlagsmaterial
              som skulle vara en ogenomskådlig blandning av vetenskap och politik.
              Det är ett material som jag inte skulle vilja grunda några beslut
              på. Det skulle leda till just sådana cirkelresonemang och självuppfyllande
              mål som Karin Svensson Smith i interpellationen säger sig vilja
              undvika.
            </seg>
          </u>
          <note type="speaker" n="a447967b">
            Anf. 100 KARIN SVENSSON SMITH (mp):
          </note>
          <u who="Q4981479" xml:id="i-d0941484ac6e8d33-0" n="f5cea765">
            <seg n="b63af16a">
              Fru talman! Jag tackar ministern för interpellationssvaret, men
              jag måste erkänna att jag blir lite förvånad. Jag har ju varit
              verksam i den här kammaren sedan 1998, och jag är van vid att
              man skriver ned svaret på frågorna och inte säger att man återkommer
              till dem i debatten, men jag får väl vara flexibel. Vi får väl
              se.
            </seg>
            <seg n="7dffa54c">
              Det jag vänder mig mot gäller utgångspunkten för de kalkyler
              som ska vara underlag för investeringar. Jag vet inte hur mycket
              infrastrukturpropositionen i höst kommer att belöpa sig på, men
              den förra planeringsomgången var på 381,5 miljarder.
            </seg>
            <seg n="940dfd5f">
              Då är det väldigt viktigt att de grundläggande antaganden som
              ligger till grund för vilka vägar och järnvägar man pekar ut som
              lönsamma respektive olönsamma är värderingar och antaganden som
              man har någon sorts källa till, som man kan granska och som det
              kanske finns någon uppfattning om.
            </seg>
            <seg n="0f5912f7">
              De här kalkylmodellerna innehåller flera sådana märkligheter,
              men innan jag går in på de märkligheterna tänkte jag göra en jämförelse
              med försvaret.
            </seg>
            <seg n="d5576c5b">
              Jag läste en intervju med finansminister Anders Borg där han
              redovisade att de tidigare försvarsbesluten byggde på en gammaldags
              världsuppfattning och att de i hög grad var styrda av försvarsindustrins
              ekonomiska intressen.
            </seg>
            <seg n="7e05a3e8">
              Nu hade man gjort en mer aktuell omvärldsanalys och utgått från
              skattebetalarnas och samhällets bästa och inte försvarsindustrins
              intressen och hade då kommit fram till att man borde skära i försvarsanslagen.
            </seg>
            <seg n="d0be736f">
              Jag tycker att det är en klok utgångspunkt. Jag tycker att man
              borde göra likadant på vägsidan. Man borde göra en aktuell omvärldsanalys
              som säger oss att man med klimathotet som vår generations största
              utmaning, som det står i regeringsförklaringen, måste lägga investeringarna
              på att människor och varor kan förflytta sig utan att påverka
              klimatet negativt. Då är det svårt att tänka sig att vägentreprenadbolagens
              önskekalkyler om vägar ska vara det som är underlag för användningen
              av svenska folkets skattepengar. Det är glädjekalkyler. Det är
              glädjekalkyler på ett antal punkter.
            </seg>
            <seg n="263c5e9f">
              Jag skulle vilja att ministern återkom till det förväntade oljepriset.
              Man kan tycka att det är vetenskapsmän och forskare som ska yttra
              sig om detta. Men i vårpropositionen finns det angivet hur regeringen
              tänker sig att oljepriset utvecklas. Det står på s. 84 i tabell
              6.1. Då tänker man sig att oljepriset nästa år sjunker till 85
              dollar fatet och sedan förblir konstant.
            </seg>
            <seg n="9b8f745b">
              Nu har jag inte gått på Handelshögskolan, men lite ekonomi kan
              jag nog ändå. Jag tror inte att man behöver vara professor för
              att förstå att om en vara minskar i utbud och efterfrågan samtidigt
              ökar det vill säga att det blir mer bilar i världen och inte mindre
              är det inte så troligt att priset på varan sjunker och sedan förblir
              konstant. Det man kan förvänta sig är att priset troligen ökar.
            </seg>
            <seg n="7f2ec801">
              Sedan ska ju olja ersättas. Men om man inte kraftigt subventionerar
              vare sig syntetiskt kol eller etanol eller något annat alternativ
              till bensin och diesel kommer det också att vara ganska dyrt.
            </seg>
            <seg n="3f54c782">
              Det här är problematiskt därför att prognoserna för hur många
              som vill använda vägen för person- och godstransporter just bygger
              på kostnaderna för desamma. Där är bensinpriserna en väldigt viktig
              ingrediens.
            </seg>
            <seg n="3a1449eb">
              Jag undrar om Åsa Torstensson kan kommentera detta. I dag har
              vi ett råoljepris på 124 dollar fatet. Hur kan då regeringen förvänta
              sig att det sjunker till 85? Vägverket räknar med att det 2020
              är 76 och bygger sina prognoser på det.
            </seg>
          </u>
          <note type="speaker" n="eb1a445f">
            Anf. 101 MALIN LÖFSJÖGÅRD (m):
          </note>
          <u who="unknown" xml:id="i-f0a431f89ba70cd6-48" n="64e7c90c">
            <seg n="debf9e10">
              Fru talman! Jag kan börja med att säga att jag, när jag började
              läsa den här interpellationen från Karin Svensson Smith, tyckte
              att det var ganska roligt. Jag tycker själv om samhällsekonomiska
              analyser och värderingar och tycker att det är ett viktigt instrument,
              till exempel i infrastruktursektorn.
            </seg>
            <seg n="0538d5c3">
              Men jag kan inte låta bli att notera att Karin Svensson Smith
              nämner Förbifart Helsingfors 22 gånger i den här interpellationen.
              Därför kan man ibland undra lite vad syftet med interpellationen
              är.
            </seg>
            <seg n="304b761b">
              Men jag ska gå tillbaka till det här med samhällsekonomiska värderingar.
              Som jag sade håller jag helt med Karin Svensson Smith om att samhällsekonomiska
              analyser och kalkyler inte bara bör utan även ska användas när
              det gäller prioriteringar och projekt på infrastruktursidan. Men
              jag vill också tillägga, fru talman, att det inte är så enkelt
              att man kan stoppa in några värden och sedan få ut en lösning.
            </seg>
            <seg n="0a107bd7">
              Enligt Sika används samhällsekonomiska analyser som ett samlingsnamn
              för alla analyser av samhällsekonomisk karaktär. Man använder
              också uttrycket samhällsekonomisk bedömning. I den här analysen
              eller bedömningen ingår i princip samtliga identifierbara effekter,
              även sådana som man inte kan kvantifiera eller värdera.
            </seg>
            <seg n="98cbc9ae">
              I samhällsekonomiska kalkyler däremot ingår inte alla effekter
              utan bara de som man på något sätt kan identifiera och kvantifiera
              och värdera. Men det finns ingen exakt vetenskap att utgå från.
              Det är antaganden om prognoser för framtiden. Det handlar om betalningsvilja.
              Det är prissättning med mera som måste göras på ett så bra sätt
              som möjligt.
            </seg>
            <seg n="49b86b65">
              De värden som används för de olika effekterna varierar också
              beroende på vilken faktor som är viktigast för just det enskilda
              projektet. Jag har själv, innan jag började med politik, forskat
              inom vägområdet och kom då in en del på samhällsekonomisk optimering
              och värdering. Men just i det fallet handlade det om val mellan
              olika vägbeläggningsmaterial, så det var på en helt annan nivå.
            </seg>
            <seg n="d49a5a86">
              Det var också det jag tänkte komma in på. Möjligheten att använda
              de här analyserna och kalkylerna hänger också samman med på vilken
              nivå vi befinner oss i själva beslutsprocessen. Är det val mellan
              till exempel skola och infrastruktur? Är det val mellan olika
              transportslag, väg och järnväg, såsom Karin Svensson Smith skriver
              i sin interpellation? Är det val mellan olika projekt inom samma
              kategori? Eller är det på en detaljnivå där vi till exempel ska
              välja beläggningsmaterial?
            </seg>
            <seg n="d6356a3e">
              Karin Svensson Smith tar upp en rad effekter och faktorer som
              hon inte tycker är rätt värderade. Vi kan nog vara överens om
              att det, hur noga kalkylerna än görs, alltid kommer att finnas
              synpunkter på ingångsvärden, speciellt från den som vill se ett
              annat resultat.
            </seg>
            <seg n="0df19dde">
              Jag tycker att det är väldigt viktigt med en utveckling när det
              gäller hur olika effekter ska värderas och prissättas. Men detta
              arbete tycker jag ska ske på vetenskaplig grund och inte genom
              direkt politisk inblandning. Det är precis i linje med infrastrukturministerns
              synpunkt det känns ju bra att vi har samma synpunkter just i den
              frågan. Däremot tycker jag att vi politiker måste bli mycket bättre
              på att använda de här underlagen när vi ska göra olika prioriteringar.
              Det är då de här politiska faktorerna kommer in som man ska ta
              hänsyn till.
            </seg>
          </u>
          <note type="speaker" n="5a8d88b2">
            Anf. 102 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-49" n="64e7c90c">
            <seg n="3ec80dc4">
              Fru talman! Jag tror att Karin Svensson Smith vet att det är
              ett pågående arbete vad gäller kommande infrastrukturproposition.
              Därmed återkommer vi vad gäller vilka volymer det handlar om på
              väg respektive järnväg.
            </seg>
            <seg n="0e43fbe1">
              Men jag tror också att det är viktigt att se att vi har ett parallellarbete
              med den klimatberedning som är avslutad och det arbete som nu
              är ute på remiss. Det är naturligtvis också en viktig del i det
              arbete som så småningom ska resultera i vilka åtgärder som man
              ska vidta för att minska transportsektorns koldioxidutsläpp.
            </seg>
            <seg n="0038dda4">
              Det har naturligtvis också, vill jag påstå, ett samband med kalkyler,
              som vi också pratar om. Många tycker att vi över huvud taget inte
              ska ha samhällsekonomiska kalkyler. Jag vet inte om Karin Svensson
              Smith tillhör den gruppen. Men det är klart att om vi inte hade
              kalkyler skulle vi i allra högsta grad vara utlämnade till godtycklighet
              eller glädjekalkyler eller hur det nu var Karin Svensson Smith
              bedömde det.
            </seg>
            <seg n="897b4023">
              Men jag tror också att det är viktigt att vi är medvetna om vilka
              svar vi kan få av en kalkyl och vilka svar som vi kan behöva komplettera
              en kalkyl med, så att den ger just en samlad bild av hela transportpolitiken.
              Det är naturligtvis så att vissa delar är svar när det gäller
              tillväxt. Andra delar som gäller trafiksäkerheten kanske vi inte
              får svar på. Då måste vi komplettera med det.
            </seg>
            <seg n="3241ea5e">
              Vi vet att näringslivet som sådant efterfrågar bra transportmöjligheter.
              Jag själv pläderar för regionförstoringar så att vi kan skapa
              möjligheter för människor att bo på ett ställe och arbeta och
              verka på ett annat ställe. Det är naturligtvis den typen av faktorer
              som vi måste komplettera med. Därför pågår det också ett arbete
              med att förbättra underlag, för att man ska kunna göra bra avvägningar
              här.
            </seg>
            <seg n="e0d47893">
              Vad gäller de konkreta frågorna ska jag faktiskt försöka göra
              en genomgång av dem.
            </seg>
            <seg n="2f770be2">
              Vad gäller frågan om bränslepriser och om det är sakligt grundade
              underlag måste jag naturligtvis ha tilltro till det arbete som
              myndigheterna har att göra. Det är deras kompetens och ansvar
              att göra rätt prognoser.
            </seg>
            <seg n="abbe57b2">
              Vad gäller den andra frågeställningen om värderingen på 1:50
              kronor per kilo koldioxid blir uppdaterad utifrån en aktuell vetenskaplig
              uppskattning av vad klimatförändringarna kommer att kosta oss
              är det väl bra att också göra en internationell jämförelse utifrån
              en svensk värdering.
            </seg>
            <seg n="e24a3c38">
              Då ligger vi högt och högre än nuvarande koldioxidskatt på bränsle.
              Den svenska värderingen ligger, som jag sade, internationellt
              betydligt högre. Jag kan också säga att kompletteringen från trafikverken
              är att man kommer att göra en känslighetsanalys på de större projekten,
              där man har en värdering på 3:50 kronor per kilo för de projekten.
            </seg>
            <seg n="547ec805">
              Jag tror att det är ungefär samma svar vad gäller fråga tre och
              det empiriska underlaget. Det är det arbete som verken nu har
              att gå vidare med.
            </seg>
          </u>
          <note type="speaker" n="bbf882cb">
            Anf. 103 KARIN SVENSSON SMITH (mp):
          </note>
          <u who="Q4981479" xml:id="i-d0941484ac6e8d33-1" n="f5cea765">
            <seg n="5e880727">
              Fru talman! Malin frågade mig om syftet med interpellationen.
              Syftet var faktiskt ett uttalande som står i vårpropositionen
              och som också upprepades vid ett flertal tillfällen i ett tv-program,
              Dokument inifrån , där Åsa Torstensson och Anders Borg med flera
              medverkade. Då sade Anders Borg att en utgångspunkt för den nya
              planeringsomgången är att samhällsekonomiska analyser ska spela
              en viktig roll vid prioritering av infrastrukturinvesteringar
              och att det jämfört med de planer den tidigare regeringen fastställt
              innebär att en större del av investeringarna ska ske inom vägsektorn.
            </seg>
            <seg n="b33b4d85">
              Jag undrar vad det finns för underlag för att redan nu tala om
              att analysen kommer att resultera i att en större del av investeringarna
              ska ske inom vägsektorn. Man förväntar sig att oljepriset kommer
              att vara lägre än när man gjorde den förra planeringsomgången.
            </seg>
            <seg n="f46bdc5c">
              Den förra planeringsomgången förutsatte lite märkligt nog att
              oljepriset var 24 dollar fatet och skulle förbli konstant fram
              till 2020 åtminstone. Om man då räknar med att en större andel
              ska vara inom vägsektorn ska oljepriset sjunka under 24 dollar
              fatet.
            </seg>
            <seg n="eda81a0d">
              Jag skulle vilja upprepa min fråga till ministern: Vad tror ministern?
              Är det sannolikt att oljepriset sjunker under 24 dollar, eller
              vad ska man utgå från? Det har väldigt stor betydelse för vilka
              vägtrafikvolymer man förväntar sig.
            </seg>
            <seg n="3eec1f55">
              Nu har Banverket gjort en sammanställning av hur trafiken har
              utvecklat sig för de projekt man har byggt i den här planeringsomgången.
              Det visar sig att järnvägstrafiken har ökat bra mycket mer än
              vad prognoserna sade. Vägtrafiken, även om den har ökat mycket,
              ligger under de prognoser man hade. Det visar att de ingående
              förväntningarna var fel.
            </seg>
            <seg n="073f1120">
              Då är mitt syfte med det här att vi inte ska upprepa misstaget
              utan ha korrekta ingångsvärden. Kalkylen kan ju aldrig bli rätt
              om det man stoppar in i den är fel. Det handlar om en korrekt
              förväntning av vad oljepriset kommer att vara och en korrekt värdering
              av vad klimatskadorna kostar.
            </seg>
            <seg n="50821fde">
              Jag håller verkligen med ministern om att man ska göra internationella
              jämförelser. Den rapport jag tror är mest gångbar i de sammanhangen
              är Sternrapporten. Där räknar man med att kostnaderna för klimatet
              om vi inte gör något för att förhindra de förändringar som är
              på gång kostar i storleksordningen motsvarande två världskrig.
              Han konstaterar att om man vill värna tillväxt och utveckling
              är det verkligen lönt att investera mycket för att bromsa upp
              eller försöka motverka klimatförändringarna.
            </seg>
            <seg n="1fa5f39e">
              Därför är det väldigt intressant att veta om 380 miljarder, eller
              hur många det blir, ska investeras för att ytterligare vidga klimatförstörelsen
              eller om de ska användas för att människor och varor ska kunna
              förflyttas utan att förstöra klimatet. Om man delar ministerns
              uppfattning att näringslivet vill ha smarta transporter och människor
              vill kunna förflytta sig över längre sträckor finns det ju inget
              som säger att det nödvändigtvis måste vara förknippat med att
              man ökar utsläppen av växthusgaser.
            </seg>
            <seg n="7545ab08">
              Det jag också önskar få svar på är varför man inte kalkylerar
              med att trängselskatten finns. Jag ser ingen motion om att man
              tar bort trängselskatten. Då borde väl den ingå som en variabel
              åtminstone i kalkylerna på Förbifart Helsingfors.
            </seg>
            <seg n="e652d2fc">
              Här finns ingenting med om kilometerskatt trots att sju partier
              i Klimatberedningen säger att det ska införas. Höjda koldioxidavgifter
              ingår inte heller i kalkylen. Det innebär att man överskattar
              framtida vägtrafikvolymer och underskattar tågtrafikvolymer.
            </seg>
          </u>
          <note type="speaker" n="99821d1a">
            Anf. 104 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-50" n="64e7c90c">
            <seg n="6a143c71">
              Fru talman! Uppenbarligen vill inte Karin Svensson Smith ha svar
              på de frågor hon har ställt. Inte desto mindre gör jag en återkoppling.
              Jag börjar nu bakifrån.
            </seg>
            <seg n="51360c1e">
              Om jag ska tydliggöra det arbete som nu pågår för infrastrukturpropositionen
              innebär det att vi kommer att lägga pengar på väg och på järnväg.
              Den här regeringen ser att vi behöver vidta åtgärder för att förbättra
              vägnätet i det här landet så att vi kan klargöra det en gång för
              alla. Inte desto mindre har vi naturligtvis samhällsekonomiska
              kalkyler för att värdera de olika investeringarna, precis det
              som Karin Svensson Smith efterfrågar.
            </seg>
            <seg n="5e4896a9">
              Vad det gäller trängselskatten för Helsingfors fanns det inget
              beslut om trängselskatt när Karin Svensson Smith röstade för Förbifart
              Helsingfors den gången det begav sig. Men trängselskatten för
              Helsingfors kommer att ingå som en förutsättning för de kalkyler
              som tas fram för väginvesteringar i Helsingfors.
            </seg>
            <seg n="28a29c51">
              Vad det gäller kilometerskatten som Karin Svensson Smith hänvisar
              till och Klimatberedningen är Klimatberedningen precis det som
              Klimatberedningen anger. Det är en beredning av ett antal stora
              oerhört viktiga frågor som handlar om hur vi ska ta oss an det
              svenska ansvaret för att minska koldioxidutsläppen och därtill
              ställa krav på transportsektorns minskning av koldioxidutsläpp.
            </seg>
            <seg n="4fac62d8">
              Där finns förslag om kilometerskatt. Det finns arbete och utredningar
              parallellt med kilometerskatten, men det finns inget beslut om
              kilometerskatt i dag. Återigen, jag har svarat på den här frågan
              tidigare: Kilometerskatt är i allra högsta grad ett ekonomiskt
              styrinstrument. Vi kommer att jobba med viktiga styrinstrument
              för att styra om trafik till mer miljövänliga transporter, men
              kilometerskatten i sin struktur har i dag begränsningar.
            </seg>
            <seg n="3549e502">
              Jag är inte i dag intresserad av att driva vidare förslag som
              faktiskt slår ut ett näringsliv, när vi som till exempel för skogsindustrin
              inte har alternativ. Det är naturligtvis en del av det arbete
              som nu pågår. Det är ute i ett remissarbete som vi har att ta
              tillbaka och arbeta med under hösten då klimatpropositionen är
              beräknad att återkomma.
            </seg>
            <seg n="a2d3de2d">
              Det finns ett antal andra frågeställningar som gäller värderingen
              av tidsvinster till exempel. Det gäller järnvägsinvesteringar
              jämfört med tidsvinster för väginvesteringar så att tåg inte ska
              värderas lägre. Det har nu reviderats så att vi hanterar trafikslagen,
              såväl privata resor som tjänsteresor, på samma sätt.
            </seg>
            <seg n="7709a938">
              Det finns ett antal ytterligare frågor. Det handlar om planering
              av nordsydliga förbindelser i Helsingfors. Karin Svensson Smith
              är ofta kopplad till Helsingforssfrågorna. Trafikverken samverkar
              ju i dag och har ett specifikt uppdrag med anledning av den pågående
              infrastrukturpropositionen att återkomma med systemanalyser. Det
              är precis det som är det pågående arbetet här och nu som vi återfår
              under augusti månad.
            </seg>
          </u>
          <note type="speaker" n="93cdd696">
            Anf. 105 KARIN SVENSSON SMITH (mp):
          </note>
          <u who="Q4981479" xml:id="i-d0941484ac6e8d33-2" n="f5cea765">
            <seg n="8a117e46">
              Fru talman! De vägar och järnvägar man bygger kanske varar i
              över hundra år. På Naturvårdsverkets hemsida ligger det en rapport
              om tvågradersmålet, vad vi bör göra för att nå dit. Där höjer
              man ett varningens tecken för att investera i att man ytterligare
              vidgar kapaciteten för de transportslag som bygger på fossila
              bränslen. Man rekommenderar alternativa sätt att förflytta sig.
              Sådana behövs, bland annat för att inte näringslivet ska slås
              ut.
            </seg>
            <seg n="f7412e0b">
              För närvarande flyttar sig temperaturgränsen i Sverige en meter
              i timmen. Det har väldigt stor betydelse för när skogsindustrin
              ska kunna ta ut sina varor till förädling. Det borde man försöka
              göra något preventivt för genom att minska växthusgaserna.
            </seg>
            <seg n="a02ae1db">
              När de hundra miljonerna för att utreda eventuella förbindelser
              i Helsingfors fanns med i den förra planeringsomgången fanns det
              inget beslut om trängselavgifter. Men när Cederschiölds utredning
              med 25 miljarder till Förbifart Helsingfors görs finns det ett
              beslut på och ett folkomröstningsresultat om att vi ska ha trängselavgifter,
              och då borde det rimligen ingå som en förutsättning när man dimensionerar
              och räknar på vad vägen ger för intäkter och vad den kostar. Vi
              kan inte ha tio år gammal vetenskap på 1:50 kronor som underlag
              för investeringar hundra år framöver!
            </seg>
            <seg n="a83a77dc">
              Jag vill också hävda att Åsa Torstensson faktiskt har fel när
              det sägs att kilometerskatten är ute på remiss. Jag har frågat
              Anders Borg och har fått till svar att den inte är utskickad på
              remiss, och jag skulle vilja veta om Åsa Torstensson känner till
              varför.
            </seg>
          </u>
          <note type="speaker" n="f0c4bf03">
            Anf. 106 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-51" n="64e7c90c">
            <seg n="23d20722">
              Fru talman! Jag sade att Klimatberedningen är ute på remiss.
              Jag har inte sagt att kilometerskatten är ute på remiss, utan
              det är Klimatberedningen som är det. Beredningen har tagit ett
              samlat grepp på både skatteåtgärder och prioriteringsåtgärder
              vad gäller investeringar i infrastruktur och så vidare. Det är
              det jag hänvisar till. Frågan om kilometerskatten är naturligtvis
              en del, beroende på vilka åtgärder man tar sig an och vad riksdagen
              så småningom kommer att fatta beslut om vad gäller Klimatberedningens
              underlag. Det har i allra högsta grad ett samband också med hela
              transportsektorn, och delar av detta faller naturligtvis också
              in under infrastrukturpropositionens inriktningar när det handlar
              om väg kontra järnväg.
            </seg>
            <seg n="d99ab8fa">
              Det stora och viktiga angreppssättet för att snabba på åtgärder
              som minskar utsläppen, som kanske Karin Svensson Smith också hänvisar
              till, är dock vikten av att näringslivet har bra och smarta transporter
              och transportkedjor. Denna planering åligger nu myndigheterna
              att genomföra tillsammans.
            </seg>
            <seg n="9f48d3d1">
              Jag ser också åtgärder inom transportsektorn där man mycket tydligare
              tar sig an transportslagsövergripande samverkan och inte ser varandra
              som konkurrenter hela tiden. Det är oerhört viktigt, och det är
              där vi kan vidta de snabbaste åtgärderna för att nå en framgång
              med minskade koldioxidutsläpp. Där har alltså transportsektorn
              ett oerhört viktigt ansvar.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="e76bba7b">
            15 § Svar på interpellation 2007/08:620 om statens ansvar för
            betaltjänster
          </note>
          <note type="speaker" n="e3e2fc85">
            Anf. 107 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-52" n="64e7c90c">
            <seg n="fb8155a4">
              Fru talman! Maria Stenberg har frågat mig på vilket sätt jag
              avser att garantera tillgång till betalservice i hela landet.
            </seg>
            <seg n="50290ece">
              Övergången från kassaservice till grundläggande betaltjänster
              har förberetts noga, och regeringen har vidtagit betydelsefulla
              åtgärder för att garantera tillgången till grundläggande betaltjänster.
            </seg>
            <seg n="83a696b3">
              Regeringen har avsatt medel för upphandling av betaltjänster
              och gett Post- och telestyrelsen i uppdrag att genomföra upphandlingen.
              Detta arbete pågår för närvarande. Vidare har regeringen sett
              till att länsstyrelserna bevakar att de upphandlade tjänsterna
              motsvarar samhällets behov. Jag har stort förtroende för myndigheternas
              arbete.
            </seg>
            <seg n="6f3f33d4">
              Jag har även hållit ett dialogmöte med landets pensionärsorganisationer.
              Genom det mötet fick jag en aktuell och bra bild av hur pensionärernas
              behov av betaltjänster ser ut. I länsstyrelsernas bevakningsuppdrag
              ingår därför särskilt att bedöma tillgängligheten till tjänsterna
              ur både äldres och funktionshindrades perspektiv.
            </seg>
            <seg n="47ed7c64">
              Jag litar på att Post- och telestyrelsen kommer att lösa uppgiften
              på ett bra sätt. Detsamma gäller länsstyrelserna. Skulle det vid
              återrapporteringen visa sig att tillgängligheten i någon del inte
              motsvarar det statliga ansvaret kommer jag naturligtvis att överväga
              nödvändiga åtgärder.
            </seg>
          </u>
          <note type="speaker" n="2a64b297">
            Anf. 108 MARIA STENBERG (s):
          </note>
          <u who="Q4980261" xml:id="i-2a80013150e0ff8f-0" n="b0a19565">
            <seg n="ab6b1fd2">
              Fru talman! Jag ska börja med att tacka statsrådet Åsa Torstensson
              för svaret även om jag saknar en politisk viljeyttring i frågan.
              En vilja över huvud taget hade varit bra, men den kanske kommer
              under debattens gång.
            </seg>
            <seg n="970e487c">
              Det kanske finns en del människor som faktiskt funderar över
              vad betaltjänster egentligen är och varför jag har tagit upp den
              frågan i dag. Men om man säger Posten och Svensk kassaservice
              klarnar bilden betydligt. Just det, säger människor, man hämtar
              och skickar paket, köper frimärken, skickar ett och annat vykort,
              betalar räkningar och hanterar kontanter. För människor som bor
              i glesbygd kommer bilden av en lantbrevbärare osökt fram.
            </seg>
            <seg n="e004dd4b">
              Vissa människor använder sig väldigt lite av möjligheten att
              få dessa tjänster utförda av post eller kassaservice medan andra
              faktiskt är direkt beroende av dem. Vi kallar sådana tjänster
              för grundläggande samhällsservice, en service som i mina ögon
              ska vara rättvis och omfatta alla.
            </seg>
            <seg n="85035a83">
              Vad är då problemet? Enligt statsrådets svar på min interpellation
              ingenting. Hon har med varm hand lämnat över hela förändringsprocessen
              till myndigheterna. Hon litar på dem och har inga som helst egna
              åsikter om hur tjänsten till folk ska utformas. Är det sådant
              som kallas betydelsefulla åtgärder? Är det Centerpartiets politik
              för hur hela landet ska leva?
            </seg>
            <seg n="3b695b95">
              Det är faktiskt så att osäkerheten bland människor utanför städerna
              sprider sig och kanske framför allt i mina hemtrakter. Jag lever
              i det vi ibland brukar kalla extrem glesbygd. Arjeplogs kommun
              i Norrbotten är lika stor till ytan som Skåne och Blekinge tillsammans
              och har en folkmängd på strax över 3 000 invånare. Det är glest,
              och det är långa avstånd därhemma.
            </seg>
            <seg n="1aced11d">
              Men människor är otroligt företagsamma, och de gör allt för att
              kunna leva och bo kvar i sin hemby. Många av dem är helt beroende
              av en fungerande lantbrevbäring och den faktiska möjligheten till
              hantering av kontanter och betalning. Det handlar inte bara om
              äldre personer eller människor med funktionshinder utan faktiskt
              också om företag.
            </seg>
            <seg n="bf9fb32b">
              För att göra det lite extra tydligt kan jag ta som exempel en
              by hemma som heter Adolfsström. Där har man åtta mil till närmaste
              tätort. I denna by finns väldigt många små företag. Till stora
              delar sysslar dessa företag med turism i olika former där betalningen
              faktiskt sker i kontanter. Det innebär i sin tur att företagen
              i byn är beroende av att man kan hantera kontanterna hos lantbrevbäraren.
              Försvinner den möjligheten är frågan hur de ska kunna fortsätta
              med sin verksamhet. Ska de stoppa pengarna i madrassen eller flytta
              därifrån?
            </seg>
            <seg n="ad685085">
              Man måste rimligen kunna begära att de grundläggande samhällstjänsterna
              fungerar även för dessa företag och i dessa områden och att människor
              faktiskt inte behöver känna en oro.
            </seg>
            <seg n="11284cdf">
              Jag kan bara tillägga att just i den här byn har man fem dagars
              postservice så länge skolan är öppen. Under sommaren vet vi alla
              att skolan tar lov, och det innebär att just den här byn då i
              stället har postservice tre dagar i veckan. Det är klart att detta
              också påverkar företagarnas möjligheter att hantera post- och
              betaltjänster.
            </seg>
            <seg n="cc6a5ccf">
              Jag tycker alltså att statsrådet är skyldig människorna som bor
              i glesbygd och landsbygd att berätta och upplysa dem om hur det
              här kommer att se ut och inte endast droppa ärendet i knäet på
              myndigheterna. Centerpartiet har ju faktiskt ivrigt i den här
              kammaren i många år talat om att hela landet ska leva. Därför
              tycker jag att Åsa Torstensson ska använda sin makt och berätta
              för människor som bor i glesa områden hur det här kommer att fungera
              i framtiden.
            </seg>
          </u>
          <note type="speaker" n="14dd080b">
            Anf. 109 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-53" n="64e7c90c">
            <seg n="78f94649">
              Fru talman! Jag förstår egentligen inte vad Maria Stenberg saknar
              för viljeyttring. Jag måste faktiskt upprepa det jag har sagt
              i tidigare debatter: Svensk kassaservices service i den struktur
              den har haft nu och dess nedläggning efter ett riksdagsbeslut
              har naturligtvis en grund i att efterfrågan har förändrats över
              tid. Om inte efterfrågan på den servicen förändrat sig skulle
              väl Socialdemokraterna inte ha sett till att organisera detta
              i Svensk kassaservice för några år sedan. Det är också orsaken
              till att vi nu går vidare med att identifiera de områden som kan
              vara aktuella för upphandling.
            </seg>
            <seg n="75d931c4">
              I samband med det har över 1 600 bankkontor identifierats och
              placerats ut på en karta. Ett avstånd om 30 kilometer från bankkontor
              har mätts upp, och på den framtagna kartan kan man se hur befolkningens
              tillgång till bank ser ut. På 150 orter har Svensk kassaservice
              i dag ett fast serviceställe. På 20 av de här orterna, där det
              saknas alternativ, har Post- och telestyrelsen efter samråd med
              länsstyrelserna funnit att en upphandling behövs. Utöver dem har
              sammanlagt 67 landsbygdsområden identifierats där man har så dålig
              tillgång till betaltjänster att upphandling bör ske. Det är ett
              oerhört tydligt underlag. Det är ett underlag som är tillgängligt
              för interpellanten på myndigheternas hemsidor.
            </seg>
            <seg n="3f80b8e2">
              Post- och telestyrelsens slutsats är att upphandlingen ger dem
              som behöver det tillgång till de här tjänsterna på ett rimligt
              villkor samt att upphandlingen i sig inte heller vilket inte Maria
              Stenberg efterfrågar, men som andra efterfrågar kommer att hämma
              framväxten av nya lösningar som också marknaden naturligtvis har
              ett intresse av. Det har ju hänt och det händer saker runt omkring
              i landet nu när det ges möjlighet att föra in det som i dag ingår
              i Svensk kassaservice i annan service.
            </seg>
            <seg n="ac6c14d3">
              För den grupp som består av 1 644 hushåll som har erbjudits utsträckt
              lantbrevbärarservice upphandlar Post- och telestyrelsen den tjänsten
              även i fortsättningen. Här sker ingen förändring. Jag har till
              skillnad mot Maria Stenberg mycket stark tilltro till att Post-
              och telestyrelsen och länsstyrelserna, som i det här sammanhanget
              har en oerhört direkt relation till de geografiska områdena och
              den situation som råder ute i landsbygden och till de boende,
              har det underlag som behövs för att skapa bra förutsättningar
              för att den service som Svensk kassaservice innehåller också fortsatt
              kommer att finnas runt om i landet där det behövs och det inte
              finns en annan marknad eller bank som tar över. Det kommer inte
              att se likadant ut, men det har heller inte Svensk kassaservice
              gjort över tid. De som har haft behov av att vända sig till Svensk
              kassaservice vet nog hur det har förändrat sig över tid.
            </seg>
          </u>
          <note type="speaker" n="d14c944b">
            Anf. 110 MARIA STENBERG (s):
          </note>
          <u who="Q4980261" xml:id="i-2a80013150e0ff8f-1" n="b0a19565">
            <seg n="6f813fd6">
              Fru talman! Jag är övertygad om att politik gör skillnad och
              att politik handlar om visioner. Verklig frihet för människor
              kräver faktiskt också rättvisa. Jag sade aldrig att jag inte hade
              någon tilltro till myndigheter, som statsrådet uttryckte sig.
              Jag menade mer att statsrådet själv har lagt ärendet i knäet på
              myndigheterna.
            </seg>
            <seg n="d04529bc">
              Men det finns faktiskt en oro ute i glesbygden och på landsbygden.
              Annars skulle jag inte stå här och debattera det med statsrådet.
              Människor som till exempel bor i Adolfsström, som har åtta mil
              till närmaste tätort, är ju oroliga för hur de ska kunna fortsätta
              att driva sina företag, hur de ska kunna hantera kontanter, hur
              lantbrevbäringen ska fungera och var närmaste kassaservice kommer
              att finnas.
            </seg>
            <seg n="331463e3">
              Man måste också kunna se att det inte går att blint lita på marknaden.
              Det finns områden i Sverige där det inte finns någon lönsamhet.
              Kommunen som jag kommer från är lika stor som Skåne och Blekinge
              tillsammans, och vi är strax över 3 000 invånare. Då kan man förstå
              att det inte precis är något högsäte för marknadskrafterna. Det
              är därför människor är oroliga. Kommer staten att ta sitt ansvar
              och se till att de kan ha en fungerande betaltjänst, att de kan
              få sin post och de kan hantera den dagliga servicen som man är
              van vid och kanske tar för given på större orter.
            </seg>
            <seg n="2423e43e">
              Sedan finns också en undran, och jag undrar också om statsrådet
              menar att även enskilda personer ska omfattas av den grundläggande
              servicen och ha tillgång till betaltjänster och så vidare. Det
              finns ju enskilda personer som lever långt ute i landet. Det finns
              enskilda människor som i sitt liv inte får, kan eller har möjlighet
              att ha ett fungerande bankkonto. Det finns människor som bor i
              områden där det inte finns ett fungerande och snabbt bredband
              så att de på det viset kan ta till sig den nya kommunikationen.
              Gäller det här också enskilda personer?
            </seg>
            <seg n="e3f990e1">
              När det sprids en oro i den befolkning som lever ute i glesbygden,
              när de känner att den allmänna servicenivån i samhället minskar,
              späder det i sin tur på en negativ befolkningsutveckling för oss
              som bor väldigt långt ut i landet.
            </seg>
            <seg n="f44f73f7">
              Det är jättebra att statsrådet skickar ut ett pressmeddelande
              om att regeringen vill klargöra förhållandet mellan allmänna råd,
              postutdelning i tätort och utdelningsplikten. Det är därför jag
              är här i dag. Människor hemma, människor ute i landet förväntar
              sig också att statsrådet ska förklara sin politiska vision av
              hur hela landet ska leva, hur människor långt ute i glesbygd ska
              kunna driva sina företag och hur man ska kunna hantera kontanter.
            </seg>
            <seg n="5fa8fe56">
              Det är ju så att den lag som slutade att gälla den 31 december
              2007 inte ersätts av någon ny lag utan av en målsättning. Om jag
              vore statsrådet Åsa Torstensson skulle jag ta chansen att berätta
              för folk att även om man bor långt bort från marknadskrafterna,
              som borgerligheten så blint litar på, kommer man att kunna känna
              att man har en väl fungerande samhällsservice och en fungerande
              lantbrevbäring som innehåller både möjligheter till betaltjänst
              och kontanthantering. Det vore tacksamt.
            </seg>
          </u>
          <note type="speaker" n="489e8677">
            Anf. 111 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-54" n="64e7c90c">
            <seg n="b04b673d">
              Fru talman! Jag har full förståelse för att förändringar alltid
              skapar oro runt om i landet. Jag tror också att det är viktigt
              att förstå att Svensk kassaservice har funnits i alla delar av
              landet. Men åker Maria Stenberg runt och säger att Posten ska
              läggas ned förstår jag att det skapas oro i landet.
            </seg>
            <seg n="2652c970">
              Det som pågår nu sker på grund av att jag har tagit initiativ
              och gett Post- och telestyrelsen i uppdrag att se till att göra
              en upphandling på de här orterna så att man får en service som
              motsvarar den som Svensk kassaservice har erbjudit. Det är ju
              på mitt och på regeringens uppdrag som myndigheter har att sköta
              dessa uppgifter. Jag tror inte att Maria Stenberg menar att jag
              personligen kan sköta upphandlingen, för då tror jag att jag skulle
              få stå till svars för andra anmälningar.
            </seg>
            <seg n="8e73b925">
              Upphandlingen som Post- och telestyrelsen har att ansvara för
              går ut på att ge motsvarande service som på andra orter på de
              87 orter där man har identifierat att det inte finns en marknad.
              Precis som Maria Stenberg säger existerar inte marknad överallt.
              Det finns inte något som tar vid på ett naturligt sätt. Det är
              därför som det är en upphandling på gång. Det är därför som det
              är Post- och telestyrelsens ansvar att tillsammans med länsstyrelserna
              identifiera de orterna och sedan genomföra upphandlingen.
            </seg>
            <seg n="ef18f036">
              Återigen vill jag säga att för den grupp som består av 1 644
              hushåll som erbjuds utsträckt lantbrevbärarservice upphandlar
              Post- och telestyrelsen den tjänsten även i fortsättningen, så
              här sker ingen förändring. Jag tror att det är bra, för naturligtvis
              är det så vid förändringar, som Maria Stenberg också hänvisar
              till, att det skapas oro, för man vet inte vad som kommer efter
              en sådan förändring. Det är naturligtvis självklart. Det är därför
              som länsstyrelsen har som uppgift att följa upp och utvärdera
              för att staten ska vidta åtgärder för att lägga saker till rätta,
              om det inte skulle vara tillfredsställande. Det är också en del
              i förändringsprocessen.
            </seg>
            <seg n="2e03ac2b">
              Samtidigt hade jag anledning att överlägga med pensionärsorganisationerna.
              Det är många generationer som inte använder sig av den moderna
              tekniken eller har tillgång till den i stället för att använda
              post och bank. Det innebär att det fortfarande finns ett ansvar
              hos staten att sköta upphandlingen. Parallellt med detta sker
              ett annat arbete som rör IT-infrastrukturen. Det pågår för att
              det ska bli tillgängligt och ha bra kapacitet i alla delar av
              landet, men det hjälper inte alltid den generation som inte känner
              sig villig eller mogen att använda sig av detta.
            </seg>
          </u>
          <note type="speaker" n="5e1715ed">
            Anf. 112 MARIA STENBERG (s):
          </note>
          <u who="Q4980261" xml:id="i-2a80013150e0ff8f-2" n="b0a19565">
            <seg n="96fb14ec">
              Herr talman! Nej, statsrådet Åsa Torstensson, jag åker inte landet
              runt och säger att Posten ska läggas ned. Det är inte det min
              interpellation handlar om. Däremot finns en diskussion inom borgerligheten
              om en bolagisering av Posten och kanske i förlängningen en privatisering.
              Men det kanske vi kan återkomma till så småningom i en annan debatt.
            </seg>
            <seg n="436c4d3b">
              Det är bra att statsrådet slår fast att det inte kommer att ske
              någon förändring med tanke på människors oro ute i gles- och landsbygd.
              Man kan känna sig lugnad av att veta att man kommer att kunna
              tillgodogöra sig den grundläggande samhällsservicen, vilket betaltjänster
              innebär för många människor. Med hänvisning till den nya tekniken
              och att äldre personer och pensionärer inte vill använda sig av
              den nya tekniken kan jag konstatera att det är tur att den förra
              socialdemokratiska regeringen gjorde en satsning på utbyggnad
              av bredband. Det innebär att stora delar av landet har tillgång
              till bredband även i lands- och glesbygd.
            </seg>
          </u>
          <note type="speaker" n="f7c0732b">
            Anf. 113 Statsrådet ÅSA TORSTENSSON (c):
          </note>
          <u who="unknown" xml:id="i-f0a431f89ba70cd6-55" n="64e7c90c">
            <seg n="96c9bcae">
              Herr talman! Jag tror att det är bra, Maria Stenberg, att vi
              har haft denna interpellationsdebatt. Det pågår ett arbete i landet
              där Post- och telestyrelsen och länsstyrelserna är aktiva för
              att göra en upphandling som är klar till årsskiftet. Men jag skulle
              aldrig säga att det inte kommer att ske en förändring. Som politiker
              är jag ständigt aktiv i att skapa förändringar. Det kan vara så
              till och med, Maria Stenberg, att en förändring också leder till
              mycket bättre service.
            </seg>
            <seg n="f4ab2670">
              Låt oss se resultatet av upphandlingen och därefter göra en utvärdering
              så att det blir en bra service i alla delar av landet. Det är
              för mig avgörande. Jag är den första som ställer mig bakom att
              staten har en roll där marknaden inte fungerar.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="4e441c09">
            16 § Svar på interpellation 2007/08:619 om det nödvändiga jämställdhetsarbetet
          </note>
          <note type="speaker" n="60390dce">
            Anf. 114 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-56" n="0c401fc2">
            <seg n="5d1f91e4">
              Herr talman! Monica Green har frågat mig vad jag tänker göra
              på de många eftersatta områden där jämställdhetsprojekt behövs
              och vad jag tänker göra för att i fortsättningen de medel som
              avsätts på jämställdhetsområdet ska användas.
            </seg>
            <seg n="5f17b5f6">
              Under 2007 har jämställdhetspolitiken fokuserats på arbetet för
              att bekämpa mäns våld mot kvinnor. Den handlingsplan som tagits
              fram mot mäns våld mot kvinnor är ett exempel på ett arbete som
              krävde ett års beredningstid för att den önskvärda kvaliteten
              skulle uppnås. Nu när handlingsplanen är beslutad pågår arbetet
              för fullt med att genomföra insatserna. Vidare har ett omfattande
              arbete om jämställdhetsintegrering i kommuner och landsting satts
              i gång. Regeringen förbereder också en handlingsplan mot prostitution
              och människohandel för sexuella ändamål.
            </seg>
            <seg n="62a4ccf1">
              Insatser är alltså på gång inom flera områden. Jag har varit
              noga med att alla insatser ska hålla hög kvalitet, och förberedelserna
              har därför tagit tid. Detta har gjort att alla medel inte använts
              inledningsvis. För 2008 har 400 miljoner kronor anvisats för ändamålet,
              och medel beräknas även för 2009 och 2010.
            </seg>
          </u>
          <note type="speaker" n="bcbb4373">
            Anf. 115 MONICA GREEN (s):
          </note>
          <u who="Q3358763" xml:id="i-db951d2298095b96-2" n="2fd8b60b">
            <seg n="92191c03">
              Herr talman! Tack, statsrådet, för svaret.
            </seg>
            <seg n="63746181">
              Ministern och jag har diskuterat jämställdhet tidigare. Då har
              ministern sagt att hon inte är feminist utan att det är det praktiska
              arbetet som ska visa att jämställdhetsministern jobbar för jämställdhetsfrågorna.
              Då blir jag minst sagt förvånad när jämställdhetsministern inte
              ens använder de anvisade medel hon har till förfogande. Att en
              minister som säger att hon inte är feminist utan att hon i praktisk
              handling ska visa att hon jobbar för jämställdhetsfrågorna inte
              använder de pengarna är en signal till alla dem som tror att vi
              redan har ett jämställt samhälle. Att en jämställdhetsminister
              använder sig av sådana grepp är anmärkningsvärt och beklagligt
              eftersom det behövs så många olika projekt i samhället för att
              bryta till exempel den könsuppdelade arbetsmarknaden. Det skulle
              behöva satsas på flickor och teknik. Det skulle behöva satsas
              på de frivilligorganisationer som vill genomföra en mängd projekt
              som de inte har råd till.
            </seg>
            <seg n="f6334a80">
              Man skulle kunna hålla kurser i feminism. Man skulle kunna stötta
              kvinnor i vissa situationer. Man kan ha jämställdhetsutbildningar.
              Man kan ha utbildningar om de fem härskarteknikerna, som företrädesvis
              män brukar använda sig av det finns även kvinnor som gör det,
              men det är mest män. Det finns alltså en rad olika projekt som
              man skulle kunna använda medlen till. Men det oerhört fantasilösa
              jämställdhetsarbetet går tydligen ut på att låta pengar frysa
              inne.
            </seg>
            <seg n="2b3081f7">
              I slutet av året slog man på trumman och sade att man hade visst
              glömt jämställdhetsarbetet men att det fanns 100 miljoner att
              ge till kommunerna. Då var det så sent på året att kommunerna
              inte hann agera. Det var för sent. Då används pengarna långt senare
              när det är möjligt att planera in de sakerna. Det går inte att
              bara pytsa ut pengarna och sedan säga: Hjälp, nu har vi visst
              missat pengarna, så nu kastar vi ut 100 miljoner till kommunerna.
              Det är också oansvarigt. För att rätta upp sitt något skamfilade
              rykte gjorde man på det sättet. Det var inte alls genomtänkt och
              bra.
            </seg>
            <seg n="09af8ecd">
              Nu sade ministern i sitt svar att hon vill göra allt så noga
              och att hon vill att alla insatser ska hålla hög kvalitet. Det
              vi har sett hittills i jämställdhetsarbetet har varit raka motsatsen.
              Det är beklagansvärt att vi har en sådan regering i dag som prioriterar
              ned jämställdhetsfrågorna så markant. Vi upplever nu en backlash
              för kvinnor i landet på många olika sätt och på många områden,
              både på det arbetsmarknadspolitiska området, inom skolans område
              och även inom hemarbete. Vi får se på område efter område hur
              jämställdheten upplever en backlash. Att jämställdhetsministern
              i det läget har så lite fantasi att hon inte ens använder sina
              egna medel och sedan i slutet av året för att rätta till sitt
              skamfilade rykte ger 100 miljoner till kommunerna för att göra
              något bra ger fel signaler.
            </seg>
          </u>
          <note type="speaker" n="1afd5088">
            Anf. 116 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-57" n="0c401fc2">
            <seg n="00d043e4">
              Herr talman! Det är spännande att få debattera jämställdhet och
              jämställdhetsanslaget med Monica Green. Skillnaden mellan oss
              är att hon kallar sig för feminist och att jag inte kallar mig
              för feminist. Men hon tillhör också det parti som satt i regeringen
              under förra mandatperioden.
            </seg>
            <seg n="4462ccdf">
              Jag försöker tala om hur beredningsarbetet i Regeringskansliet
              går till. Vill man ha kvalitet tar det tid. Jämställdhetsarbete
              är ett arbete som berör många olika politikområden och många olika
              departement. I beredningsarbetet leder de processerna till att
              det tar lång tid.
            </seg>
            <seg n="c1aebe25">
              Monica Green säger att jag vid slutet av året pytsade ut 100
              miljoner till kommunerna. Ja, det tog tid att bereda innan pengarna
              kunde betalas ut till kommunerna. Hade det varit så att man hade
              kunnat bereda politik, propositioner och skrivelser utanför Regeringskansliet,
              det vill säga i opposition, hade man väl gjort det. Sedan hade
              man bara kunnat lämna in dem när man övertog makten. Men så fungerar
              det inte i vår demokrati. Först tar man makten, sedan bereder
              man politik inom Regeringskansliet med departementen.
            </seg>
            <seg n="77231f8b">
              Intresset som Monica Green har visat för jämställdhetspolitiken
              har aldrig visats tidigare. Jag undrar hur det kommer sig. Låt
              mig blicka tillbaka på den förra mandatperioden.
            </seg>
            <seg n="fc7cbf91">
              Den förra regeringen avsatte 40 miljoner till särskilda jämställdhetsåtgärder.
              Men jag upptäckte att det egentligen inte var 40 miljoner, för
              hälften av dessa pengar gick till myndigheten JämO. Bara hälften
              av pengarna blev kvar.
            </seg>
            <seg n="a335311f">
              Använde den förra regeringen upp dessa pengar? Det visar sig
              att så inte skedde. År 2002 hade man ett anslag på 25 miljoner
              som skulle användas till särskilda jämställdhetsåtgärder, 18 miljoner
              användes. År 2003 hade man 20 miljoner, 11 miljoner användes.
              År 2004 hade man 23 miljoner, 10 miljoner användes. År 2005 hade
              man 19 miljoner, 8 miljoner användes. År 2006 hade man 5 miljoner,
              2 miljoner användes. Inte ens för så lite pengar kunde man med
              den kunskap Monica Green har om vilka åtgärder för jämställdhet
              som behövs i vårt samhälle klara av att använda pengarna på de
              låga nivåer som det innebär.
            </seg>
            <seg n="fcd067cd">
              Jag har i alla fall lyckats, Monica Green, att under första året
              med regeringen fatta beslut om särskilda jämställdhetsåtgärder
              som kostat 48 miljoner kronor förutom de 100 miljoner som har
              gått till verksamheterna i kommuner och landsting för att vara
              sjyst och jämföra. Hur kan man då ha mage att säga: Varför används
              inte pengarna? Idéerna finns, men de måste beredas.
            </seg>
            <seg n="513c38c9">
              Hur kommer det sig att du, Monica Green, med alla de idéer som
              fanns hos dig inte kunde se till att din regering kunde genomföra
              dessa olika åtgärder under den tid när ni hade möjlighet att göra
              det? Tolv år hade Socialdemokraterna på sig att genomföra alla
              dessa jämställdhetsåtgärder, men vi kan se att pengarna blev kvar
              i kassan. Det är beklagligt.
            </seg>
          </u>
          <note type="speaker" n="8ef9ab41">
            Anf. 117 MONICA GREEN (s):
          </note>
          <u who="Q3358763" xml:id="i-db951d2298095b96-3" n="2fd8b60b">
            <seg n="e1779c3d">
              Herr talman! Nu vänder Nyamko Sabuni på steken. Anfall är bästa
              försvar, tänker hon säkert när hon säger att vi inte använde alla
              våra medel. Men det är en borgerlig regering nu, och när hon tog
              över sade Nyamko Sabuni: Jag behöver inte vara feminist, utan
              jag ska minsann visa i praktisk handling att jag gör alla dessa
              åtgärder. Men i stället frös pengarna inne.
            </seg>
            <seg n="101a813b">
              Jag måste ändå kommentera när nu Nyamko Sabuni säger att vi inte
              kom någon vart under de tolv år som vi regerade. Det är en sanning
              med modifikation. Man kanske inte ska kalla det lögn, men det
              är långt bort från sanningen. Vi vet att Sverige fick jämställdhetspriset
              i världen. Det var Sverige som flyttade fram positionerna och
              betraktades som det mest jämställda landet i världen. Det var
              Sverige som flyttade fram positionerna för kvinnor i politiken
              och som såg till att kvinnor fick möjlighet att gå ut i arbetslivet
              och rätt till heltid och så vidare.
            </seg>
            <seg n="08721fa0">
              Allt det genomfördes under vår tid, och jämställdhetsminister
              Mona Sahlin fick åka och ta emot pris av FN. Då är det magstarkt
              att stå och säga att Socialdemokraterna inte har gjort något.
              Vi har varit pionjärerna som har slagits i motvind under en lång
              tid.
            </seg>
            <seg n="8b5d5e3b">
              Jag kan ge Folkpartiet viss kredd för detta arbete, för Folkpartiet
              är det parti inom den borgerliga regeringen som i alla fall tidigare
              har stått upp för jämställdheten. Bengt Westerberg markerade tydligt
              hur viktigt det var med delad föräldraledighet och så vidare.
              Nyamko Sabuni är inte av den kalibern än, men det finns två år
              kvar för henne att visa att hon lever upp till det hon själv säger
              om att hon i praktisk handling ska visa att jämställdhetsarbetet
              ska flyttas framåt.
            </seg>
            <seg n="4162f895">
              Jag känner mig inte nöjd med detta lama svar och att Nyamko Sabuni
              säger att man måste undersöka alla projekt innan man ger ut pengar
              till dem. Man undersöker dem så länge att pengarna fryser inne.
              Då går man inte jämställdhetens väg utan ger signaler till samhället
              att vi redan är tillräckligt jämställda här i landet och inte
              behöver pengarna.
            </seg>
            <seg n="58792e13">
              Om statsrådet tycker att det är svårt att hålla på och bereda
              allt detta förstår jag inte varför hon över huvud taget ansökte
              om pengarna om hon trodde att hon inte skulle använda dem. Det
              ger signaler om att man inte hann ta hand om det och att det inte
              fanns några projekt med tillräckligt god kvalitet. Man kastade
              dessutom ut de 100 miljonerna till kommunerna väldigt sent på
              året. De har själva sagt att de skulle ha velat ha dem långt tidigare
              men att de förhoppningsvis kommer att kunna använda dem längre
              fram.
            </seg>
            <seg n="55d21b71">
              När det gäller anslagen för i år och nästa år hoppas jag att
              Nyamko Sabuni visar i praktisk handling att man kommer att använda
              årets och nästa års medel innan de fryser inne.
            </seg>
          </u>
          <note type="speaker" n="c7d2f801">
            Anf. 118 CARINA HÄGG (s):
          </note>
          <u who="Q3374704" xml:id="i-39214bc9d181ac70-0" n="a2f63b85">
            <seg n="c4b9876a">
              Herr talman! Det är en mycket intressant diskussion. Jag har
              förstått att det finns många runt om i Sverige som följer dessa
              samtal och har funderingar om vad det kan bero på att vi har hamnat
              i denna situation. Jag tror att man måste gå tillbaka till när
              regeringen och statsrådet etablerade sig i Rosenbad. Är man inte
              feminist och gör könsmaktsanalyser utan har en annan infallsvinkel
              och tänker att det är upp till var och en att fixa detta på egen
              hand ser man inte strukturerna och har därmed inte ambitionen
              att förändra strukturen, våga utmana makten och våga stå för förändringar.
              Då gör man andra prioriteringar och landar i att man inte sätter
              av tillräckligt mycket personella resurser.
            </seg>
            <seg n="85b384d7">
              På UD som ska vara ett stöd för statsrådet Nyamko Sabuni finns
              det en person som jobbar med jämställdhetsfrågor. På hennes eget
              fögderi vet vi att många har lämnat sina tjänster. Det finns mindre
              i form av personalresurser som kan arbeta med dessa frågor.
            </seg>
            <seg n="12d8a830">
              Andra förslag som vi ville se på plats, för vi vet att detta
              är ett ständigt reformarbete, var en jämställdhetsmyndighet, en
              lagstiftning för att påverka könsdiskrimineringen och utrota den
              sexualisering som vi ser i många medier. Många av de förslag vi
              hade på gång har lagts i papperskorgen. Jag tror att det återigen
              beror på de bristande analyserna.
            </seg>
            <seg n="086bb28d">
              Vi kan ha en partipolitisk debatt här, vilket jag tycker att
              vi ska ha, likväl som att vi ska debattera ute med många engagerade
              kvinnor och även män. Vi kan också titta på kommitténs kritik
              av Sverige 2008. Jag talar om Kvinnokommitténs möte i januari
              där jag vet att Nyamko Sabunis statssekreterare var med när det
              gällde själva granskningen. I februari var Nyamko Sabuni själv
              med en delegation i New York. Det är jag väl medveten om, för
              jag var själv där under samma period.
            </seg>
            <seg n="768044f3">
              Här finns kritik som är objektiv. Jag ska inte gå in på kritiken
              mot grundlagarna, för det leder för långt. Men man skulle kunna
              föra in renbeteslagstiftningen. Vi har en uppenbar diskriminering
              av samiska kvinnor. Vi behöver ha mer kunskap om kvinnokonventionen,
              Cedaw. Det talas om att den är den mest okända konventionen. Vad
              finns det för reurser för att göra den mer känd? Kan vi avskaffa
              stereotypa attityder till kön genom informationskampanjer? Vi
              ser inte de resurserna eller åtgärderna. Hur ska vi kunna arbeta
              och förstärka arbetet med att få fram kvinnor på beslutsfattande
              positioner? Vi har fått kritik för att vi inte gör tillräckligt
              på dessa områden.
            </seg>
            <seg n="c6f1b3f8">
              Ser man inte problemen så avsätter man ju vare sig de personer
              som vi nu vet inte finns kvar på departementen eller de förstärkningar
              som man lätt hade kunnat tänka sig efter att ha lyssnat på regeringsdeklarationen.
              Man hör ofta en ganska högtravande ambition. Men resurserna för
              att understödja politiken finns ju inte på plats. Det är klart
              att det blir mindre resultat. Det är ett hantverk att utforma
              regelverk för att på bästa sätt, och på ett ansvarsfullt sätt,
              också fördela ekonomiska medel. När det hantverket inte har de
              händer som skulle arbeta med det blir det mindre resultat.
            </seg>
            <seg n="96ac10cb">
              Jag tror att vi måste titta på djupet, hur man har organiserar
              sig och hur man besätter tjänster. Lägger man sedan till att man
              inte har någon könsmaktsanalys blir det inte de resultat som vi
              skulle önska. Då får kanske inte heller de åtgärder som ändå vidtas
              på sikt de effekter som vi tillsammans hade hoppats. Då tänker
              jag på handlingsplanen, som jag har välkomnat väldigt mycket,
              handlingsplanen om mäns våld mot kvinnor. I och med att man också
              lyfter in kvinnors våld mot män blir det en helt annan fråga.
              Då är man på ett sluttande plan när det gäller åtgärder över huvud
              taget.
            </seg>
          </u>
          <note type="speaker" n="a2744ec4">
            Anf. 119 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-58" n="0c401fc2">
            <seg n="1ebb9d8c">
              Herr talman! Att Sverige är världens mest jämställda land kan
              vi alla skriva under på. Men allting är relativt. Trots allt återstår
              det väldigt mycket att göra. Att tro att världens mest jämställda
              land har kommit till under de tolv år då Mona Sahlin och Jens
              Orback delade på posten som jämställdhetsminister är väl kanske
              en lite felaktig historieskrivning.
            </seg>
            <seg n="0ea7cb38">
              Jag vill ändå tacka Monica Green för att hon var så pass ödmjuk
              att hon gick tillbaka till början av 90-talet, under den förra
              borgerliga regeringen med Bengt Westerberg i spetsen. Då genomförde
              man väldigt många bra jämställdhetspolitiska åtgärder som innebar
              ett stort, kraftfullt steg framåt i jämställdhetsutvecklingen.
              Pappamånaden är ett sådant. Det faktum att vi i dag inom Regeringskansliet,
              precis som den förra regeringen, jobbar med jämställdhetsintegrering,
              det vill säga att man, när man lägger fram politiken, låter den
              granskas med jämställdhetsglasögon för att se hur den ska falla
              ut för kvinnor och män, är Bengt Westerbergs förtjänst. Att vi
              i dag har bättre statistik när det gäller jämställdhet på de olika
              områdena var också något som innebar ett steg framåt i början
              av 90-talet under den förra borgerliga regeringsperioden.
            </seg>
            <seg n="2c5a2bb3">
              Jag skulle trots allt vilja passa på att tala om vad vi har gjort
              under det första året vid makten. Det första vi kan fastställa
              är att vi inte längre fördelar några projektmedel från Regeringskansliet.
              De projektmedel som finns att fördela till jämställdhetsåtgärder,
              till organisationer, finns på Ungdomsstyrelsen. Där finns det
              pengar för organisationer som jobbar med dessa frågor att söka.
              Däremot försöker vi satsa pengar på långsiktiga strategiska åtgärder
              för att det ska bli en hållbar utveckling också på jämställdhetsområdet.
              En sådan gäller mäns våld mot kvinnor, den handlingsplan som jag
              nämnde alldeles nyss.
            </seg>
            <seg n="f78a0cb8">
              Vi satsar 800 miljoner kronor under mandatperioden. En annan
              sak handlar om insatser för att komma åt det våld och det förtryck
              som många människor i dag i Sverige upplever, det som vi kallas
              för hedersrelaterat våld och förtryck. Vi har satsat på forskning
              kring kvinnors hälsa. Vi satsar som sagt på jämställdhetsintegrering
              i kommuner och landsting. Jämställdhetsåtgärder som riktar sig
              till de nationella minoriteterna har vi faktiskt fattat beslut
              om de senaste veckorna inom Regeringskansliet. Vi jobbar för fullt
              och kommer snart att kunna fatta beslut om handlingsplan mot prostitution
              och människohandel. Likaså kommer jag snart, tillsammans med utbildningsminister
              Jan Björklund, att presentera ett åtgärdspaket när det gäller
              jämställdhet i skolan. Det är mycket som har gjorts. Det är mycket
              på gång. Men politik tar tid att bereda. Det räcker inte bara
              att prata. Det tar tid att bereda.
            </seg>
            <seg n="6991be7f">
              Sedan måste jag säga en sak. Monica Green pekar ofta på det faktum
              att jag inte kallar mig feminist. Men det räcker inte heller att
              bara kalla sig feminist. Monica Green har nämnt ett antal åtgärder
              som bör genomföras. Jag håller med dig. Det finns många brister
              och mycket att göra. Men var fanns dessa åtgärder under de tolv
              år då Mona Sahlin eller Jens Orback satt vid makten dina partikamrater?
              Var fanns dessa åtgärder då? Varför kunde inte Monica Green få
              gehör när det gäller de här pengarna även om det var små summor
              i förhållande till dessa 400 miljoner? Varför lyckades man spara
              7 miljoner år 2002, 9 miljoner år 2003, 12 miljoner år 2004, 11
              miljoner år 2005 och 3 miljoner år 2006 när man bara hade belopp
              på 25 miljoner eller 20 miljoner att hantera? Varför användes
              inte dessa pengar till vettiga jämställdhetsåtgärder redan då?
            </seg>
          </u>
          <note type="speaker" n="999487e1">
            Anf. 120 MONICA GREEN (s):
          </note>
          <u who="Q3358763" xml:id="i-db951d2298095b96-4" n="2fd8b60b">
            <seg n="1a31e373">
              Herr talman! Jo, jag brukar påpeka att jämställdhetsministern
              inte är feminist, för jag tycker att det är ett märkligt faktum
              att man inte vill se könsmaktsordningen och att ministern inte
              vill ta till sig dessa begrepp. Till och med Anders Borg påstår
              sig vara feminist, men inte jämställdhetsministern. Jag tycker
              att det är ett märkligt fenomen. Det är därför jag påpekar det.
            </seg>
            <seg n="4d4df7b2">
              Anser ministern att det numera är så att jämställdhetspolitiken
              genomsyrar allt som regeringen gör? Om inte, vad tänker jämställdhetsministern
              göra för att det faktiskt ska bli så? Vilka eftersatta områden
              mer än dem som hon tyckte att den socialdemokratiska regeringen
              borde ha gjort insatser på borde det göras mer på enligt Nyamko
              Sabuni? Vi flyttade fram positionerna rejält under vår tid. Vi
              kan aldrig slå oss för bröstet. Det är sant som jämställdhetsministern
              säger, att även om vi har varit världens mest jämställda land
              måste det återerövras om och om igen. Vi måste se till att jämställdhetsfrågorna
              alltid lyfts fram och sätts i fokus och att man vågar se att vi
              ännu inte är ett jämställt land. Man måste prata om det. Man måste
              flytta fram positionerna. Man måste ordna seminarier för beslutsfattare
              inom olika områden, och man måste se till att jämställdhetsarbetet
              hela tiden flyttar fram positionerna, för annars ramlar det bakåt.
              Och hur tänker jämställdhetsministern göra fortsättningsvis med
              de medel som ska användas framöver?
            </seg>
          </u>
          <note type="speaker" n="f5a08c00">
            Anf. 121 CARINA HÄGG (s):
          </note>
          <u who="Q3374704" xml:id="i-39214bc9d181ac70-1" n="a2f63b85">
            <seg n="63e0625f">
              Herr talman! Jag tycker självklart att det är väldigt intressant
              att diskutera vad vi har gjort i historisk tid från Socialdemokraternas
              sida, men det är inte det den här interpellationen handlar om.
              Jag tycker att vi kan återkomma till sådant i seminarier där vi
              uppmärksammar olika viktiga saker som vi har varit med om och
              kanske kopplar det till olika händelser. Det kan vara FN-konferenser
              eller uppmärksammande av kvinnofridspropositionen som ska ske
              under året. Då återkommer vi gärna till den diskussionen.
            </seg>
            <seg n="69e27fd8">
              Det börjar bli lite märkligt att man gömmer sig bakom Socialdemokraterna.
              Vi hade tidigare i veckan en debatt där vi diskuterade annat än
              jämställdhetsområdet. Då var det partikamrater till statsrådet
              som gömde sig bakom före detta statsminister Göran Perssons rygg
              och sade att man hade hört att någon hade sagt något. Det var
              ingen konkret politik. Det känns lite märkligt och nästan ironiskt
              att Folkpartiet liberalerna, som tidigare har tyckt att Margareta
              Winberg, under hennes tid som statsråd, inte var tillräckligt
              feministisk utan kanske till och med borde avgå, som det krävdes
              i några tidningsartiklar, för att hon inte var tillräckligt feministisk,
              nu är ett parti som företräds av en icke feministisk jämställdhetsminister
              men också gömmer sig bakom Göran Persson. Visst har tiderna förändrats,
              och visst har debatten förändrats.
            </seg>
            <seg n="de9a4a78">
              Jag tycker att vi ska hålla oss till det som Monica Green har
              valt att lyfta fram här i dag och att fokusera på. Monica Green
              pekade konstruktivt på vad som fattas och som behöver göras. Jag
              pekade på områden där vi har fått objektiv kritik utifrån och
              där vi har anledning att fundera över hur vi ska kunna vässa våra
              instrument. Då går det inte att svara som statssekreteraren i
              Genève på uppföljningskonferensen gjorde på frågan om varför vi
              inte har lyckats med att få en mer jämställd könsfördelning i
              bolagsstyrelserna, apropå att förslaget om en lagstiftning på
              det området har skrotats. Statssekreteraren svarade att näringslivet
              inte ville. Det är inte handlingskraft. Hur kommer man att använda
              pengarna så att vi åtminstone i väsentliga delar uppnår det som
              vi har fått kritik för utifrån, från Cedaws expertkommitté?
            </seg>
          </u>
          <note type="speaker" n="d072ca1b">
            Anf. 122 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-59" n="0c401fc2">
            <seg n="536b0e7f">
              Herr talman! Det är klart att det är jätteviktigt att vi blickar
              framåt och berättar vad vi ska göra och kanske också att vi berättar
              vad vi har gjort det senaste året. Det var den långa listan jag
              försökte läsa upp för att mina meningsmotståndare ändå skulle
              inse att regeringen har jobbat och jobbar väldigt mycket med jämställdhetsåtgärder.
              Och återigen: För den närmaste tiden tror jag att det behövs väldigt
              mycket åtgärder, till exempel när det gäller skolan. Det är där
              det ändå börjar; förskolan och grundskolan. Där måste man lägga
              en grund för jämställt tänkande.
            </seg>
            <seg n="8b0de8bd">
              Det är ändå det som är den framtida generationen. Vi jobbar på
              en handlingsplan mot prostitution och människohandel. Det är en
              annan produkt.
            </seg>
            <seg n="33c3988d">
              Jag är övertygad om att det finns mer som ska och kan göras när
              det gäller en jämställd arbetsmarknad. Jag återkommer till det.
            </seg>
            <seg n="dad15d0d">
              Jag har precis nämnt allt det viktiga men vill återigen påpeka
              att det inte räcker att prata. Politik måste beredas, och att
              bereda tar tid. Jämställdhetspolitik är framför allt tvärsektoriell
              politik. Det betyder att vi måste involvera flera olika departement.
              Bara att ta fram handlingsplanen Mäns våld mot kvinnor involverade
              fem sex departement. När man jobbar tvärsektoriellt, vilket är
              nödvändigt, tar det tid att bereda politiken.
            </seg>
            <seg n="bce30d4b">
              Vad kan vi i Regeringskansliet göra mer för att bli bättre på
              jämställdhetsintegrering i den politik som presenteras för riksdagen?
              Vi jobbar med detta. Jag tror inte att vi är fulländade. Inte
              ens den förra regeringen var fulländad på detta område. Det här
              är processer där vi hela tiden blir bättre och bättre.
            </seg>
            <seg n="178021e8">
              Vi behöver bli bättre på att använda statistik i högre utsträckning.
              Det kommer att hållas utbildning av enhetschefer för att de ska
              bli bättre på detta och kontrollera och se till att de för in
              de här perspektiven i de beredningsdokument de får. Det är framför
              allt viktigt att ha flyttat ansvaret till enhetscheferna. Tidigare
              låg ansvaret hos den som senast ankommit till enheten. Den fick
              ta ansvar för de här frågorna. Nu är det viktigt. Det är en strategisk
              fråga och den måste enhetscheferna ansvara för. Det tycker jag
              är en mycket bra reform som vi har genomfört i Regeringskansliet.
              På det sättet tror jag också att vi bättre kan garantera att vi
              blir bättre på jämställdhetsintegrering i de övriga politikområdena.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="558dfa79">
            17 § Svar på interpellation 2007/08:625 om Peking + 15
          </note>
          <note type="speaker" n="6b37a7a5">
            Anf. 123 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-60" n="0c401fc2">
            <seg n="6ac416db">
              Herr talman! Carina Hägg har frågat mig vilka initiativ jämställdhetsministern
              har tagit inför uppföljningen av Peking + 15.
            </seg>
            <seg n="3b20535c">
              Jag delar Carina Häggs uppfattning att det under de senaste åren
              visat sig att det politiska klimatet försvårat möjligheterna att
              komma vidare med de åtaganden som överenskommits i Pekingplattformen.
              Sverige har trots detta fortsatt medverka till att höja ambitionen
              på en rad områden. Med utgångspunkt i huvudtemat vid kvinnokommissionens
              session i New York tidigare i år förde Sverige bland annat fram
              och fick gehör för förslag på starka formuleringar inom områden
              som rör kvinnors och flickors levnadsvillkor och hälsa, inklusive
              sexuell och reproduktiv hälsa och rättigheter samt kvinnors förutsättningar
              och förmåga att delta i och bidra till ekonomiskt och politiskt
              beslutsfattande. Andra frågor som Sverige drev var behovet av
              könsuppdelad statistik, gender-budgeting , det vill säga att finansiera
              jämställdhetsåtgärder, genusforskning samt vikten av finansiellt
              stöd till kvinnoorganisationer och andra organisationer som arbetar
              med jämställdhet.
            </seg>
            <seg n="b79d22e3">
              Regeringen har verkat aktivt för och bidrar till en mer systematisk
              uppföljning av Pekingplattformen inom EU. Inför FN:s utvärdering
              av Peking + 15 kommer Sverige tillsammans med Tjeckien att göra
              en uppföljning och summering av EU:s arbete med att följa upp
              åtagandena i Pekingplattformen. Resultatet kommer att presenteras
              i en EU-rapport som jag har för avsikt att överlämna till ministerrådet
              under det svenska ordförandeskapet i EU. Spanien kommer sedan
              under sitt ordförandeskap, våren 2010, att lämna rapporten till
              FN:s kvinnokommission inför uppmärksammandet av Peking + 15.
            </seg>
          </u>
          <note type="speaker" n="5b5ef76e">
            Anf. 124 CARINA HÄGG (s):
          </note>
          <u who="Q3374704" xml:id="i-39214bc9d181ac70-2" n="a2f63b85">
            <seg n="4c18e697">
              Herr talman! Jag tycker att det här är en väldigt viktig interpellation
              inte på så sätt att vi kommer att komma fram till alla slutsatser
              och ha allt på plats med den här interpellationen. Det krävs att
              vi återkommer fortlöpande tills uppföljningen är klar och vi kan
              se resultatet. Vi har tid på oss. Vi är inte för tidigt ute, men
              vi är ändå i ett tidigt skede. Det är oerhört viktigt att initiera
              de här frågorna medan vi har möjlighet att inkludera så många
              fler i arbetet.
            </seg>
            <seg n="f5b94c72">
              Vi vet hur många som var intresserade och tog del i kvinnokonferensen
              en gång i Peking. Jag var själv där som privatperson. Det var
              så givande och spännande, men det gav också resultat. Ett resultat
              var allt engagemang. Det engagemanget har vi att ta tag i. Många
              av de människorna och många av organisationerna är intresserade
              av att ta del i uppföljningsarbetet i nationella arrangemang,
              i ett arbete i europeiska regionala konferenser och kanske kan
              vi också åstadkomma något riktigt bra internationellt.
            </seg>
            <seg n="c835f1b0">
              Då krävs det något annat än vad jag ser här. Vi har bara konturerna
              av arbetet än så länge. Det är ett ganska kort svar. Man säger
              att man tänker arbeta tillsammans med Tjeckien. Det tycker jag
              är väldigt bra. Det är ett spännande land. De behöver uppbackning
              och vi kan inspirera varandra i det här arbetet. De båda länderna
              ska göra en summering till EU:s arbete. Det ska följas upp med
              åtaganden och sedan ska det bli en EU-rapport.
            </seg>
            <seg n="fdcdff2a">
              Vad är det som får regeringen och statsrådet Nyamko Sabuni att
              tro att vi på det här sättet kan flytta fram positionerna tillsammans
              med EU? Jag hoppas att det ska vara möjligt, men vi ser att vi
              under de år som har gått sedan konferensen i Peking hölls och
              sedan Pekingplattformen antogs har haft en backlash på delar av
              de här områdena. Vi har fått kämpa hårt för att upprätthålla det
              som vi trodde var uppnått av oss. Vi har tvärtom pressats tillbaka.
            </seg>
            <seg n="71455dd7">
              Nyamko Sabuni hänvisar till sitt besök i New York och FN i februari.
              Vi har varit inne på det i en tidigare interpellationsdebatt också.
              Vi kunde vid det tillfället konstatera att det inte fanns någon
              EU-position. EU kunde inte tala med en röst. Det är bra om Sverige
              kan hålla ett eget anförande och vi som nation kan understryka
              vad vi i den här kammaren tycker är viktigt. Vi ska ju dra lärdom
              av det.
            </seg>
            <seg n="12d0627d">
              Vad är det som säger att vi blir eniga genom att arbeta fram
              ett dokument? Då krävs det ett helt annat grundarbete tillsammans
              med våra europeiska kolleger. Då tror jag att man brett måste
              involvera parlamentariker och samverka med NGO:er och engagerade
              institutioner.
            </seg>
            <seg n="724e995f">
              Det är ju viktigt att vi kan visa vad vi har uppnått. Det får
              inte innebära att vi måste visa på bakslag och att vi inte har
              kommit framåt. Vi har mycket mer att göra. Det här räcker inte.
              Det finns ett anslag. Det ska vi ta vara på, men det räcker dessvärre
              inte. Vi har i en tidigare interpellation också tittat på det
              som vi som land har fått kritik för. Vi vet att inte alla resurser,
              det gäller även de personella, finns på plats som vi skulle behöva
              för att göra ett riktigt bra nationellt resultat att föra in i
              rapporten.
            </seg>
            <seg n="19413191">
              Det finns många frågetecken efter det här svaret. Å andra sidan
              är vi i ett tidigt skede. Det finns möjlighet att rätta till detta
              på vägen. Jag vet att det redan nu finns ett engagemang hos flera
              kvinnoorganisationer. De står bara och väntar på att tas till
              vara.
            </seg>
            <seg n="b69a30bc">
              Kommer Nyamko Sabuni att ta vara på det? Vad kan vi mer förvänta
              oss av det här arbetet? Det här räcker inte. Vi förväntar oss
              mer av regeringen och jämställdhetsministern.
            </seg>
          </u>
          <note type="speaker" n="75ff3e68">
            Anf. 125 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-61" n="0c401fc2">
            <seg n="bc9470bc">
              Herr talman! Som Carin Hägg mycket väl känner till bygger det
              internationella samarbetet på ömsesidig respekt och på att vi
              är suveräna stater. Inget land kan tvinga ett annat att utföra
              vissa åtaganden om det landet vägrar att göra det. Man utbyter
              erfarenheter, man förhandlar, och så får man se var man landar.
            </seg>
            <seg n="c4e08723">
              EU-länderna bestämde sig väldigt tidigt för att arbeta utifrån
              indikatorer på de olika områdena för att leva upp till Pekingplattformen.
              Vi ser till att varje ordförandeland tar fram de indikatorerna.
              Slovenien tar nu fram indikatorer på rubriken Flickebarn. Vi vet
              att Frankrike så småningom kommer att ta fram indikatorer när
              det gäller kvinnor och väpnade konflikter.
            </seg>
            <seg n="80cd6855">
              Utifrån de indikatorerna kan vi se hur länderna lever upp till
              Pekingplattformen. Vår uppgift blir att följa upp och summera
              det som har skett under de här åren. Det aktiva arbetet pågår
              ständigt mellan tjänstemän på Regeringskansliet, andra tjänstemän
              i andra länder och tjänstemän i kommissionen.
            </seg>
            <seg n="75c54201">
              Carina Hägg har väldigt bra insyn i och information om vad som
              pågår. Om Carina Hägg vill hålla kontakt med de parlamentariska
              kollegerna framför allt i andra EU-länder är det bra att hon gör
              det.
            </seg>
            <seg n="57686e9e">
              De ideella organisationerna använder vi mycket i vårt arbete.
              Jag har ett jämställdhetsråd regelbundet där jag träffar organisationerna.
              Vi utbyter erfarenheter. De har varit med och arbetat fram den
              politik som regeringen har presenterat för riksdagen det senaste
              året. Arbetet pågår för fullt.
            </seg>
            <seg n="693d3a53">
              Det är viktigt med de förhandlingar som vi nu ska bedriva inom
              EU när det gäller sexuell och reproduktiv hälsa. Jag kan verkligen
              beklaga att vi på kvinnokommissionen i FN för första gången på
              många år inte lyckades tala med en röst. Förhandlingar pågår för
              fullt.
            </seg>
            <seg n="68a93b8e">
              Ingångsvärdet för mig är att vi ska återgå till de positioner
              som vi hade. Vi måste kunna säga att detta är kvinnors rättigheter
              och att kvinnor har rätt till sin kropp och till sin integritet.
            </seg>
            <seg n="ba9f7a19">
              Jag kan i dag inte säga exakt var detta landar. Men jag har stora
              förhoppningar om att tiden är på vår sida och att vi kommer att
              finna goda lösningar på detta område.
            </seg>
            <seg n="248ebe90">
              Men återigen vill jag säga att Carina Hägg som riksdagsledamot
              kan göra nytta. De ideella organisationerna gör det, och vi inom
              Regeringskansliet fortsätter också vårt arbete.
            </seg>
            <seg n="e5b29c2b">
              Vid möten med mina ministerkolleger runt om i Europa tar jag
              hela tiden upp dessa frågor. Det närmaste mötet kommer att vara
              i Tallinn, där jag kommer att diskutera dessa frågor med våra
              baltiska vänner men framför allt med mina nordiska ministerkolleger.
              Jag menar att det är viktigt att vi här går samman i Norden och
              ser till att föra fram vår ståndpunkt i EU.
            </seg>
            <seg n="f4c71c80">
              Även om Sverige var ensamt om att i FN föra fram ståndpunkten
              om en sexuell och reproduktiv hälsa måste vi ändå vara stolta
              över att vi fick in dessa skrivningar i de produkter som kom fram
              från kvinnokommissionen. Bara det är en framgång. Även om EU inte
              talade med en röst lyckades den svenska rösten vara stark nog
              för att vi skulle lyckas hela vägen. Det tycker jag att det finns
              anledning att vara stolt över.
            </seg>
          </u>
          <note type="speaker" n="7e2de594">
            Anf. 126 CARINA HÄGG (s):
          </note>
          <u who="Q3374704" xml:id="i-39214bc9d181ac70-3" n="a2f63b85">
            <seg n="89824400">
              Herr talman! Jag delar statsrådets uppfattning eftersom jag utgår
              från att vi är eniga. När man kommer fram till väldigt viktiga
              ståndpunkter finns det inte möjligheter för oss att kompromissa
              utifrån hur majoriteten ser ut i dag i kammaren. Men jag tolkar
              jag att det finns ett brett stöd för sexuell och reproduktiv hälsa
              och rättigheter. Då är det bättre att vi talar med egen röst.
              Generellt vill man kompromissa, och man hoppas att det på sikt
              ska leda till att det steg för steg tas gemensamma kliv framåt.
            </seg>
            <seg n="8d30efc8">
              Men under senare har det blivit väldigt tydligt att det på detta
              område finns svårigheter att komma framåt, särskilt när det gäller
              rättigheter i fråga om reproduktiv hälsa. När vi talar om rätten
              till abort har det varit mycket besvärligt.
            </seg>
            <seg n="eafdca07">
              Det gäller då att vi samverkar med de krafter som står upp för
              det som vi kom fram till tillsammans med de olika länderna under
              Pekingkonferensen och att vi kan leva upp till förväntningarna
              från alla de 40 000 besökare som var i Peking under denna period,
              från alla som följde detta från sina hemländer och från alla som
              har fortsatt att arbeta med dessa frågor.
            </seg>
            <seg n="be05c5c6">
              Även om det var 189 deltagande regeringar som i Peking antog
              denna deklaration och handlingsplan för jämställdhetsarbete måste
              vi samverka. Och det är så många fler än regeringarna som måste
              vara involverade om vi ska kunna leva upp till det som vi förhoppningsvis
              tillsammans ser som viktigt och det som vi har åtaganden kring.
            </seg>
            <seg n="b2755ff0">
              Det finns tolv kritiska områden som lyfts fram, nämligen den
              feminiserade fattigdomen, kvinnors rätt till undervisning och
              utbildning, kvinnors hälsa, våld mot kvinnor, kvinnor i väpnade
              konflikter, kvinnor som beslutsfattare, kvinnor med ekonomisk
              makt, jämställdhetsintegrering, kvinnors brist på åtnjutande av
              de mänskliga rättigheterna, kvinnor och medier, kvinnor och miljö
              och unga flickors situation.
            </seg>
            <seg n="81160e06">
              Jag skulle vilja slå ett slag för en mycket bra bok som har kommit
              och som heter Jämställdhet är en mänsklig rättighet . Det är en
              handbok om FN:s kvinnokonvention och Pekingplattformen. Det är
              Unifem Sverige som har gett ut den. Den har jag fått efter att
              jag skrev denna interpellation. Men den kommer att kunna vara
              ett viktigt bidrag för att diskutera dessa frågor fram till att
              vi har gjort denna uppföljning av Peking + 15.
            </seg>
            <seg n="f1b9a9a0">
              Men fortfarande återstår många av frågorna och många av åtgärderna.
              När vi talar om dem i Unifem vet jag utifrån de signaler som jag
              har fått från New York att man är undrande över att man har fått
              minskade anslag från Sverige. Jag har inga svar på dessa frågor.
              Men frågorna ställs, och jag hoppas att man kommer att ställa
              dem direkt till regeringen och borgerliga företrädare i riksdagen
              eftersom jag inte har dessa svar i min hand. Vi vet att regeringen
              till exempel inte har lyft fram några namn och inte är engagerad
              i EU:s jämställdhetsmyndighet som upprättas i Vilnius, vilket
              jag tycker är beklagligt.
            </seg>
            <seg n="836d6c56">
              Vi ska vara måna om och stödja uppbyggandet av institutioner.
              Vi ska stödja människor som får positioner. Vi ska hjälpa till
              att nominera så att svenskar kan få viktiga positioner på jämställdhetsområdet.
              Det finns så mycket som vi kan göra som vi inte har tagit tag
              i än.
            </seg>
            <seg n="e51c7109">
              Men ska jag tolka jämställdhetsministern på det sättet att det
              är det som är beskrivet i svaret som också kommer att vara det
              slutliga svaret och att det inte bara är som jag hade hoppats
              konturerna till någonting som vi parlamentariker och regeringen
              tillsammans med det civila samhället kan fylla? Då skulle det
              bli så mycket starkare. Vi kan inte göra så här stora åtaganden
              en och en, utan det är det samlade arbetet som ger kraften.
            </seg>
            <seg n="52f466b0">
              Jag samarbetar mycket med parlamentariker ute i Europa men även
              på andra håll. Jag ser det som viktigt. Jag ser också att regeringarna
              har ett viktigt arbete. Men vi måste samverka med de olika nivåerna.
            </seg>
            <seg n="aae62766">
              När vi arbetar i motvind på det sättet som vi gör när det gäller
              abortfrågan och frågan om rättigheter när det gäller reproduktiv
              hälsa har vi inte råd att avstå från att just samverka.
            </seg>
          </u>
          <note type="speaker" n="fb8e9ab7">
            Anf. 127 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-62" n="0c401fc2">
            <seg n="51284bf8">
              Herr talman! Varken jag eller regeringen avser att sluta samverka.
              Tvärtom ska vi föra den tradition som vi är väldigt duktiga på
              vidare, det vill säga att vi ska vara bra på förhandlingar och
              att vi ska vara bra på samarbete, internt och nationellt i vårt
              land men också regionalt och globalt. Vi ska förmedla våra erfarenheter
              på olika områden. Trots allt, som vi sade i den förra debatten,
              är Sverige världens mest jämställda land. Jag tror att det finns
              väldigt mycket för oss att lära ut men att det också finns väldigt
              mycket för oss att lära från andra. Den traditionen kommer att
              fortsätta. Där är ideella organisationer involverade. I detta
              arbete är parlamentariker i riksdagen och i andra delar av Europa
              och världen involverade.
            </seg>
            <seg n="c56f7b05">
              För egen del tycker jag också att vi bör lägga mycket mer kraft
              på jämställdhetsperspektiv i det som kallas Lissabonprocessen,
              där det nu finns viktiga dokument som ska utvärderas, och att
              vi också ser till att det i tillväxt- och sysselsättningspolitik
              tas hänsyn till kvinnors möjligheter att kombinera yrkesliv och
              familjeliv.
            </seg>
            <seg n="e4a8d0ba">
              Vi fortsätter vårt samarbete med Medelhavsländerna, det som kallas
              Barcelonaprocessen. Det är jätteviktigt. Under vårt ordförandeskap
              ska vi se till att ordna ett ministermöte där vi ska diskutera
              hur man kan stärka kvinnors roll i samhället. Också detta är väldigt
              viktiga åtgärder.
            </seg>
            <seg n="54270540">
              Jag ser inte att vi på något sätt har lämnat den tradition som
              vi är bra på. Tvärtom ska vi fortsätta den.
            </seg>
            <seg n="b4cfb869">
              Om Carina Hägg ser ytterligare möjligheter att förstärka den
              är hon välkommen att tala med oss i Regeringskansliet. Men, som
              sagt, jag tror inte att vi har olika uppfattningar på detta område.
            </seg>
            <seg n="62f53861">
              Däremot vill jag återigen poängtera att vi är suveräna stater.
              Vi utbyter erfarenheter och kunskaper. Men vi tvingar inte andra
              att göra det som de själva inte vill göra.
            </seg>
            <seg n="55ea3510">
              Vårt sätt att i EU följa upp det arbete som vi gör är via de
              indikatorer som vi lägger fram på olika områden. Det är genom
              att följa upp, summera och lämna detta till kommissionen. Sedan
              får vi se hur det blir. De länder som inte lever upp till Peking
              + 15 får väl helt enkelt bakläxa. Men jag utgår ifrån och hoppas
              verkligen att vi alla ska kunna presentera ett positivt och bra
              resultat så att vi kan vara stolta över den rapport som vi så
              småningom ska lämna över till FN:s kvinnokommission.
            </seg>
          </u>
          <note type="speaker" n="174f8539">
            Anf. 128 CARINA HÄGG (s):
          </note>
          <u who="Q3374704" xml:id="i-39214bc9d181ac70-4" n="a2f63b85">
            <seg n="64874e01">
              Herr talman! För att kunna arbeta för en mer jämställd värld
              och för att kunna uppfylla Pekingplattformen och andra åtaganden
              kommer vi att behöva ett konstruktivt arbete som behöver ekonomiska
              resurser och personella resurser som stöd. Vi behöver en stor
              mobilisering och en stor medvetenhet bland både män och kvinnor.
              Vi behöver analysera samhällsutveckling och beslut ur ett maktanalysperspektiv.
              Vi behöver ha feministiska ögon. Detta kommer att ta tid. Vi måste
              vara medvetna om det. Vi har jobbat länge, och vi kommer dessvärre
              att få jobba länge än, och vi måste jobba så mycket som möjligt
              tillsammans.
            </seg>
            <seg n="a6d666e2">
              Jag tolkar det som att det finns öppningar från regeringens sida
              att man ändå vill göra mer än det som jag talade om att jag ändå
              ser konturerna av. Jag hoppas att det är konturer och att vi kan
              fylla det med mer.
            </seg>
            <seg n="9f9a9c21">
              I svaret står: Spanien kommer sedan under sitt ordförandeskap,
              våren 2010, att lämna rapporten till FN:s kvinnokommission inför
              uppmärksammandet av Peking + 15.
            </seg>
            <seg n="6fdd7b3a">
              Då kommer vi att kräva mer arbete för att den här rapporten ska
              kunna vara samlad och att den ska kunna vara bra och inte innebära
              ytterligare ett bakslag. Då krävs det mer än vad som redovisas
              i detta dokument. Vi kommer också att behöva plattformar för att
              diskutera detta. Vi behöver nationella och regionala konferenser.
              Jag tänker på Europarådet. Och vi behöver ha ett internationellt
              avstamp utifrån Peking + 15 men också för att blicka framåt. Då
              räcker inte detta. Då krävs det mer.
            </seg>
            <seg n="4726c530">
              Jag skulle gärna vilja att jämställdhetsministern här och nu
              också sade att hon är beredd att under sitt ansvar avsätta medel
              och resurser och ta initiativ för att detta arbete ska bli bra.
            </seg>
            <seg n="7e5d300a">
              Vi har samma ambitioner, hoppas jag, till exempel att rätten
              till abort och reproduktiva rättigheter ska ingå tillsammans med
              alla de indikatorer som jag pekat på. Men jag vet att det är ett
              område som är särskilt svårt.
            </seg>
          </u>
          <note type="speaker" n="24e095d3">
            Anf. 129 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-f0a431f89ba70cd6-63" n="0c401fc2">
            <seg n="2162b1fb">
              Herr talman! Att vi ska leverera produkter som håller kvalitet
              och som vi kan vara stolta över, vare sig det handlar om kommissionen
              i EU eller kvinnokommissionen i FN, är alltid ingångsvärde och
              utgångspunkt för en svensk regering. Jag skulle vilja säga oavsett
              vilken. Den traditionen tänker jag fortsätta med. Den rapport
              som ska levereras ska hålla kvalitet. Min förhoppning är att alla
              länder har levt upp till kraven i de indikatorer som vi satt upp
              och att vi kan visa på ett resultat som kan vara förebild för
              övriga regioner och länder i världen.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="65140dd8">
            18 § Svar på interpellation 2007/08:601 om avvisningar till Irak
          </note>
          <note type="speaker" n="996b9ede">
            Anf. 130 Statsrådet TOBIAS BILLSTRÖM (m):
          </note>
          <u who="unknown" xml:id="i-20cdbfee9e5f3cf6-0" n="64e7c90c">
            <seg n="ad915a90">
              Herr talman! Amineh Kakabaveh har frågat mig vad jag avser att
              göra för att Migrationsverket i samband med avvisningsbeslut på
              ett konkret sätt försäkrar sig om kvinnors rätt och materiella
              möjlighet till liv och personlig säkerhet i länder, stater och
              kulturer där det förekommer hedersrelaterat våld. Amineh Kakabaveh
              har också frågat vad jag avser att göra för att Migrationsverkets
              personal ska ges möjligheter att förkovra sig i frågor som rör
              sådana länder, stater och kulturer. Slutligen har Amineh Kakabaveh
              frågat vilka åtgärder jag avser att vidta för att se till att
              överenskommelsen om konsulatet i Hewler/Erbil inte medför någon
              kollektiv hantering av flyktingärenden utan att varje flyktings
              rätt att få sitt ärende korrekt och omsorgsfullt prövat som individuellt
              fall fullt ut respekteras.
            </seg>
            <seg n="6044345c">
              De två första frågorna handlar i grunden om kompetensförsörjning
              och kvalitetssäkring av Migrationsverkets arbete med asylfrågorna.
              Regeringen följer kontinuerligt detta inom ramen för den årliga
              budgetprocessen.
            </seg>
            <seg n="f05e9998">
              I samband med ändringen av flyktingbestämmelsen, för att inkludera
              förföljelse på grund av kön eller sexuell läggning, uttalade regeringen
              i proposition 2005/06:6 att bedömningen av asylskäl som har med
              förföljelse på grund av kön eller sexuell läggning att göra förutsätter
              noggranna utredningar och goda kunskaper om förhållandena i den
              asylsökandes hemland, inte minst vad gäller synen på könsroller
              och sexuell läggning. Regeringen påtalade också att de ansvariga
              myndigheterna ska se till att handläggare och beslutsfattare får
              nödvändig och relevant utbildning rörande de särskilda problemområden
              som är förknippade med förföljelse på grund av kön eller sexuell
              läggning.
            </seg>
            <seg n="0738b8b1">
              Regeringen gav i regleringsbrevet för 2007 Migrationsverket i
              uppdrag att redovisa hur kvaliteten i bland annat asylärenden
              tillförsäkrats och utvecklats. I uppdraget ingick också att redovisa
              hur verket utvecklar och upprätthåller en egen landkunskap samt
              följer utvecklingen och tillämpar rättspraxis och landpraxis.
            </seg>
            <seg n="336fc554">
              Regeringen påtalade även att verket ska se till att personalen
              har ändamålsenlig kompetens och goda kunskaper om mänskliga rättigheter.
              Migrationsverket fick också i uppdrag att särskilt uppmärksamma
              frågor som rör kvinnor och HBT-personer i utbildningshänseende
              samt att rapportera om vilka åtgärder som vidtagits avseende utbildning
              om mänskliga rättigheter. Migrationsverket har i en återrapportering
              den 14 maj 2007 och i årsredovisningen för 2007 redovisat de åtgärder
              som vidtagits.
            </seg>
            <seg n="f1c5c64b">
              I regleringsbrevet för 2008 gav regeringen Migrationsverket i
              uppdrag att redovisa hur myndigheten beaktar frågor om mänskliga
              rättigheter i genomförandet av verksamheten samt beskriva arbetet
              med att bibehålla och utveckla personalens sakkunskap i dessa
              frågor. Verket ska på samma sätt redovisa hur man arbetar med
              frågor som rör kvinnors villkor.
            </seg>
            <seg n="d4c82616">
              Mitt svar i denna del är att Migrationsverket har i uppdrag att
              se till att handläggningen håller rätt kvalitet och att regeringen
              kontinuerligt följer Migrationsverkets arbete med kvalitetssäkring
              av prövning och beslut i asylärenden samt arbetet med mänskliga
              rättigheter, kvinnors villkor och tillgången till aktuell, relevant
              och tillförlitlig landinformation.
            </seg>
            <seg n="a5dcc4e1">
              Beträffande svaret på Amineh Kakabavehs tredje fråga vill jag
              inledningsvis säga att det inte har fattats något beslut om att
              inrätta ett konsulat i Erbil.
            </seg>
            <seg n="6e4812c1">
              I förhandlingarna om återtagandeavtal med Irak har det aldrig
              varit fråga om att ett bestämt antal personer ska avvisas, som
              Amineh Kakabaveh tycks tro. Det har i stället gällt att få accept
              för principen om staternas skyldighet att återta sina egna medborgare.
              Avtalet, som ingicks den 18 februari i år, innebär självklart
              inte att utlänningslagens regler om en individuell prövning av
              varje ärende sätts ur spel. I avtalet betonas att återvändande
              i första hand ska ske självmant men att återvändande även kan
              ske med tvång om asylskäl eller annan grund för uppehållstillstånd
              inte finns i det enskilda fallet. Återtagandeavtalet innebär att
              det nu finns en samsyn i denna fråga mellan Sveriges och Iraks
              regeringar. En eventuell etablering av ett konsulat i Erbil skulle
              inte heller på något sätt påverka tillämpningen av utlänningslagen.
            </seg>
            <seg n="b7186b12">
              Jag vill för övrigt påpeka att Irak är en federal stat som bland
              annat omfattar den irakiska regionen Kurdistan, som styrs av Kurdistans
              regionala regering, KRG. Det är därför helt naturligt att Sverige
              har slutit avtal med centralregeringen. Det är centralregeringen
              som är ansvarig för avtal med främmande stater och för alla utrikesfrågor
              i Irak.
            </seg>
          </u>
          <note type="speaker" n="541256a3">
            Anf. 131 AMINEH KAKABAVEH (v):
          </note>
          <u who="unknown" xml:id="i-83831469d120c646-0" n="64e7c90c">
            <seg n="52335635">
              Herr talman! Jag ber att få tacka dig, migrationsministern, för
              svaret. Anledningen till att jag ställde de här frågorna var att
              det i kurdiska medier förekom uppgifter om att den svenska regeringen
              har gjort upp med regeringen i Bagdad om avvisning av ett stort
              antal kurder, ca 4 000, i utbyte mot att Sverige skulle förlägga
              ett konsulat till Hewler/Erbil i irakiska Kurdistan. Men jag ville
              i sammanhanget ta upp utvisningshotade kvinnor som har flytt på
              grund av hedersrelaterat våld och sökt skydd i Sverige, men som
              trots detta ska skickas tillbaka till Irak och Kurdistan, och
              ett antal anmärkningsvärda fall.
            </seg>
            <seg n="30391a96">
              Migrationsverket redogör i sitt svar för de åtgärder som regeringen
              vidtagit, vad som stått att läsa i olika regleringsbrev och vilka
              uppdrag regeringen gett Migrationsverket. Det är en ganska diger
              lista med uppdrag. Många av dem har handlat om kompetenshöjning
              och kvalitetssäkring när det gäller Migrationsverkets personal.
              Denna redogörelse är säkert helt korrekt, men att påstå att de
              ansträngningar som regeringen gjort därmed skulle vara tillräckliga
              är något helt annat. Jag frågade inte vad migrationsministern
              gjort. Jag frågade vad han avsåg att göra. Mina frågor var inte
              formulerade i imperfektum utan i futurum. Det handlade om åtgärder
              i framtiden.
            </seg>
            <seg n="8ed1fe38">
              Anledningen till att jag ställde frågorna är att jag har stött
              på asylfall som enligt mitt förmenande har handlagts bortom allt
              vett och sans. Det handlar om kvinnor som hotas av hedersrelaterat
              våld i norra Irak, Kurdistan, om de avvisas. Här har Migrationsverket
              inte alls klart för sig hur det ser ut när det gäller hedersrelaterat
              våld. Man påstår helt frankt att myndigheterna i irakiska Kurdistan
              har möjlighet att ge kvinnorna skydd. Den uppgiften är helt felaktig.
            </seg>
            <seg n="6a2551c3">
              Det finns möjligheter, men de är ynkligt små och fullständigt
              otillräckliga. De består av en form av skyddshäkte för en kortare
              tid. Efter en tid måste kvinnorna därifrån. Hoten ligger kvar,
              och risken att bli mördad skjuts upp bara en tid. Detta kallar
              jag inte kvalitetssäkring. Snarare blir resultatet en än mer utstuderad
              form av psykisk tortyr. Migrationsministern kan inte tala om stor
              kompetens hos Migrationsverket, när man uppenbarligen inte tar
              med i beräkningen att Kurdistans regionala regering rapporterade
              att bara under 2007 mördades 225 kvinnor. De hade bränts eller
              skjutits till döds eller helt enkelt slagits ihjäl. Enligt en
              FN-rapport får polisen två till tre hot om hedersrelaterat våld
              varje dag.
            </seg>
            <seg n="f7c41207">
              Säkerhet för avvisade kvinnor finns i praktiken inte, bara på
              papperet. Vad som står på papperet saknar för mig helt betydelse,
              och det stämmer inte med verkligheten.
            </seg>
          </u>
          <note type="speaker" n="e69e0920">
            Anf. 132 Statsrådet TOBIAS BILLSTRÖM (m):
          </note>
          <u who="unknown" xml:id="i-20cdbfee9e5f3cf6-1" n="64e7c90c">
            <seg n="524bba88">
              Herr talman! Först och främst tycker jag att det är viktigt att
              klargöra, som jag har redogjort för i mitt svar, att det i avtalet
              eller i något annat återtagandeavtal som Sverige har med en annan
              stat inte finns något som talar om ett särskilt antal personer
              som ska återsändas.
            </seg>
            <seg n="50b83962">
              Jag vet inte heller var siffran 4 000 kommer ifrån. I dagsläget
              är det inte mer än 1 500 irakiska medborgare som efter att ha
              fått avslag på sina ansökningar om uppehållstillstånd ska återvända
              till Irak. Hur många av dessa som kommer från den irakiska regionen
              i Kurdistan går inte att säga. Jag vill även här poängtera att
              Sverige inte återsänder flyktingar, utan de som ska återvända
              är personer som inte har ansetts vara i behov av skydd eller som
              inte heller har andra skäl att få uppehållstillstånd.
            </seg>
            <seg n="09c0de8f">
              Amineh Kakabaveh lyfter frågan om vem som ska få stanna i Sverige
              och inte. Först och främst är det viktigt att klargöra att varje
              asylansökan ska bedömas mot bakgrund av de individuella omständigheterna
              i det enskilda fallet. Det är den ordning som vi har. Det är möjligt
              att Amineh Kakabaveh har stött på fall som hon har synpunkter
              och åsikter kring. Men det är inte relevant i den här diskussionen,
              eftersom det är enskilda myndigheter och domstolar som gör bedömningarna
              inom ramen för ett rättssäkert system.
            </seg>
            <seg n="ddf20c78">
              Grunderna för om en person ska ges skydd anges i utlänningslagen.
              Det är, som ledamoten säkert vet, Migrationsverket som gör bedömningen
              i första instans, och beslutet prövas av migrationsdomstolarna
              efter ett överklagande. Det finns inte någon möjlighet för regeringen
              att påverka de bedömningar som görs i de enskilda ärendena.
            </seg>
            <seg n="7281af49">
              Hur kan vi då säga att kvinnor som skickas tillbaka kan få ett
              skydd i andra delar av Kurdistan eller i skyddat boende? Det var
              den fråga som ställdes i interpellationen. Det finns en möjlighet
              att göra bedömningen att det finns ett inre flyktalternativ. Det
              är en internationellt vedertagen princip. Den ska dock användas
              med försiktighet.
            </seg>
            <seg n="af7a4467">
              När det gäller att bedöma om det finns ett internt flyktalternativ
              ska Migrationsverket och migrationsdomstolarna ta ställning till
              om den enskilde har tillgång till ett effektivt skydd mot förföljelse
              i hemlandet. Det måste finnas en realistisk möjlighet till försörjning
              och förutsättningar att leva på ett sätt som inte innebär onödigt
              lidande eller umbäranden. Vidare måste den enskildes personliga
              förhållanden och de allmänna förhållandena i landet beaktas.
            </seg>
            <seg n="07ff4e5f">
              Den information som finns tillgänglig om förekomsten av hedersrelaterad
              brottslighet mot kvinnor i den kurdiska regionen är samstämmigt
              negativ. Men det är, som jag redan har sagt, omständigheterna
              i det enskilda fallet som ska bedömas, och den bedömningen görs
              av Migrationsverket och migrationsdomstolarna.
            </seg>
            <seg n="557c4c13">
              Regeringens roll i det här sammanhanget är att se till att Migrationsverket
              uppfyller de krav som regeringen har ställt på att personalen
              har ändamålsenlig kompetens och tillräckliga kunskaper för att
              göra rättvisa bedömningar i dessa svåra ärenden. Detta är, som
              jag har sagt, något som vi kontinuerligt gör inom ramen för den
              årliga budgetprocessen.
            </seg>
            <seg n="ad83a4be">
              Något som jag tycker är viktigt att peka på är att vår ordning
              är rättssäker och ger möjlighet för den enskilde att framföra
              sina synpunkter och få dem prövade i domstol. Jag har svårt att
              tänka mig något annat system som på ett bättre sätt garanterar
              att människor får presentera sin berättelse, lägga fram sina skäl,
              får berätta om det hot som man upplever mot sig själv och få den
              saken prövad. Jag har därför ingen anledning att klandra våra
              processer eller vår ordning i de här frågorna, även om man säkert
              kan arbeta med saker och ting och få det att fungera ännu bättre.
              Det gör regeringen genom de översyner och utvärderingar som just
              nu pågår av den nya instans- och processordningen för utlännings-
              och medborgarskapsärenden.
            </seg>
          </u>
          <note type="speaker" n="e783460b">
            Anf. 133 AMINEH KAKABAVEH (v):
          </note>
          <u who="unknown" xml:id="i-83831469d120c646-1" n="64e7c90c">
            <seg n="fa7ac4f8">
              Herr talman! Jag delar inte migrationsministerns uppfattning
              att det är så säkert att situationen i enskilda fall säkras i
              migrationsdomstolar eller hos enskilda myndigheter. Vi vet nämligen
              att enligt det avtal som Sveriges regering och Bagdads regering
              slöt i Amman den 18 februari handlar det om 1 700 människor som
              kom till Sverige 2001 och ansökte om uppehållstillstånd men som
              absolut inte får stanna. De stod här utanför för några timmar
              sedan. De har bott i Sverige och känner sig som svenskar. De jobbar
              och bor här fast de inte har uppehållstillstånd. Det handlar egentligen
              inte så mycket om enskilda.
            </seg>
            <seg n="150a400f">
              Migrationsministern förklarar att avvisningarna av kurder via
              Bagdad i första hand ska ske frivilligt men att de även kan ske
              med tvång. Det är praktiskt taget ingen som vill återvända till
              Kurdistan och Irak via Bagdad. Alltså avvisas alla i realiteten
              med tvång, även de som är fullständigt försvarslösa.
            </seg>
            <seg n="23fb0fe9">
              Jag tänker på Shwan Abdul, som bott och levt i Sverige i fem
              år. Han var allvarligt krigsskadad och måste ha en speciell rullstol,
              en rullstol i vilken han kunde ligga, inte sitta. Han behövde
              dygnetruntvård. Han fördes med tvång i ambulans till Arlanda för
              tre veckor sedan. Väl i Bagdad blev han berövad sin rullstol.
              Inom parentes sagt: När Carl Bildt och migrationsministern befann
              sig i Bagdad och bar skottsäkra västar berövades Shwan sin rullstol.
              Ödets lotter faller ibland mycket olika. Shwan hade lite tur i
              oturen. Han har en bror i Erbil vilken han kunde vända sig till
              vid tillfället. Men brodern har inte möjligheter att ta hand om
              sina barn. För mig är detta ren och skär inhumanism. Här är det
              något som är felaktigt och inte fungerar. Här är det något som
              gått fullständigt fel.
            </seg>
            <seg n="25d1afe7">
              Min fråga återstår: Vad avser migrationsministern att göra åt
              fall som de jag har nämnt här? Jag fruktar nämligen att dessa
              enskilda fall inte är så enskilda.
            </seg>
            <seg n="40933845">
              När det gäller kurdiska kvinnor som hotas av avvisning vill jag
              påpeka att det inte duger att hänvisa till regeringens proposition
              från 2005/06 om förföljelse av bland annat kvinnor. Vi vet att
              69 kvinnor avvisades under förra året och att det i år finns 20
              ärenden hos polisen för avvisning. Själv har jag kontakt med ett
              antal kvinnor som flytt undan tvångsäktenskap. Om de inte underkastar
              sig hotar döden.
            </seg>
            <seg n="b7568f3e">
              Jag vill avsluta med ett påpekande när det gäller Sveriges relation
              till Irak och KRG i norra Irak. Migrationsministern påstår att
              Sverige inte sluter avtal om avvisning med KRG utan centralt med
              Bagdad. Likafullt har uppenbarligen både den förra socialdemokratiska
              regeringen och den nuvarande borgerliga regeringen förhandlat
              med den kurdiska regeringen om ifall man kan ta emot från Sverige
              avvisade kurder men fått nej. Sverige frågade upprepade gånger
              under tre års tid.
            </seg>
          </u>
          <note type="speaker" n="6f85ee94">
            Anf. 134 Statsrådet TOBIAS BILLSTRÖM (m):
          </note>
          <u who="unknown" xml:id="i-20cdbfee9e5f3cf6-2" n="64e7c90c">
            <seg n="a13cd686">
              Herr talman! För det första kan jag inte kommentera enskilda
              fall, och det hoppas jag att riksdagsledamoten är medveten om.
            </seg>
            <seg n="74d73793">
              För det andra har vi inte, som Amineh Kakabaveh sade, ingått
              avtalet med Bagdads regering. Vi har ingått avtalet med Iraks
              regering. Och det finns bara en federal regering i Irak som har
              ansvar och ingår de här avtalen.
            </seg>
            <seg n="82551b2c">
              Det är Sveriges ståndpunkt att alla stater har en skyldighet
              att ta emot sina egna medborgare. I vissa fall har det visat sig
              nödvändigt att använda sig av återtagandeavtal för att underlätta
              återvändandet. Sverige har ingått ett tjugotal sådana avtal och
              har alltså sedan den 18 februari 2008 också ett avtal med Irak.
            </seg>
            <seg n="1bdc2f79">
              Hur ser då återvändandet till Irak ut? De senaste åren har ett
              hundratal irakiska medborgare som fått avslag på sina asylansökningar
              återvänt självmant varje år, också till Erbil, för övrigt i stark
              kontrast till vad Amineh Kakabaveh tycks tro. I år har vi sett
              en ökning av självmant återvändande. Bara sedan januari och fram
              till nu har 200300 personer självmant återvänt till Irak.
            </seg>
            <seg n="eb23ef60">
              Sedan återtagandeavtalet trädde i kraft har under de första månaderna
              endast ett fåtal avvisningar verkställts genom polisens försorg.
              Fram till i dag rör det sig om ett tiotal personer, och verkställigheterna
              sker numera kontinuerligt.
            </seg>
            <seg n="c30526fd">
              Sverige är det land i Europa som haft den största inströmningen
              av asylsökande från Irak. Enbart under förra året kom över 18
              000 irakiska asylsökande till vårt land. Bland dessa finns det
              personer som är kurder och har sitt ursprung i den irakiska regionen
              Kurdistan, men majoriteten kommer från andra delar av landet.
              Många asylsökande har fått stanna, men alla har inte bedömts vara
              i behov av skydd. Och de som inte har ansetts ha skäl till uppehållstillstånd
              ska återvända.
            </seg>
            <seg n="53a3d57c">
              Som jag nämnt tidigare är det fullt naturligt att Sverige har
              slutit avtal med centralregeringen som är ansvarig för avtal med
              främmande stater och för alla utrikesfrågor i Irak. Från den svenska
              regeringens sida respekterar och stöder vi Iraks suveränitet och
              territoriella integritet. Vår utgångspunkt kan inte vara någon
              annan än att ett avtal med den federala regeringen i Bagdad gäller
              för hela landet. Vi utgår från att Irak fullföljer sina åtaganden
              enligt avtalet. Hur Irak sedan organiserar sig för att fullfölja
              dessa åtaganden är en intern irakisk angelägenhet.
            </seg>
            <seg n="0f90a361">
              Från svensk sida ser vi tydligt att säkerhetsläget i den irakiska
              regionen Kurdistan är mer förmånligt än i andra delar av Irak.
              Mot den bakgrunden skulle det naturligtvis vara att föredra för
              alla parter om ett återvändande av irakiska medborgare från den
              kurdiska regionen kunde ske direkt till regionen, inte enbart
              via Bagdad eller andra delar av Irak. Men vi välkomnar dock ytterligare
              dialog det vill jag gärna säga i den här interpellationsdebatten
              och samarbete med såväl den irakiska regeringen som KRG om dessa
              viktiga frågor. De mänskliga banden mellan den irakiska regionen
              Kurdistan och Sverige är många. Vi tror från regeringens sida
              att svenska företag och biståndssatsningar skulle kunna spela
              en viktig roll för utvecklingen i regionen. Det finns också ett
              intresse för en svensk närvaro i den regionen. Men vi får vänta
              med att ta ställning till en sådan närvaro och hur den i så fall
              skulle se ut till dess att vi har öppnat vår ambassad i Bagdad.
            </seg>
            <seg n="eda60dc7">
              Avslutningsvis: Det är helt avgörande att en asylsökande som
              har fått avslag på sin asylansökan efter en rättssäker process
              återvänder till sitt hemland för att asylsystemet inte ska förlora
              sin legitimitet och undergrävas på sikt. Jag kan beklaga att representanter
              för Vänsterpartiet i kammaren så sällan lyfter fram den aspekten
              och nödvändigheten när vi har den här typen av diskussioner.
            </seg>
          </u>
          <note type="speaker" n="a74827de">
            Anf. 135 AMINEH KAKABAVEH (v):
          </note>
          <u who="unknown" xml:id="i-83831469d120c646-2" n="64e7c90c">
            <seg n="689015ac">
              Herr talman! Jag tycker att det är lika beklagligt med behandlingen
              av människor som Shwan och Rêzan. 87 procent av Rêzans lungor
              fungerar inte. Hon ligger på sjukhuset, på intensivvården i Göteborg.
              Hon ska skickas iväg sedan. Det är det som är beklagligt.
            </seg>
            <seg n="3f55e2f3">
              Det finns en lag. Den ska fungera, och den ska gälla för alla.
              Enligt FN:s stadgar ska det inte skickas flyktingar till ett land
              där det pågår väpnad konflikt. Men den svenska regeringen gör
              det. Det här är inte enskilda fall som någon vänsterpartist sitter
              eller står här i kammaren och hävdar något om. Det handlar om
              kollektiv bestraffning. Vi pratar om 1 700 som har kommit 2001,
              och jag pratar om 4 000 kurder och irakier. Här handlar det inte
              bara om kurderna. Det handlar om kvinnor och handikappade.
            </seg>
            <seg n="b2c42be7">
              Jag håller med dig. Många vill åka tillbaka, javisst. Det är
              de som har bott i Sverige, England eller Kanada, utbildat sig
              och skaffat välstånd. De kan berika sitt eget hemland. Men de
              därifrån som är utsatta kan inte göra det, de som verkligen söker
              skydd i Sverige, för att de känner att Sverige är ett humanistiskt
              land; här kan man ta hand om dem. Men tyvärr vill den här regeringen
              inte göra det.
            </seg>
            <seg n="2ae8dc2c">
              För att förhandla med KRG måste man ha en uppfattning om när
              KRG är en part i avtalet. De här människorna skickas till Kurdistan.
              Jag misstänker att migrationsministern inte känner till den irakiska
              författningen i detalj; det är inte något lättillgängligt dokument.
              Men där står faktiskt att KRG har rätt att sluta avtal med främmande
              makt. Det har skett, med USA, Japan och ett antal andra länder.
              Det är viktigt för den svenska regeringen att vända sig till KRG
              och inte till den irakiska regeringen, som enligt FN inte har
              legitimitet. Det är inte en regering vald av folket.
            </seg>
          </u>
          <note type="speaker" n="ec1b3b8f">
            Anf. 136 Statsrådet TOBIAS BILLSTRÖM (m):
          </note>
          <u who="unknown" xml:id="i-20cdbfee9e5f3cf6-3" n="64e7c90c">
            <seg n="8f1daeae">
              Herr talman! Det här är inte lätt materia. Det är alltid komplicerat
              att diskutera frågor som handlar om huruvida människor ska få
              lov att stanna i Sverige. Men jag vill passa på att försöka redogöra
              lite mer i detalj, på den korta tid som är kvar, för vad som egentligen
              är sant och riktigt i diskussionen.
            </seg>
            <seg n="d4928d3b">
              Som jag har redogjort för i mitt svar finns det ingenting i avtalet
              eller i något annat återtagandeavtal som Sverige har med någon
              annan stat som talar om ett särskilt antal personer som ska återsändas.
              Det tycker jag att Amineh Kakabaveh ska sluta prata om. Det finns
              inte någon sådan siffra.
            </seg>
            <seg n="c820793c">
              Också frågan om Sverige som humanistiskt land nämndes. Jag vågar
              nog påstå att det inte finns något annat land i världen, i varje
              fall om man tittar på vår historia, som gör så mycket för människor
              som flyr undan förtryck och förföljelse. När det gäller den irakiska
              gruppen har vi, om man tittar i den europeiska kretsen, tagit
              ett extra stort ansvar. Det gör vi med glädje från svensk sida.
              Vi ställer upp för de människor som har det svårt. Men det är
              helt orimligt att man ska få lov att stanna i Sverige utan att
              en prövning har skett bara för att man kommer från Irak.
            </seg>
            <seg n="f85de4ae">
              Här ser vi dock skillnaden mellan Amineh Kakabavehs och mitt
              synsätt. Jag anser att den som är i behov av skydd ska få det
              om man efter avslutad prövning via Migrationsverket och migrationsdomstolarna
              konstaterar att de kriterier som finns uppfylls. Jag konstaterar
              att vi inte är överens i den frågan och inte heller i frågan om
              den rättssäkra processens betydelse, som jag tycker att man ska
              respektera. Jag tycker också att det här är lite beklagligt, för
              det gör att debatten blir väldigt skev. Jag trodde att vi skulle
              kunna mötas någonstans på mitten, men det blir lite svårt när
              man underkänner de processer som en enig riksdag har kommit överens
              om även Vänsterpartiet medverkade 2006 när vi lade fast principerna
              för den nya instans- och processordningen.
            </seg>
            <seg n="d463a9b3">
              Med dessa ord konstaterar jag att det likafullt har varit en
              intressant debatt. Vi har fått möjlighet att bryta våra åsikter.
              Jag tackar för det och konstaterar att regeringens politik på
              området ligger fast.
            </seg>
          </u>
          <note n="c7144abb">
            Överläggningen var härmed avslutad.
          </note>
          <note n="c3ef8469">
            19 § Hänvisning av ärenden till utskott
          </note>
          <note n="2014aaea">
            Föredrogs och hänvisades
          </note>
          <note n="94762f44">
            20 § Bordläggning
          </note>
          <note n="e30ea617">
            Anmäldes och bordlades
          </note>
          <note n="a97bb1dd">
            21 § Anmälan om interpellationer
          </note>
          <note n="d081e967">
            Anmäldes att följande interpellationer framställts
          </note>
          <note n="3ae704fd">
            den 9 maj
          </note>
          <note n="03210072">
            Jasenko Omanovic
          </note>
          <note n="d31087a9">
            Lars Lilja
          </note>
          <note n="b3abe2b8">
            Alf Eriksson
          </note>
          <note n="03210072">
            Jasenko Omanovic
          </note>
          <note n="d31087a9">
            Lars Lilja
          </note>
          <note n="1bf01f80">
            Lena Olsson
          </note>
          <note n="3bb88506">
            Alice Åström
          </note>
          <note n="faf18695">
            LiseLotte Olsson
          </note>
          <note n="5fedc0c4">
            Staffan Anger
          </note>
          <note n="a173b4ca">
            Maryam Yazdanfar
          </note>
          <note n="faf18695">
            LiseLotte Olsson
          </note>
          <note n="a173b4ca">
            Maryam Yazdanfar
          </note>
          <note n="a173b4ca">
            Maryam Yazdanfar
          </note>
          <note n="dc772e01">
            Interpellationerna redovisas i bilaga som fogats till riksdagens
            snabbprotokoll tisdagen den 13 maj.
          </note>
          <note n="77c71d5a">
            22 § Anmälan om frågor för skriftliga svar
          </note>
          <note n="78037a6b">
            Anmäldes att följande frågor för skriftliga svar framställts
          </note>
          <note n="3ae704fd">
            den 9 maj
          </note>
          <note n="0433b0b1">
            Gunnar Sandberg
          </note>
          <note n="dc5707af">
            Mikael Oscarsson
          </note>
          <note n="ebd96b9f">
            Fredrik Schulte
          </note>
          <note n="ea7860d7">
            Magdalena Andersson
          </note>
          <note n="00cda1ed">
            Hans Olsson
          </note>
          <note n="d4b5906b">
            Cecilia Widegren
          </note>
          <note n="6b99a5bc">
            Johan Löfstrand
          </note>
          <note n="164e52da">
            Gunvor G Ericson
          </note>
          <note n="d31087a9">
            Lars Lilja
          </note>
          <note n="a36efa56">
            Ronny Olander
          </note>
          <note n="80923f60">
            Kurt Kvarnström
          </note>
          <note n="f9b003d0">
            Jan R Andersson
          </note>
          <note n="90c6abf7">
            Margareta Cederfelt
          </note>
          <note n="9ccb9671">
            Anne Marie Brodén
          </note>
          <note n="933e9dd0">
            Eva Olofsson
          </note>
          <note n="164e52da">
            Gunvor G Ericson
          </note>
          <note n="4a17464f">
            Frågorna redovisas i bilaga som fogats till riksdagens snabbprotokoll
            tisdagen den 13 maj.
          </note>
          <note n="1375f1a3">
            23 § Kammaren åtskildes kl. 16.16.
          </note>
          <note n="e612c996">
            Förhandlingarna leddes
          </note>
          <note n="bc3033aa">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
