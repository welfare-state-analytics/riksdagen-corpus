<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200708--109</head>
        <docDate when="2008-05-12">2008-05-12</docDate>
      </div>
    </front>
    <body>
      <div type="commentSection" xml:id="i-6ufjDwrhhZLQGDdRcgxVv9">
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=1"/>
        <note xml:id="i-KJhq89FJ2aW5g14cfECzVp">
          Riksdagens protokoll
        </note>
        <note xml:id="i-QvPH9dc2oL357Tnyek4uxi">
          2007/08:109
        </note>
        <note xml:id="i-81phWB2tQkKWn3PHqgERhh">
          Måndagen den 12 maj
        </note>
        <note xml:id="i-Km96ZK2ccciVXV7EgQjnAR">
          Kl. 12:00 - 15:55
        </note>
      </div>
      <div type="commentSection" xml:id="i-TpsFM6xG8MQWi8gtcR2g3j">
        <note xml:id="i-5pdgZW2PSA1dY5wjYGNfKc">
          1 § Justering av protokoll
        </note>
        <note xml:id="i-Hm9qUoLNJPUkMwM2C2BPQh">
          Justerades protokollen för den 5 och 6 maj.
        </note>
      </div>
      <div type="commentSection" xml:id="i-HARwDbVyk1WQeovg8tsxpf">
        <note xml:id="i-9Ue7xDAxy8WkNaGo7geiX2">
          2 § Meddelande om frågestund
        </note>
        <note xml:id="i-5efeXLS3GXs1XpssQtXzqB">
          Tredje vice talmannen meddelade att vid frågestunden torsdagen
          den 15 maj kl. 14.00 skulle frågor besvaras av statsminister Fredrik
          Reinfeldt (m).
        </note>
      </div>
      <div type="debateSection" xml:id="i-KCMR5TizEn4fN2Adjm4C9G">
        <note xml:id="i-Uipc4GiSKMpSvsihax24Ha">
          3 § Aktuell debatt: De fackliga rättigheterna i EU
        </note>
        <note type="speaker" xml:id="i-HAWiNfjSavFizU1q8qtLXQ">
          Anf. 1 ULF HOLM (mp):
        </note>
        <u xml:id="i-bcbdbaadba654d82-0" next="i-bcbdbaadba654d82-1" who="Q520956">
          <seg xml:id="i-YarjxJWGNB2Fmqn6i8fjRW">
            Fru talman! Vi i Miljöpartiet är glada över att få detta tillfälle
            att i en aktuell debatt diskutera frågan om fackliga rättigheter
            i EU. Jag vill tacka talmannen för att möjlighet kunde beredas
            i en så hektisk period under riksdagsåret.
          </seg>
        </u>
        <u xml:id="i-bcbdbaadba654d82-1" prev="i-bcbdbaadba654d82-0" who="Q520956" next="i-bcbdbaadba654d82-2">
          <seg xml:id="i-WMiuwyxZTDDGynEEBnEUQM">
            Bakgrunden till vår begäran är givetvis det faktum att EG-domstolen
            i flera uppmärksammade fall nu har tolkat EU:s lagstiftning så
            att den fria rörligheten för tjänster och alltså företag väger
            tyngst i förhållande till arbetsrättsliga krav på lika löner.
          </seg>
        </u>
        <u xml:id="i-bcbdbaadba654d82-2" prev="i-bcbdbaadba654d82-1" who="Q520956" next="i-bcbdbaadba654d82-3">
          <seg xml:id="i-KnAHtQCESs9nmggZuFQuKx">
            Med rätta är många arbetstagare och aktiva i fackföreningen förvånade
            och också förbaskade och oroliga över vad EU håller på med och
            vad som kan vänta framöver. Konsekvensen kan bli att den svenska
            modellen med kollektivavtal som grundbult därmed inte står lika
            stark och skyddad som tidigare.
          </seg>
        </u>
        <u xml:id="i-bcbdbaadba654d82-3" prev="i-bcbdbaadba654d82-2" who="Q520956" next="i-bcbdbaadba654d82-4">
          <seg xml:id="i-LndmpANUHxErXSAnBGo8bk">
            Regeringen har tillsatt en utredning för att närmare belysa konsekvenserna
            och åtgärderna med anledning av en av domarna från EG, nämligen
            Lavaldomen. Den utredningen ska vara klar den 15 december. Utredningen
            ska dock bara lämna förslag på åtgärder i svensk lagstiftning.
            Det torde vara helt uppenbart att frågan också måste lyftas upp
            utifrån ett EU-perspektiv, främst med krav på ändringar i det
            så kallade utstationeringsdirektivet. Detta kräver givetvis initiativkraft
            och agerande i EU från den borgerliga regeringen.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=2"/>
        <u xml:id="i-bcbdbaadba654d82-4" prev="i-bcbdbaadba654d82-3" who="Q520956" next="i-bcbdbaadba654d82-5">
          <seg xml:id="i-UvMjJyw28d35MCYAY2h1bR">
            Så sent som förra torsdagen, vid riksdagens frågestund, sade
            EU-minister Cecilia Malmström bestämt nej till att ta några initiativ,
            och hon såg inte ens nyttan av det.
          </seg>
        </u>
        <u xml:id="i-bcbdbaadba654d82-5" prev="i-bcbdbaadba654d82-4" who="Q520956" next="i-bcbdbaadba654d82-6">
          <seg xml:id="i-eagrVPCguQFEGoNKMReEu">
            Det som Miljöpartiet vill ha svar på i dag under denna aktuella
            debatt är när regeringen tänker agera för att ta initiativ i EU
            för att förhindra lönedumpning. Vad anser Moderaternas stödpartier
            i regeringen Centern, Folkpartiet och Kristdemokraterna?
          </seg>
        </u>
        <u xml:id="i-bcbdbaadba654d82-6" prev="i-bcbdbaadba654d82-5" who="Q520956">
          <seg xml:id="i-4sj9mf1DNfW95Suii8wYWT">
            En sak är klar: Miljöpartiet tänker inte acceptera lönedumpning
            och kräver ett agerande från regeringen.
          </seg>
        </u>
        <note type="speaker" xml:id="i-ShrmbQVSFTJ6Gvif3Loqoc">
          Anf. 2 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-7" next="i-bcbdbaadba654d82-8" who="Q3504785">
          <seg xml:id="i-Bugbjkqx1Cm5nbstJ7dbQs">
            Fru talman! Grunden för regeringens ekonomiska politik är att
            alla som har möjlighet ska arbeta och göra rätt för sig. Hela
            vår politik är inriktad på arbetslinjen. Människor måste jobba
            och företagen ska kunna skapa jobb om Sverige ska stå rikt och
            starkt i den globala konkurrensen. Samma sak gäller i hela EU.
          </seg>
        </u>
        <u xml:id="i-bcbdbaadba654d82-8" prev="i-bcbdbaadba654d82-7" who="Q3504785" next="i-bcbdbaadba654d82-9">
          <seg xml:id="i-XGz31KntxVBM7XpQTNv6zK">
            Gemensamma utmaningar vinner på samarbete. Inom ramarna för det
            europeiska samarbetet möjliggörs också för vårt land att verka
            för svenska intressen som ökad frihandel, en fungerande inre marknad
            och ett bättre klimat.
          </seg>
        </u>
        <u xml:id="i-bcbdbaadba654d82-9" prev="i-bcbdbaadba654d82-8" who="Q3504785" next="i-bcbdbaadba654d82-10">
          <seg xml:id="i-H7LzfCHRhyKftBtV1qDEuv">
            Sverige är en aktiv och konstruktiv kraft i Europeiska unionen.
            I det dagliga arbetet möts vi, förhandlar, diskuterar och utbyter
            erfarenheter. Jag träffar mina europeiska motsvarigheter, arbetsmarknadsministrarna,
            flera gånger varje år. På tjänstemannanivå pågår ett kontinuerligt
            samarbete och utbyte.
          </seg>
        </u>
        <u xml:id="i-bcbdbaadba654d82-10" prev="i-bcbdbaadba654d82-9" who="Q3504785" next="i-bcbdbaadba654d82-11">
          <seg xml:id="i-GapYP825tpc6d9ezioZR7e">
            Vi är nu 27 medlemsstater med olika arbetsmarknadsmodeller och
            delvis olika syn på förhållandet mellan skydd för arbetstagare
            och friheten att tillhandahålla tjänster. Jag följer och deltar
            förstås i den europeiska debatten mycket noga.
          </seg>
        </u>
        <u xml:id="i-bcbdbaadba654d82-11" prev="i-bcbdbaadba654d82-10" who="Q3504785" next="i-bcbdbaadba654d82-12">
          <seg xml:id="i-FDwjdsyRZnZrqueDNHDU8s">
            Det är klart att frågan om fackliga rättigheter i synnerhet efter
            Lavaldomen är politiskt viktig och intressant. Det är mycket sannolikt
            att den blir ett element i valrörelsen inför Europaparlamentsvalet.
            Det har blivit ännu tydligare efter Rüffertdomen som ju rör en
            situation i EU:s största medlemsstat.
          </seg>
        </u>
        <u xml:id="i-bcbdbaadba654d82-12" prev="i-bcbdbaadba654d82-11" who="Q3504785" next="i-bcbdbaadba654d82-13">
          <seg xml:id="i-XRP23g63J8CBRV3wg4qYUa">
            Här har vi frågor som rör förhållandena mellan arbetstagare och
            arbetsgivare, mellan fackliga rättigheter och fri rörlighet, mellan
            olika medlemsstater och mellan EU och medlemsstaterna. Det är
            viktiga och centrala frågor som självklart ska diskuteras.
          </seg>
        </u>
        <u xml:id="i-bcbdbaadba654d82-13" prev="i-bcbdbaadba654d82-12" who="Q3504785" next="i-bcbdbaadba654d82-14">
          <seg xml:id="i-JVF2GXM1bqajotwSUaGyR5">
            Som alltid i en sådan situation förekommer det mycket av rallarsvingar
            och slående på trummor. För mig har utgångspunkten från början
            varit mycket tydlig. Jag beklagade utgången av Lavalmålet. Samtidigt
            har jag varit, och är fortsatt, övertygad om att vi i Sverige
            kan finna en tillfredsställande lösning som gör att vår modell
            fungerar lika bra också i det nya rättsläget. Detta kräver insatser
            av regering och riksdag och av arbetsmarknadens parter. Det är
            naturligt i en arbetsmarknadsmodell som vår.
          </seg>
        </u>
        <u xml:id="i-bcbdbaadba654d82-14" prev="i-bcbdbaadba654d82-13" who="Q3504785" next="i-bcbdbaadba654d82-15">
          <seg xml:id="i-EXV8zqDWcfgKYM7qvcQcra">
            EG-domstolen bekräftar i Lavaldomen att vår kollektivavtalsmodell,
            inklusive rätten till stridsåtgärder mot arbetsgivare från en
            annan medlemsstat, är förenlig med EG-rätten. Det är ett viktigt
            och positivt utslag från domstolen.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=3"/>
        <u xml:id="i-bcbdbaadba654d82-15" prev="i-bcbdbaadba654d82-14" who="Q3504785" next="i-bcbdbaadba654d82-16">
          <seg xml:id="i-6qqWzfnBjeafF3GRrJBWAb">
            Problemet i Lavalmålet var att kollektivavtalet inte var tillräckligt
            förutsägbart och transparent och att avtalet innehöll villkor
            som man inte, enligt EG-rätten, har rätt att kräva att Laval skulle
            tillämpa. Domstolen menade vidare att den så kallade lex Britannia
            i medbestämmandelagen strider mot EG-rätten.
          </seg>
        </u>
        <u xml:id="i-bcbdbaadba654d82-16" prev="i-bcbdbaadba654d82-15" who="Q3504785" next="i-bcbdbaadba654d82-17">
          <seg xml:id="i-45cbcj9u2QZwQN5iZ2ZR8s">
            Det har på senare tid förekommit en koppling från riksdagsledamöter
            och andra mellan EG-domstolens Lavaldom och Sveriges ratifikation
            av Lissabonfördraget. Det har sagts att vi inte ska ratificera
            Lissabonfördraget innan en social klausul har lagts till som kan
            garantera fackliga rättigheter och den svenska modellen.
          </seg>
        </u>
        <u xml:id="i-bcbdbaadba654d82-17" prev="i-bcbdbaadba654d82-16" who="Q3504785" next="i-bcbdbaadba654d82-18">
          <seg xml:id="i-SirrEabfAYihvtP5C6t2Vn">
            Lissabonfördraget har förhandlats färdigt och undertecknats av
            samtliga stats- och regeringschefer i EU. Nu pågår ratificeringsprocessen
            i medlemsstaterna och flera länder har redan antagit fördraget.
            Riksdagen kommer att rösta om det senare i höst. Lissabonfördraget
            ändrar inte förutsättningarna för den svenska modellen där kollektivavtal
            och en tydligt reglerad konflikträtt står i centrum.
          </seg>
        </u>
        <u xml:id="i-bcbdbaadba654d82-18" prev="i-bcbdbaadba654d82-17" who="Q3504785" next="i-bcbdbaadba654d82-19">
          <seg xml:id="i-9NXSEH8zZieDsugkt5JwbN">
            I likhet med till exempel LO anser jag att Lissabonfördraget
            stärker arbetstagarnas rättigheter. Det nya fördraget erkänner
            ju uttryckligen arbetsmarknadens parters betydelse och respekten
            för deras självständighet. Kollektivavtal och rätten till stridsåtgärder
            skrivs in. Eftersom dessa rättigheter står med i stadgan för grundläggande
            rättigheter blir de rättsligt bindande. Det anges också att man
            ska ta hänsyn till olika länders arbetsmarknadsmässiga traditioner.
          </seg>
        </u>
        <u xml:id="i-bcbdbaadba654d82-19" prev="i-bcbdbaadba654d82-18" who="Q3504785" next="i-bcbdbaadba654d82-20">
          <seg xml:id="i-Apy1xWsRCq8Rj4LrdAuNR5">
            Det nya fördraget innebär att det politiska beslutsfattandet
            inom EU blir effektivare. EU får ett bättre fungerande samarbete.
            Därför är det min åsikt att riksdagen i höst bör rösta ja till
            fördraget som det ligger. Vissa ledamöter har väckt frågan om
            att öppna utstationeringsdirektivet för omförhandling och revidering.
          </seg>
        </u>
        <u xml:id="i-bcbdbaadba654d82-20" prev="i-bcbdbaadba654d82-19" who="Q3504785" next="i-bcbdbaadba654d82-21">
          <seg xml:id="i-T1S6DzQbyd366MWUq7sK3o">
            Låt mig börja med att konstatera följande: De 27 medlemsländernas
            olika arbetsmarknadsmodeller och delvis olika syn på skyddet av
            arbetstagare och friheten att tillhandahålla tjänster medför stora
            utmaningar. Verkligheten är att det mest sannolika är att vi inte
            skulle komma någonstans alls om vi öppnade direktivet för revidering,
            precis som rådet under många år inte har kunnat enas om ett nytt
            och bättre arbetstidsdirektiv, ett välkommet bemanningsföretagsdirektiv
            eller ett tjänstepensionsdirektiv, för att nämna några utestående
            frågor på arbetsmarknadsområdet.
          </seg>
        </u>
        <u xml:id="i-bcbdbaadba654d82-21" prev="i-bcbdbaadba654d82-20" who="Q3504785" next="i-bcbdbaadba654d82-22">
          <seg xml:id="i-ckKPpUwSjf6Ldknp8YR7h">
            Skulle eventuella förhandlingar om ett reviderat utstationeringsdirektiv
            gå i mål finns det dessutom en överhängande risk att en sådan
            kompromiss går i en riktning som vi inte vill gå i.
          </seg>
        </u>
        <u xml:id="i-bcbdbaadba654d82-22" prev="i-bcbdbaadba654d82-21" who="Q3504785" next="i-bcbdbaadba654d82-23">
          <seg xml:id="i-GfgS1U7fnXNyTLyaKapNKn">
            Det är lätt att, som vissa i oppositionen gör, gå in och kräva
            en revidering. Skillnaden är att jag sitter i regeringen och måste
            ta ett ansvar för det som jag säger. Jag kan inte kosta på mig,
            som vissa gör, att längta tillbaka till ett rättsläge som vi hade
            före domen, utan vi måste nu hantera den situation som vi har.
          </seg>
        </u>
        <u xml:id="i-bcbdbaadba654d82-23" prev="i-bcbdbaadba654d82-22" who="Q3504785" next="i-bcbdbaadba654d82-24">
          <seg xml:id="i-QJ2gNu5jMc4rLRYKadHJ1M">
            Som bekant argumenterade vi i Lavalmålet i EG-domstolen, liksom
            den tidigare regeringen, för tolkningen att utstationeringsdirektivet
            tillåter att man i värdlandet kräver mer än minimivillkor för
            de utstationerade arbetstagarna. Lavaldomen har på sina håll tolkats
            som att det inte längre är möjligt.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=4"/>
        <u xml:id="i-bcbdbaadba654d82-24" prev="i-bcbdbaadba654d82-23" who="Q3504785" next="i-bcbdbaadba654d82-25">
          <seg xml:id="i-T5HW87VudFpM8swQtmKj9X">
            Men jag säger som jag har gjort hela tiden: Lavaldomen innebär
            inte slutet på den svenska modellen. Lavaldomen innebär inte att
            det nu blir fritt fram för lönedumpning i Sverige. Det är fortfarande
            upp till medlemsstaterna att bestämma minimilöner, och i Sverige
            bestäms dessa i kollektivavtal. Lavaldomen ändrar inte på detta.
          </seg>
        </u>
        <u xml:id="i-bcbdbaadba654d82-25" prev="i-bcbdbaadba654d82-24" who="Q3504785" next="i-bcbdbaadba654d82-26">
          <seg xml:id="i-597iBNisd6XVowGvjeBq49">
            Domstolen accepterar vår modell med kollektivavtalsbaserade minimilöner
            förutsatt att avtalen uppfyller kraven på transparens och förutsägbarhet.
            Det tycker jag i sig är ett ganska rimligt krav. Förutsägbarhet
            och transparens kan faktiskt också minska svartjobbandet eftersom
            det här, precis som på andra områden, gäller att det ska vara
            lätt att göra rätt och därmed mindre lockande att göra fel.
          </seg>
        </u>
        <u xml:id="i-bcbdbaadba654d82-26" prev="i-bcbdbaadba654d82-25" who="Q3504785" next="i-bcbdbaadba654d82-27">
          <seg xml:id="i-R577qmHgBioURQVokAFcKs">
            Frågan måste nu lösas på hemmaplan. Den nyligen tillsatta Lavalutredningen
            arbetar med att se över vilka förändringar som behöver vidtas
            i svensk lagstiftning. Arbetet sker i mycket nära samråd med parterna.
          </seg>
        </u>
        <u xml:id="i-bcbdbaadba654d82-27" prev="i-bcbdbaadba654d82-26" who="Q3504785" next="i-bcbdbaadba654d82-28">
          <seg xml:id="i-CTozUvwTxbyTmBfSx5HbC3">
            Jag är övertygad om att utredningen tillsammans med arbetsmarknadens
            parter kommer att hitta nationella lösningar som är i linje med
            både den svenska modellen och EG-rätten. Det som bör göras på
            EU-nivå är att man fortsätter att arbeta med ett bättre genomförande
            av utstationeringsdirektivet och med utbyte av information med
            mera.
          </seg>
        </u>
        <u xml:id="i-bcbdbaadba654d82-28" prev="i-bcbdbaadba654d82-27" who="Q3504785" next="i-bcbdbaadba654d82-29">
          <seg xml:id="i-AKX2Qhdz3vZCprbt3L9L5r">
            Många av de problem som ofta förknippas med utstationering av
            arbetskraft bottnar snarare i olika former av illegalt arbete
            och är en fråga som ska hanteras med helt andra verktyg än en
            ändring av utstationeringsdirektivet.
          </seg>
        </u>
        <u xml:id="i-bcbdbaadba654d82-29" prev="i-bcbdbaadba654d82-28" who="Q3504785" next="i-bcbdbaadba654d82-30">
          <seg xml:id="i-Suf3oRsypWq6oD7aRMVaHL">
            Kommissionen arbetar nu för att på olika sätt förbättra medlemsstaternas
            genomförande av direktivet. Kommissionen har bland annat kommit
            med en rekommendation om ökat administrativt samarbete, och regeringen
            är mycket positiv till detta arbete.
          </seg>
        </u>
        <u xml:id="i-bcbdbaadba654d82-30" prev="i-bcbdbaadba654d82-29" who="Q3504785" next="i-bcbdbaadba654d82-31">
          <seg xml:id="i-Hwj3yBTxm6vatP1VWFpkM1">
            Kommissionen är dessutom på väg att tillsätta en högnivågrupp
            som ska jobba med tillämpningen av direktivets regler i medlemsstaterna
            och bestå av experter från de olika länderna. Även arbetsmarknadens
            parter föreslås få en roll i den gruppen. Sverige kommer självklart
            att delta aktivt också i detta arbete.
          </seg>
        </u>
        <u xml:id="i-bcbdbaadba654d82-31" prev="i-bcbdbaadba654d82-30" who="Q3504785" next="i-bcbdbaadba654d82-32">
          <seg xml:id="i-4tc24L3USgxJtsXS6qhqgS">
            Vidare kommer kommissionen i slutet av juni att presentera ett
            socialt paket som ytterligare kommer att stärka de sociala frågorna
            inom EU.
          </seg>
        </u>
        <u xml:id="i-bcbdbaadba654d82-32" prev="i-bcbdbaadba654d82-31" who="Q3504785">
          <seg xml:id="i-646oWnqNftbcH4rSHxFcoG">
            Fru talman! Jag vill med detta försäkra riksdagens ledamöter
            att regeringen är mycket aktiv och arbetar konstruktivt för att
            upprätthålla förståelsen för den svenska arbetsmarknadsmodellen
            i EU. Jag är övertygad om att vi tillsammans kommer att nå nationella
            lösningar som är i linje med den svenska modellen och med EG-rätten.
          </seg>
        </u>
        <note type="speaker" xml:id="i-AY1bYqMxVtobLTxr9vVNyK">
          Anf. 3 ULF HOLM (mp):
        </note>
        <u xml:id="i-bcbdbaadba654d82-33" next="i-bcbdbaadba654d82-34" who="Q520956">
          <seg xml:id="i-2Dyoe8nAMEt1u7xFyDwXdg">
            Fru talman! Arbetstagare och fackföreningsrörelsen runt om i
            flera EU-länder känner nu en berättigad stor ilska och oro över
            vad som gäller på arbetsmarknaden eftersom EU nu säger att det
            är helt okej att konkurrera med löner. Lokala kollektivavtal är
            inte längre en garant för lika lön och villkor inom området. EG-domstolen
            har än en gång visat EU:s rätta ansikte och pekat på vad som är
            tonvikten i det EU som finns den fria rörligheten för tjänster
            är viktigast.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=5"/>
        <u xml:id="i-bcbdbaadba654d82-34" prev="i-bcbdbaadba654d82-33" who="Q520956" next="i-bcbdbaadba654d82-35">
          <seg xml:id="i-4vxWbGLgZuTNTKRFRendo8">
            Bakgrunden till denna förändring av fackliga rättigheter i EU
            är domarna från EG-domstolen i tre uppmärksammade fall Viking,
            Laval och Rüffert där domstolen dömt i en riktning som inte kan
            sägas vara till de fackliga organisationernas fördel och som nu
            också öppnar för lönedumpning. Detta har givetvis skapat en stor
            osäkerhet bland många i flera länder i EU, bland annat i Tyskland
            och i Sverige.
          </seg>
        </u>
        <u xml:id="i-bcbdbaadba654d82-35" prev="i-bcbdbaadba654d82-34" who="Q520956" next="i-bcbdbaadba654d82-36">
          <seg xml:id="i-7d4muamFhy3Rpa612iFYYk">
            Regler för vad som ska gälla vid arbete i annat EU-land finns
            i EU:s utstationeringsdirektiv, och det är detta som nu av EG-domstolen
            har tolkats på ett helt annat sätt än tidigare eftersom domstolen
            lägger vikten på EU:s frihet för tjänster inom EU som ett överordnat
            mål. I stället för att direktivet garanterar lika rätt för lika
            arbete blir det nu i stället lägsta lön för lika arbete. EG-domstolen
            har därmed gjort en kovändning som i praktiken innebär fritt fram
            för lönedumpning inom EU. Det var inte tanken med utstationeringsdirektivet
            när det antogs.
          </seg>
        </u>
        <u xml:id="i-bcbdbaadba654d82-36" prev="i-bcbdbaadba654d82-35" who="Q520956" next="i-bcbdbaadba654d82-37">
          <seg xml:id="i-RhSg694hMUaWQhT1odbtgN">
            Miljöpartiet kan inte acceptera att social dumpning får förekomma.
            För oss är det självklart att utländska företag som verkar i till
            exempel Sverige ska följa samma regler som svenska företag. Allt
            annat är illojal konkurrens och ett hot mot den svenska kollektivavtalsmodellen.
            Vi tror också att de flesta ställer upp på att denna princip ska
            gälla inom hela EU.
          </seg>
        </u>
        <u xml:id="i-bcbdbaadba654d82-37" prev="i-bcbdbaadba654d82-36" who="Q520956" next="i-bcbdbaadba654d82-38">
          <seg xml:id="i-MTM3xUMQKnMhhZLXMWFNRm">
            Regeringen har tillsatt en utredning för att närmare belysa konsekvenserna
            och åtgärderna med anledning av Lavaldomen. Utredaren Claes Stråht
            ska vara klar den 15 december. Utredningen ska dock lämna förslag
            på åtgärder bara i svensk lagstiftning. Jag tror att det är helt
            avgörande att också belysa frågan utifrån ett EU-perspektiv, främst
            mot bakgrund av utstationeringsdirektivet. Detta kräver givetvis
            agerande i EU. Det är märkligt att regeringen inte vill agera.
            I dag hade arbetsmarknadsminister Sven Otto Littorin chans att
            ge besked om att regeringen skulle agera, men han valde att inte
            ta denna chans.
          </seg>
        </u>
        <u xml:id="i-bcbdbaadba654d82-38" prev="i-bcbdbaadba654d82-37" who="Q520956" next="i-bcbdbaadba654d82-39">
          <seg xml:id="i-SX7HJebtezNWwgpn5KpXXb">
            EU-parlamentet har tillsatt en egen utredning som leds av den
            socialdemokratiska EU-parlamentarikern Jan Andersson. EU-kommissionen
            har föreslagit att en arbetsgrupp ska se över hur de olika ländernas
            arbetsmarknadslagstiftning fungerar i förhållande till varandra.
            Och vad gör den svenska regeringen? Den gör ingenting.
          </seg>
        </u>
        <u xml:id="i-bcbdbaadba654d82-39" prev="i-bcbdbaadba654d82-38" who="Q520956" next="i-bcbdbaadba654d82-40">
          <seg xml:id="i-PWH4n9PnwUnqHHJcy49JTC">
            Den svenska EU-vänliga regeringen vill inte ens lyfta fram frågan
            på EU-nivå, trots att man säger sig vilja försvara den svenska
            modellen. Det är oroväckande och visar tydligt den plattläggning
            som EU-vänliga partier intar gentemot EU. Regeringen vågar inte
            och vill inte ta några fajter utan är nöjd med att få tillhöra
            EU-kärnan.
          </seg>
        </u>
        <u xml:id="i-bcbdbaadba654d82-40" prev="i-bcbdbaadba654d82-39" who="Q520956" next="i-bcbdbaadba654d82-41">
          <seg xml:id="i-TxMhhY1Yw7HbiB8nYdLzGu">
            EU-minister Cecilia Malmström sade i riksdagens frågestund på
            en direkt fråga från mig förra torsdagen:
          </seg>
        </u>
        <u xml:id="i-bcbdbaadba654d82-41" prev="i-bcbdbaadba654d82-40" who="Q520956" next="i-bcbdbaadba654d82-42">
          <seg xml:id="i-9wT8qDbYCV1AKfuT9yLUSF">
            Vi har inte tagit upp frågan eller skrivit något papper om huruvida
            vi ska omförhandla utstationeringsdirektivet eftersom vi inte
            anser det. Vi tror inte att det skulle ligga i vårt intresse att
            göra det.
          </seg>
        </u>
        <u xml:id="i-bcbdbaadba654d82-42" prev="i-bcbdbaadba654d82-41" who="Q520956" next="i-bcbdbaadba654d82-43">
          <seg xml:id="i-3xtAp42NjLdAFA6yAqSb2a">
            Uttalandet är häpnadsväckande. Det står väl klart för alla att
            det i allra högsta grad ligger i vårt intresse att lyfta fram
            frågan i EU för att få till stånd en förändring av just EU-direktivet.
            Regeringen bevisar än en gång att den inte vill driva en aktiv
            EU-politik för att försvara svenska intressen.
          </seg>
        </u>
        <u xml:id="i-bcbdbaadba654d82-43" prev="i-bcbdbaadba654d82-42" who="Q520956" next="i-bcbdbaadba654d82-44">
          <seg xml:id="i-CQXLy7Zaw8QsZLuWd2R1cp">
            Miljöpartiet kräver besked från regeringen hur den tänker agera,
            om regeringen nu tänker agera. Helt säkert kan det inte vara.
            Minst ett av partierna i regeringen Centern har hittills varit
            tydligt med att man anser att EG-domstolens beslut är helt riktigt.
            Arbetsmarknadsministern hade i dag chansen att ändra linje och
            ge besked om förändringar, men han tog inte denna chans.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=6"/>
        <u xml:id="i-bcbdbaadba654d82-44" prev="i-bcbdbaadba654d82-43" who="Q520956">
          <seg xml:id="i-GmVRTiVv59UH5J9nwayiX">
            Det handlar inte bara om, som arbetsmarknadsministern säger,
            att det ska vara ett bättre genomförande av utstationeringsdirektivet
            och att det är det som frågan gäller. EG-domstolen har slagit
            fast vad man anser ska gälla i tolkningen av EU:s utstationeringsdirektiv.
            Om domstolen gör en felaktig tolkning måste vi se till att direktivet
            är klart och tydligt, nämligen att det inte får vara någon lönedumpning
            i EU. Det kräver då att den svenska regeringen börjar agera i
            EU och inte sitter still i båten.
          </seg>
        </u>
        <note type="speaker" xml:id="i-55ptRyqpwaTBhxxeKBqv94">
          Anf. 4 JENNIE NILSSON (s):
        </note>
        <u xml:id="i-bcbdbaadba654d82-45" next="i-bcbdbaadba654d82-46" who="Q4563096">
          <seg xml:id="i-VYnn3mKPQSKoL8jSBKFLVT">
            Fru talman! Nyligen föll ett par uppmärksammade domar i EG-domstolen.
            Domstolens beslut i Laval- respektive Rüffertfallet innebär stora
            problem för löntagare i Europa. Den gemensamma nämnaren i dessa
            två fall är frågan om huruvida den fria rörligheten inom EU ska
            kunna användas för att utländska företag ska kunna konkurrera
            med lägre löner. Domarna tyder dessvärre på att domstolen har
            svarat jakande på frågan och därigenom skapat en kraftig obalans
            mellan EU:s sociala och ekonomiska dimensioner. Domarna innebär
            dessutom ett allvarligt hot mot vår svenska arbetsmarknadsmodell
            och kommer på sikt att skapa en press nedåt på svenska löner och
            villkor om frågan inte hanteras såväl nationellt som på EU-nivå.
          </seg>
        </u>
        <u xml:id="i-bcbdbaadba654d82-46" prev="i-bcbdbaadba654d82-45" who="Q4563096" next="i-bcbdbaadba654d82-47">
          <seg xml:id="i-Gsg57eMYWo7rY8Rszbuee2">
            Lavaldomen innebär en särskild utmaning. En del av problemen
            kan lösas i Sverige, dels genom en ökad tydlighet i svensk lagstiftning,
            dels genom ett förtydligande av kollektivavtalen. En stor del
            kan åstadkommas genom den nyligen tillsatta utredningen för ändamålet
            ledd av Claes Stråht men också genom parternas samtal om ett nytt
            huvudavtal. Andra delar kräver en revidering i EU:s lagstiftning.
            Den obalans som nu har uppstått mellan EU:s sociala och ekonomiska
            dimensioner måste justeras. Frågan är om den politiska viljan
            är tillräcklig hos regeringen.
          </seg>
        </u>
        <u xml:id="i-bcbdbaadba654d82-47" prev="i-bcbdbaadba654d82-46" who="Q4563096" next="i-bcbdbaadba654d82-48">
          <seg xml:id="i-ANRqe5rHFE6e7Bq5bLx9tB">
            Den debatt som nu förekommer om att villkora Lissabonfördraget
            har sannolikt två bottnar, dels en som ytterst handlar om en negativ
            grundinställning till fördraget, och den kan regeringen i någon
            mån bortse från, dels en som handlar om förtroendet för regeringens
            ambitioner att agera för att lösa problemet, och den är mycket
            allvarligare och växer av det faktum att regeringen är otydlig
            och passiv.
          </seg>
        </u>
        <u xml:id="i-bcbdbaadba654d82-48" prev="i-bcbdbaadba654d82-47" who="Q4563096" next="i-bcbdbaadba654d82-49">
          <seg xml:id="i-VmRRVTYAr43Eetuq1jbiWt">
            Vår grundinställning är att effekterna av domarna och fördraget
            inte hör ihop. Fördraget innebär dessutom flera förbättringar
            jämfört med nuläget. Men om den svenska regeringen är fortsatt
            passiv och inte driver på för att få till stånd de förändringar
            som är nödvändiga finns det en uppenbar risk att fördragsdebatten
            får en legitimitet som den annars inte skulle ha fått. Förtroenden
            måste förtjänas, och regeringens agerande så här långt duger helt
            enkelt inte. Beskedet från Fredrik Reinfeldt måste bli tydligt
            om att han vill rätta till den svenska lagstiftningen och att
            han agerar i EU för att stärka löntagarnas rättigheter. För oss
            är det omöjligt att acceptera en utveckling inom EU där löntagare
            ställs mot löntagare i en accelererande negativ lönespiral.
          </seg>
        </u>
        <u xml:id="i-bcbdbaadba654d82-49" prev="i-bcbdbaadba654d82-48" who="Q4563096" next="i-bcbdbaadba654d82-50">
          <seg xml:id="i-HpS2c5oyL6EX4UQdB8QLST">
            Fru talman! Domsluten har skapat en stor oro bland löntagarna
            i Sverige och i Europa. Många har reagerat med ilska. Vi delar
            denna oro och ilska. Därför ställer vi krav på regeringen.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=7"/>
        <u xml:id="i-bcbdbaadba654d82-50" prev="i-bcbdbaadba654d82-49" who="Q4563096" next="i-bcbdbaadba654d82-51">
          <seg xml:id="i-QrQZheDZBzYRZb4Uy1KvJ1">
            Marknaden och den fria rörligheten ska aldrig väga tyngre än
            grundläggande rättigheter för löntagare i Sverige och i Europa.
            Vi kan heller inte acceptera EG-domstolens nytolkning av utstationeringsdirektivet,
            som i praktiken innebär att det som var tänkt att vara ett golv
            för löne- och anställningsvillkor nu i stället blir ett tak. Här
            borde det finnas goda möjligheter att hitta lösningar inom EU,
            då enigheten var i det närmaste total om principerna när direktivet
            förhandlades och beslutades. Den irritation och ilska som finns
            över domarna i Sverige finns dessutom i motsvarande grad i ett
            flertal andra EU-länder. Fredrik Reinfeldt måste nu agera kraftfullt
            tillsammans med övriga medlemsstater i ministerrådet för att åtgärda
            de skador som EG-domstolens beslut har inneburit.
          </seg>
        </u>
        <u xml:id="i-bcbdbaadba654d82-51" prev="i-bcbdbaadba654d82-50" who="Q4563096" next="i-bcbdbaadba654d82-52">
          <seg xml:id="i-HPeNwgnjzFEFKYjFcE5K68">
            Vi förväntar oss också ett stöd för Europafackens krav på införandet
            av ett socialt protokoll som slår fast att EU ska präglas av både
            ekonomisk och social utveckling. Det sociala protokollet är viktigt
            för att åtgärda den obalans som nu har uppstått. Det är en av
            de fördelar som öppnas med Lissabonfördraget.
          </seg>
        </u>
        <u xml:id="i-bcbdbaadba654d82-52" prev="i-bcbdbaadba654d82-51" who="Q4563096" next="i-bcbdbaadba654d82-53">
          <seg xml:id="i-CA1y5rzxvEhnRvP2xekQxk">
            Lavaldomen visar att det även krävs ändringar i svensk lag. Vi
            välkomnar den utredning som regeringen efter påtryckning tillsatt
            men kräver en snabbare behandling. I själva principfrågan, att
            förhindra lönedumpning och garantera vår svenska arbetsmarknadsmodell,
            måste regeringen lämna besked tidigare. Därför kräver vi socialdemokrater
            att utredningen allra minst lämnar ett delbetänkande. Vi anser
            det dessutom viktigt att hela utredningen är klar innan den svenska
            arbetsdomstolen, AD, ska fatta ett slutgiltigt beslut i Lavalmålet.
          </seg>
        </u>
        <u xml:id="i-bcbdbaadba654d82-53" prev="i-bcbdbaadba654d82-52" who="Q4563096" next="i-bcbdbaadba654d82-54">
          <seg xml:id="i-N4RrjC8wY7EGFgqMA4BsRo">
            Vår syn på utredningens uppdrag är att den ska komma med lagtekniska
            förslag som förhindrar att EG-domstolens tolkning får genomslag
            på svensk arbetsmarknad. För att uppnå det finns ett antal tänkbara
            lösningar. Ett exempel är att införa en landneutral konkurrensklausul
            liknande den danska modellen, där huvudregeln är att om det finns
            två konkurrerande kollektivavtal ska det som är förmånligast för
            löntagarna gälla. Man bör också förtydliga och utvidga fackförbundens
            handlingsutrymme i utstationeringslagen, den lag som reglerar
            implementeringen av utstationeringsdirektivet i Sverige.
          </seg>
        </u>
        <u xml:id="i-bcbdbaadba654d82-54" prev="i-bcbdbaadba654d82-53" who="Q4563096">
          <seg xml:id="i-69Vd8tR38iFNYjBqXY6Azn">
            Fru talman! För att undanröja de tvivel som finns om regeringens
            ambitioner och trygga svenska löntagares villkor kräver vi socialdemokrater
            att regeringen med statsminister Reinfeldt och arbetsmarknadsminister
            Littorin i spetsen börjar ta ansvar för att lösa den situation
            som EG-domarna har skapat. Vi kräver tydliga besked i rimlig tid
            om hur regeringen avser att anpassa svensk lagstiftning. Vi kräver
            att regeringens företrädare tar initiativ på europeisk nivå vid
            alla tillfällen som ges, oavsett om frågan står på den officiella
            agendan eller inte. Endast så kan ett förtroende skapas och förtjänas.
          </seg>
        </u>
        <note type="speaker" xml:id="i-XSWqHgC2ZtpUZyNsMaS61w">
          Anf. 5 ANNIKA QARLSSON (c):
        </note>
        <u xml:id="i-bcbdbaadba654d82-55" next="i-bcbdbaadba654d82-56" who="Q4769498">
          <seg xml:id="i-MXSDh4bSSmQTufPbTLhcfF">
            Fru talman! Jag välkomnar dagens debatt för att få tillfälle
            att lyssna på vad oppositionen egentligen vill. Det som jag har
            hört så här långt är krav på en ny klausul för ratificering, att
            man ska riva upp olika direktiv eller föra in dansk lagstiftning.
            Det sistnämnda hade jag inte hört tidigare.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=8"/>
        <u xml:id="i-bcbdbaadba654d82-56" prev="i-bcbdbaadba654d82-55" who="Q4769498" next="i-bcbdbaadba654d82-57">
          <seg xml:id="i-Pyd8TNBj4csSMKLoEiNHsp">
            Att riva upp beslutade direktiv skulle förutom tidsspill troligtvis
            innebära ett utfall med en totalt motsatt effekt till den som
            mp, s och v har gett uttryck för. Trots det för man alltså fortfarande
            fram orealistiska och verkningslösa krav. Jag tycker att Sven
            Otto Littorin förtjänstfullt gjorde tydligt i sitt anförande vad
            det får för konsekvenser.
          </seg>
        </u>
        <u xml:id="i-bcbdbaadba654d82-57" prev="i-bcbdbaadba654d82-56" who="Q4769498" next="i-bcbdbaadba654d82-58">
          <seg xml:id="i-LWGTUAyLoTFccqpaLJ6fG4">
            Med den utredning som regeringen tillsatt tillsammans med arbetsmarknadens
            parter finns det som krävs för att hantera både den svenska modellen
            och utfallet av Lavaldomen och nu senast Rüffertdomen.
          </seg>
        </u>
        <u xml:id="i-bcbdbaadba654d82-58" prev="i-bcbdbaadba654d82-57" who="Q4769498" next="i-bcbdbaadba654d82-59">
          <seg xml:id="i-X78nyTWZjFRaCabDqUotWt">
            Det är dessutom värt att notera att arbetsmarknadens parter nu
            satt sig ned för att samtala om hur de ska stå väl rustade inför
            framtiden. Det öppnar för mer överenskommelser och förhoppningsvis
            mindre lagstiftning.
          </seg>
        </u>
        <u xml:id="i-bcbdbaadba654d82-59" prev="i-bcbdbaadba654d82-58" who="Q4769498" next="i-bcbdbaadba654d82-60">
          <seg xml:id="i-9MT5B7Fk2QnCX3pEef8jrK">
            Men det som jag tror att de olika partierna från oppositionen
            egentligen vill diskutera och använda de här domarna till är Vänsterns
            utträdeskrav ur EU, Socialdemokraternas mobilisering av mycket
            EU-skeptiska medlemmar inför EU-parlamentsvalet nästa år och miljöpartisternas
            tvehågsenhet inför en mycket nära förestående partikongress.
          </seg>
        </u>
        <u xml:id="i-bcbdbaadba654d82-60" prev="i-bcbdbaadba654d82-59" who="Q4769498" next="i-bcbdbaadba654d82-61">
          <seg xml:id="i-H2yUtsAhhn9b2wWP16GFH3">
            Fru talman! Att kritiskt, konstruktivt och aktivt jobba för ett
            allt bättre samarbete på Europanivå är viktigt för Sveriges utveckling
            i en global värld. Globalisering innebär en ökad rörlighet på
            arbetsmarknaden, som också innebär en högre ekonomisk tillväxt.
            Därför är det en viss obalans i debatten om rörligheten på arbetsmarknaden.
            Den har främst handlat om dess möjliga avigsidor, inte om möjligheterna
            för såväl konsumenter som löntagare och företagare.
          </seg>
        </u>
        <u xml:id="i-bcbdbaadba654d82-61" prev="i-bcbdbaadba654d82-60" who="Q4769498" next="i-bcbdbaadba654d82-62">
          <seg xml:id="i-PCsWWYU2Yo1uXuXcXXJ8R8">
            Det är efter domen om Vaxholm och efter Rüffertfallet i Tyskland
            som debatten om fri rörlighet för tjänster har tagit ny fart.
            Och signalen från EG-domstolen är tydlig, då det handlar om en
            avvägning mellan tjänsters fria rörlighet och grundläggande rättigheter.
            Centerpartiet välkomnar den tydligheten, för det ger oss bättre
            möjlighet att göra hemläxan och stå väl rustade inför framtiden.
          </seg>
        </u>
        <u xml:id="i-bcbdbaadba654d82-62" prev="i-bcbdbaadba654d82-61" who="Q4769498" next="i-bcbdbaadba654d82-63">
          <seg xml:id="i-SWxs5n1PqiB1wWt8i7oFt5">
            Fru talman! Miljöpartiet har sin årliga kongress nästa vecka.
            Då är frågan: Kommer Miljöpartiet att säga att de vill vara med
            i EU eller inte? Vill de vara med och jobba aktivt i den viktigaste
            och mest avgörande plattformen för vår tids utmaning, miljöfrågorna.
            Maria Wetterstrand har sagt att hon vill vara med i EU, medan
            Ulf Holm vill tvinga fram en omförhandling av hela Lissabonfördraget
            och dessutom riva upp utstationeringsdirektivet och lämna EU.
            Är det för att elda på inför kongressen som denna debatt nu har
            begärts? Och hur stämmer egentligen den uttalade viljan att jobba
            för en hållbar miljö med om man ska vara med eller inte i EU?
          </seg>
        </u>
        <u xml:id="i-bcbdbaadba654d82-63" prev="i-bcbdbaadba654d82-62" who="Q4769498" next="i-bcbdbaadba654d82-64">
          <seg xml:id="i-QJhxCEAbhVnN86XaT4v9sZ">
            Vänsterpartiet står klart och tydligt för ett utträde. Här ska
            minsann inte samarbetas om något. Totalitära regimer brukar avsky
            samarbete och insyn som pesten, så det finns vissa drag som man
            kan känna igen hos kommunister världen över.
          </seg>
        </u>
        <u xml:id="i-bcbdbaadba654d82-64" prev="i-bcbdbaadba654d82-63" who="Q4769498" next="i-PKd8WRqxeQwC5fFcnLqiwc">
          <seg xml:id="i-CnET4HHk886wNC1ehLVbQJ">
            Vänsterpartiet uppmanar nu oppositionen att rösta nej till Lissabonfördraget
            med hänvisning till Lavaldomen, trots att Lissabonfördraget inte
            hotar arbetsrätten och inte ens Sveriges främsta och mest erfarna
            experter på arbetsrätt befarar att avtalsmodellen är hotad. Konflikträtten
            slås tvärtom fast tydligare, och man lyfter fram betydelsen av
            arbetsmarknadens parter. Man betonar också att man ska ta hänsyn
            till de olika modellerna i Lissabonfördraget.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=9"/>
        <u xml:id="i-PKd8WRqxeQwC5fFcnLqiwc" prev="i-bcbdbaadba654d82-64" who="Q4769498" next="i-bcbdbaadba654d82-65">
          <seg xml:id="i-VEeNrhNtmWEhwnjowA8zu3">
            Att rösta nej till Lissabonfördraget innebär med automatik ett
            ja till Nicefördraget. Det innebär oförändrad makt till Europaparlamentets
            ledamöter, men det innebär också, lite lustigt kanske, ett ja
            till det fördrag som både Lavaldomen och Rüffertdomen vilar på.
          </seg>
        </u>
        <u xml:id="i-bcbdbaadba654d82-65" prev="i-PKd8WRqxeQwC5fFcnLqiwc" who="Q4769498" next="i-bcbdbaadba654d82-66">
          <seg xml:id="i-YEJQPvCT5QK577JLyDVAoR">
            Frågan är om detta krav verkligen är så genomtänkt. Det man egentligen
            vill är utträde ur det europeiska samarbetet, och då är det bättre
            att säga det.
          </seg>
        </u>
        <u xml:id="i-bcbdbaadba654d82-66" prev="i-bcbdbaadba654d82-65" who="Q4769498" next="i-bcbdbaadba654d82-67">
          <seg xml:id="i-GMDzZ48HVPhWKEH9fHtaAm">
            Fru talman! Ett parti vrider sig som en mask på kroken i frågan.
            Å ena sidan kräver socialdemokratiska riksdagsledamöter omförhandling
            av utstationeringsdirektivet och undantag från Lissabonfördraget
            eller att vägra anta fördraget om de inte får som de vill. Å andra
            sidan tillträdde Mona Sahlin med en betydligt mer EU-positiv hållning
            än vad partiet har haft tidigare. Det var spännande att få höra
            Jennie Nilssons anförande, vilken linje hon skulle hålla. Nästa
            fråga är då vilken ställning de har i partiet.
          </seg>
        </u>
        <u xml:id="i-bcbdbaadba654d82-67" prev="i-bcbdbaadba654d82-66" who="Q4769498" next="i-bcbdbaadba654d82-68">
          <seg xml:id="i-G8E7hDsFgJSDqDvaA2RwiM">
            Trots alla dessa olika förslag och argument, högt och lågt, misstänker
            jag en dold dagordning även här, för man bedriver just nu krypskytte
            mot EU för att pränta in att den sosse som avstår sin röst i Europaparlamentsvalet
            nästa år eller lägger den på något annat parti, som många gjorde
            förra valet, får bära ett tungt ansvar för alla världens hemskheter.
            Man mobiliserar helt enkelt inför EU-valet nästa år.
          </seg>
        </u>
        <u xml:id="i-bcbdbaadba654d82-68" prev="i-bcbdbaadba654d82-67" who="Q4769498" next="i-bcbdbaadba654d82-69">
          <seg xml:id="i-6Mtm7nJSjbKREx1poD4PJV">
            I Centerpartiet är vi helt övertygade om den här gången tillsammans
            med Mona Sahlin, Margot Wallström och LO:s Wanja Lundby-Wedin
            att det är helt fel att blanda in fördraget. Det är en diger uppgift
            Mona Sahlin har för att stå med ett enat parti. Det krävs mod,
            vilja och ledarskap för att dämpa de vildsinta tongångarna med
            argument och stå upp för Europasamarbetet i stället för att bara
            marginalisera dem som hotar med EU-spöket.
          </seg>
        </u>
        <u xml:id="i-bcbdbaadba654d82-69" prev="i-bcbdbaadba654d82-68" who="Q4769498">
          <seg xml:id="i-HvxtZhP2veHnTp43JwFvZ7">
            Fru talman! Centerpartiet vill kritiskt, konstruktivt och aktivt
            samarbeta om gränsöverskridande frågor i ett öppet, demokratiskt
            och växande Europa. För att göra det möjligt vill vi ha många
            som röstar på oss i Europaparlamentsvalet nästa år. Vi tror på
            samarbete kring fred, säkerhet och gränsöverskridande frågor som
            en bättre miljö. Vi är övertygade om att med öppna gränser och
            fri rörlighet skapar vi förutsättningar för ett gott liv.
          </seg>
        </u>
        <note type="speaker" xml:id="i-8xCxU1kgiC3LyYzCCvSk9x">
          Anf. 6 HANS BACKMAN (fp):
        </note>
        <u xml:id="i-bcbdbaadba654d82-70" next="i-bcbdbaadba654d82-71" who="Q5563650">
          <seg xml:id="i-9PT4KDaoN6CRCzguKdD5z8">
            Fru talman! Europas arbetsmarknad står inför utmaningar. EU-samarbetet
            och friare rörlighet påverkar förutsättningarna. Dagens debatt
            har vi med anledning av EG-domstolens utlåtande i ett antal domar,
            bland annat Lavaldomen och Rüffertdomen, för att diskutera och
            belysa de frågor domarna väckt, bland annat om den framtida situationen
            på svensk arbetsmarknad, om aspekter som kollektivavtal och rätt
            till konfliktåtgärder och för att belysa frågan utifrån ett EU-perspektiv.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=10"/>
        <u xml:id="i-bcbdbaadba654d82-71" prev="i-bcbdbaadba654d82-70" who="Q5563650" next="i-bcbdbaadba654d82-72">
          <seg xml:id="i-BRxMcA61PpHSuMPe9Sn4bg">
            Folkpartiet liberalerna anser att det i huvudsak är arbetsmarknadens
            parter som genom kollektivavtal ska reglera villkoren på den svenska
            arbetsmarknaden. Väl fungerande kollektivavtal är viktiga för
            många arbetstagare och för många arbetsgivare. Kollektivavtalen
            skapar ordning och reda på arbetsmarknaden och har som bekant
            många fördelar för både företagare och arbetstagare kanske i synnerhet
            för företagare som är ovana vid hur frågor hanteras och fungerar
            på en svensk arbetsmarknad. Under 2006 slöts 3 906 avtal på lokal
            nivå i Sverige. Det var konflikt i 18 av dessa, det vill säga
            i mindre än ½ procent. Sverige förlorade inte ens 2 000 arbetsdagar
            i konflikter. Det ska jämföras med över 1 miljon i Frankrike.
          </seg>
        </u>
        <u xml:id="i-bcbdbaadba654d82-72" prev="i-bcbdbaadba654d82-71" who="Q5563650" next="i-bcbdbaadba654d82-73">
          <seg xml:id="i-PjeNRD2S5G1NdMuwAGd62Q">
            Alternativet till detta är att statsmakterna intervenerar mer
            genom lagstiftning. Det är en ordning som skulle leda till en
            icke önskvärd politisering av lönebildningen. Om detta är vi överens
            i Sverige. Den svenska modellen ger en betydande makt åt arbetsmarknadens
            parter. Det förutsätter att parterna agerar ansvarsfullt och omdömesgillt
            och finner mekanismer för konfliktlösning.
          </seg>
        </u>
        <u xml:id="i-bcbdbaadba654d82-73" prev="i-bcbdbaadba654d82-72" who="Q5563650" next="i-bcbdbaadba654d82-74">
          <seg xml:id="i-Lfr34R8YoaQ8APhnVBrGSC">
            Fru talman! EG-domstolen har meddelat sin dom, bland annat i
            det så kallade Lavalmålet. I fallet står två grundläggande rättigheter
            mot varandra. Det är konflikträtten och rätten till fri rörlighet
            för tjänster inom EU. EG-domstolen slår fast att fackförbund har
            rätt att tillämpa stridsåtgärder för att försvara den hårda kärnan
            i arbetstagarnas rättigheter minimilön, arbetstid, semester och
            arbetsmiljö. Utslaget innebär att grunderna för den svenska modellen
            ligger fast men att en viss anpassning bör göras. Uppgiften för
            arbetsmarknadens parter är nu att se över dagens avtal vad gäller
            gästande utländska företag. Regeringen i sin tur måste förstås
            överväga förändringar i lagstiftningen.
          </seg>
        </u>
        <u xml:id="i-bcbdbaadba654d82-74" prev="i-bcbdbaadba654d82-73" who="Q5563650" next="i-bcbdbaadba654d82-75">
          <seg xml:id="i-GVUqmA1uhA6TSJ1F4PxTBG">
            Sammanfattningsvis kan jag konstatera att EG-domstolen i Lavaldomen
            bekräftat att vår svenska kollektivavtalsmodell, inklusive rätten
            till stridsåtgärder mot arbetsgivare från andra medlemsstater,
            i princip är förenlig med EG-rätten.
          </seg>
        </u>
        <u xml:id="i-bcbdbaadba654d82-75" prev="i-bcbdbaadba654d82-74" who="Q5563650" next="i-bcbdbaadba654d82-76">
          <seg xml:id="i-4eMvVWAEeZYBFqDgdKjHo4">
            Precis som arbetsmarknadsminister Sven Otto Littorin sade var
            problemet i Lavalmålet att kollektivavtalet inte var tillräckligt
            förutsägbart och transparent och att avtalet innehöll villkor
            som man inte enligt EG-rätten har rätt att kräva att Laval skulle
            tillämpa.
          </seg>
        </u>
        <u xml:id="i-bcbdbaadba654d82-76" prev="i-bcbdbaadba654d82-75" who="Q5563650" next="i-bcbdbaadba654d82-77">
          <seg xml:id="i-XNDqPEzXyKh2WgqmhTaYX5">
            Fru talman! Jag vill passa på att citera TCO:s ordförande Sture
            Nordh som i samband med detta sagt följande: Att ändringar måste
            ske i den svenska lagstiftningen framstår som klart. Det är därför
            viktigt att den svenska regeringen tillsammans med arbetsmarknadens
            parter sätter sig ner och analyserar den uppkomna situationen
            och gör de ändringar som är nödvändiga. Sture Nordh säger också:
            Lite självkritik är nog också på sin plats. Vid sidan av de brister
            i lagstiftningen som EG-domen indikerar är det enligt min mening
            rimligt att det svenska kollektivavtalssystemet görs mer transparent
            och förutsägbart för utländska tjänsteföretag som vill gästa vårt
            land.
          </seg>
        </u>
        <u xml:id="i-bcbdbaadba654d82-77" prev="i-bcbdbaadba654d82-76" who="Q5563650" next="i-bcbdbaadba654d82-78">
          <seg xml:id="i-5DRxm6MoSMMyA9MTPKh7uH">
            Jag kan bara säga att jag delar Sture Nordhs uppfattning, och
            vi har Lavalutredningen som arbetar med just detta. Jag vill också
            i detta sammanhang säga att det är glädjande att arbetsmarknadens
            parter nu inlett förhandlingar om ett nytt huvudavtal som enligt
            planen ska ge en övergripande reglering på arbetsmarknaden allt
            för att underlätta de svenska företagens möjligheter på en global
            marknad. Det stärker i sin tur arbetstagarnas trygghet och reallöneutveckling.
          </seg>
        </u>
        <u xml:id="i-bcbdbaadba654d82-78" prev="i-bcbdbaadba654d82-77" who="Q5563650">
          <seg xml:id="i-HCcPqamV9CYU12eGWEvdrs">
            Folkpartiet liberalerna är övertygat om att vi i Sverige kan
            finna en väl fungerande lösning som gör att den svenska modellen
            kommer att fungera även i framtiden med det nya rättsläget. Arbetet
            som krävs för att lyckas med detta ska göras av regering, riksdag
            och arbetsmarknadens parter, precis så som den svenska arbetsmarknadsmodellen
            ska fungera.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=11"/>
        <note type="speaker" xml:id="i-WUM49qS666c6HzhTLEWXGP">
          Anf. 7 LENNART SACRÉDEUS (kd):
        </note>
        <u xml:id="i-bcbdbaadba654d82-79" next="i-bcbdbaadba654d82-80" who="Q964124">
          <seg xml:id="i-7BUKaWR3ZJafUqLvAsFH9L">
            Fru talman! Dagens debatt om de fackliga organisationernas ställning
            i Europeiska unionen handlar om ett synnerligen viktigt ämne.
            Det berör nämligen hur vi fortsatt kan garantera ett löntagarvänligt
            Europa, oavsett var i unionen ett arbete utförs eller av vem.
            Därför välkomnar vi kristdemokrater att Miljöpartiet har tagit
            initiativ till en debatt i ämnet för att få frågorna om löntagarnas
            och de anställdas rättigheter och den svenska arbetsmarknadsmodellen
            ännu bättre belysta.
          </seg>
        </u>
        <u xml:id="i-bcbdbaadba654d82-80" prev="i-bcbdbaadba654d82-79" who="Q964124" next="i-bcbdbaadba654d82-81">
          <seg xml:id="i-86h2zdNraPL6V5WnuN3xaE">
            Sveriges och Europas kristdemokrater har den grundläggande hållningen
            att de fackliga rättigheterna spelar en viktig ja, en omistlig
            roll i byggandet av det sociala Europa. Tillsammans med övriga
            partier i riksdagen värnar det kristdemokratiska partiet om den
            svenska modellen med den betydande roll arbetsmarknadens parter
            spelar, inte minst vad gäller lönesättning, ansvarstagande för
            produktivitetsutveckling och hög sysselsättning.
          </seg>
        </u>
        <u xml:id="i-bcbdbaadba654d82-81" prev="i-bcbdbaadba654d82-80" who="Q964124" next="i-bcbdbaadba654d82-82">
          <seg xml:id="i-HABu6qsFQNhRK7qczGTyMg">
            De partier som hävdar att det svenska EU-medlemskapet inte innebär
            påverkningar på de flesta politikområden är inte ärliga. De är
            inte ärliga mot våra gemensamma uppdragsgivare som är medborgarna.
            Inverkan från Europeiska unionen ser olika ut inom skilda verksamhetsfält.
            Ibland kan det handla om att sätta ramar med krav på ökad tydlighet
            och öppenhet som i fallet med Lavaldomen i EG-domstolen.
          </seg>
        </u>
        <u xml:id="i-bcbdbaadba654d82-82" prev="i-bcbdbaadba654d82-81" who="Q964124" next="i-bcbdbaadba654d82-83">
          <seg xml:id="i-Dg8MPWemaryvrsGy3PxhkZ">
            Fru talman! Den svenska modellen med kollektivavtal är i sig
            inte hotad av vare sig Lavaldomen eller det tänkta nya Lissabonfördraget.
            Det finns alltså ingen grund för krav på lagstiftning i riksdagen
            om att införa minimilöner i vårt land. Arbetsmarknadens parter
            kommer fortsatt genom kollektivavtal att vara de grundläggande
            aktörerna på svensk arbetsmarknad.
          </seg>
        </u>
        <u xml:id="i-bcbdbaadba654d82-83" prev="i-bcbdbaadba654d82-82" who="Q964124" next="i-bcbdbaadba654d82-84">
          <seg xml:id="i-49Fbfiwa99sQAarZUH6Jxa">
            För att säkerställa att domen i Lavalmålet inte ska vara ett
            hinder i vägen för den svenska arbetsmarknadsmodellen har en utredning
            tillsatts som i nära samarbete med både löntagare och arbetsgivarorganisationer
            ska se över huruvida det finns behov av ändrad lagstiftning för
            att befästa denna svenska modell. Vår minister som medverkar i
            debatten, Sven Otto Littorin, har utlovat att till den 15 december
            ska denna utredning vara klar.
          </seg>
        </u>
        <u xml:id="i-bcbdbaadba654d82-84" prev="i-bcbdbaadba654d82-83" who="Q964124" next="i-bcbdbaadba654d82-85">
          <seg xml:id="i-7oqtZtwtesy9kYLfA5Z5dm">
            Fru talman! Att koppla samman detta arbete med ratificeringsprocessen
            av Lissabonfördraget är därför inte påkallat. I förslaget till
            nytt fördrag skrivs de fackliga rättigheterna in som en grundläggande
            rättighet. Både kollektivavtal och rätten till stridsåtgärder
            tas med i artikel 24 i avdelning 4 i stadgarna för de grundläggande
            rättigheterna samtidigt som de görs rättsligt bindande. Lissabonfördraget
            går alltså längre i arbetsrättsliga frågor än vad Nicefördraget
            gör.
          </seg>
        </u>
        <u xml:id="i-bcbdbaadba654d82-85" prev="i-bcbdbaadba654d82-84" who="Q964124" next="i-bcbdbaadba654d82-86">
          <seg xml:id="i-YK3H2hp7sMFw9Zo3qK2Qk1">
            Detta har lett till att de två största fackliga centralorganisationerna
            i vårt land, Landsorganisationen och Tjänstemännens Centralorganisation,
            önskar ratificering av Lissabonfördraget i kontrast till Miljöpartiet,
            Vänsterpartiet och flera tongivande socialdemokrater, däribland
            en tidigare minister från vår sydligaste region. De kräver omförhandlingar
            av de fackliga rättigheterna alternativt ett bibehållande av Nicefördraget,
            det vill säga utan juridiskt bindande fackliga rättigheter.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=12"/>
        <u xml:id="i-bcbdbaadba654d82-86" prev="i-bcbdbaadba654d82-85" who="Q964124">
          <seg xml:id="i-8rteY659x2xJ5FaguzJoGu">
            Att nu ställa krav på nya skrivningar i Lissabonfördraget om
            sociala klausuler är för sent i och med att godkännandeprocessen
            redan är genomförd i ett stort antal medlemsstater i Europeiska
            unionen. Ett svenskt krav på omförhandlingar skulle i praktiken
            innebära att samtliga paragrafer måste öppnas. Det går inte att
            begränsa till bara det fackliga området. Det innebär att hela
            Lissabonfördraget måste omförhandlas. Då skulle vi under lång
            tid framöver få behålla Nicefördraget med svagare skrivningar
            om fackliga rättigheter än vad Lissabonfördraget föreslår.
          </seg>
        </u>
        <note type="speaker" xml:id="i-M19E1VLPEdJc8BGJ1eWSzn">
          Anf. 8 JOSEFIN BRINK (v):
        </note>
        <u xml:id="i-bcbdbaadba654d82-87" next="i-bcbdbaadba654d82-88" who="Q517206">
          <seg xml:id="i-FztL3cndPZQasiY1H2X8CJ">
            Fru talman! Det finns uppenbarligen väldigt olika sätt att se
            på hur de domar som EG-domstolen har fällt i Vikingmålet, Lavalmålet
            och Rüffertmålet egentligen ska tolkas och hur allvarliga de är.
            I den fackliga rörelsen i hela Europa är bestörtningen och oron
            väldigt stor över att EU i praktiken har upphöjt social dumpning
            till norm och att arbetare ska ställas mot arbetare i konkurrensen
            på den inre marknaden.
          </seg>
        </u>
        <u xml:id="i-bcbdbaadba654d82-88" prev="i-bcbdbaadba654d82-87" who="Q517206" next="i-bcbdbaadba654d82-89">
          <seg xml:id="i-VjxxmZhAHZSJ85UuT2i4xT">
            I land efter land höjs nu röster om att EU:s lagstiftning faktiskt
            måste ändras så att nationella lagar och regler för att skydda
            löntagarnas intressen kan upprätthållas och inte överprövas av
            EG-domstolen.
          </seg>
        </u>
        <u xml:id="i-bcbdbaadba654d82-89" prev="i-bcbdbaadba654d82-88" who="Q517206" next="i-bcbdbaadba654d82-90">
          <seg xml:id="i-NK13vNQxk9N1fht62aUD6E">
            Här har vi sett hur den svenska regeringen inte alls ser EU:s
            lagstiftning som något problem. Tvärtom är problemet att de svenska
            lagarna inte är tillräckligt anpassade till EU:s allt överordnade
            princip om fri rörlighet. Följaktligen är den utredning som regeringen
            har tillsatt för att se över vad som ska göras efter Lavaldomen
            helt inriktad på att anpassa den svenska lagstiftningen. Det står
            i utredningsdirektivet att man fullt ut ska respektera utfallet
            av domen.
          </seg>
        </u>
        <u xml:id="i-bcbdbaadba654d82-90" prev="i-bcbdbaadba654d82-89" who="Q517206" next="i-bcbdbaadba654d82-91">
          <seg xml:id="i-526gf6TeaoFypWk6p1sceX">
            Vad betyder då det? Det politiska budskapet är solklart: Det
            är inga problem att EG-domstolen har beslutat att social dumpning
            ska få användas som konkurrensmedel inom EU. Problemet är att
            den svenska arbetsrätten förhindrar att domen fullt ut får genomslag.
            Det är alltså svensk arbetsrätt som måste förändras. Ribban har
            regeringen lagt ungefär i höjd med att man ska göra effekterna
            av domen lite mindre jäkliga, om det går. Det är en feg och undfallande
            linje som om inget av allt detta som har hänt har med EU:s regelverk
            att göra.
          </seg>
        </u>
        <u xml:id="i-bcbdbaadba654d82-91" prev="i-bcbdbaadba654d82-90" who="Q517206" next="i-bcbdbaadba654d82-92">
          <seg xml:id="i-uQPjfBpE8WtVXVZsnkd2B">
            I debatten har vi hört de mest motsägelsefulla budskap om huruvida
            domarna har något med EU:s fördrag eller inte att göra. Dels har
            vi fått höra att de inte har något med fördraget att göra och
            att man därför inte bör lyfta fram konsekvenserna av dem i samband
            med ratifikationsprocessen. Dels har vi fått höra att domen i
            Lavalmålet fälldes med Nicefördraget som grund. Bara ett av dessa
            två påståenden kan vara sant. Antingen har det med fördraget att
            göra eller inte.
          </seg>
        </u>
        <u xml:id="i-bcbdbaadba654d82-92" prev="i-bcbdbaadba654d82-91" who="Q517206" next="i-bcbdbaadba654d82-93">
          <seg xml:id="i-7ocUYPtg3wboSbosw9jJrS">
            Sanningen är ju den att det var artikel 49 i Nicefördraget som
            fällde avgörandet i både Laval- och Rüffertmålet. Det är den artikel
            som förbjuder hinder för fri rörlighet för tjänster. Den artikeln
            står kvar oförändrad i det nya EU-fördraget.
          </seg>
        </u>
        <u xml:id="i-bcbdbaadba654d82-93" prev="i-bcbdbaadba654d82-92" who="Q517206" next="i-bcbdbaadba654d82-94">
          <seg xml:id="i-7nDeNhrxun3nYi9qVKWqhA">
            Därför menar vi i Vänsterpartiet att det inte finns något annat
            sätt att garantera att den svenska kollektivavtalsmodellen kvarstår
            och att svenska fackföreningar får de rättigheter som faktiskt
            utlovades när vi gick med i EU 1995 att från dag 1 kräva svenska
            kollektivavtal och lika villkor för gästande företag än att agera
            när det nya fördraget ska godkännas. Därför är det ett uppdrag
            för oss, som till skillnad från regeringen faktiskt vill värna
            den svenska kollektivavtalsmodellen och löntagarnas rättigheter
            mot EG-domstolens klåfingrighet, att faktiskt agera just i samband
            med att vi ska godkänna det nya fördraget.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=13"/>
        <u xml:id="i-bcbdbaadba654d82-94" prev="i-bcbdbaadba654d82-93" who="Q517206" next="i-bcbdbaadba654d82-95">
          <seg xml:id="i-A3XXbCFBj5UYywFsVqT9hF">
            Vi har ett utmärkt tillfälle. Vi fick faktiskt dessa garantier
            när vi röstade om EU-medlemskap 1994 och sedan gick med året därpå.
            Vi fick garantier för att kollektivavtalsmodellen skulle stå oförändrad.
            Det kan vi hänvisa till när vi vänder oss till EU och säger: Detta
            vill vi nu ska gälla.
          </seg>
        </u>
        <u xml:id="i-bcbdbaadba654d82-95" prev="i-bcbdbaadba654d82-94" who="Q517206" next="i-bcbdbaadba654d82-96">
          <seg xml:id="i-4jfq5ixAvvb7ixLpW2hENQ">
            Mot bakgrund av detta och av att Lavaldomen faktiskt inte hade
            kommit när regeringscheferna godkände Lissabonfördraget bör vi
            ha goda möjligheter att lyfta upp denna fråga på agendan och vägra
            godkänna Lissabonfördraget om vi inte får dessa garantier. Vi
            visste ju inte att det var på de här villkoren vi sade ja till
            fördraget.
          </seg>
        </u>
        <u xml:id="i-bcbdbaadba654d82-96" prev="i-bcbdbaadba654d82-95" who="Q517206" next="i-bcbdbaadba654d82-97">
          <seg xml:id="i-JJj3EPLYNjA4eLwtfSqjv6">
            De parlamentariska förutsättningarna för att få detta till stånd
            finns. För att Lissabonfördraget ska godkännas krävs att det blir
            tre fjärdedels majoritet här i riksdagen. Därför kan oppositionen
            faktiskt rösta igenom och tvinga regeringen att kräva garantier
            för de svenska kollektivavtalen som villkor för att godkänna Lissabonfördraget.
          </seg>
        </u>
        <u xml:id="i-bcbdbaadba654d82-97" prev="i-bcbdbaadba654d82-96" who="Q517206">
          <seg xml:id="i-GDrBdG2F1NeVocDKDe1Ukm">
            Jag menar att detta är ett tillfälle som vi inte får låta gå
            förlorat. Svensk arbetarrörelse har beundrats och högaktats i
            kraft av sin styrka och framgångar över hela världen, inte minst
            inom EU. Jag tycker att det vilar ett ansvar på oss att ta striden
            och visa att vi inte accepterar att de fackliga segrar som har
            vunnits här kan omintetgöras av ett klubbslag i en domstol i Luxemburg.
            Genom att ta striden och ställa dessa krav stärker vi också möjligheterna
            att kämpa ned EU:s motstånd mot löntagarnas rättigheter också
            i resten av Europa. Om inte det är värt att ta strid för vet jag
            inte vad som är det.
          </seg>
        </u>
        <note type="speaker" xml:id="i-WAchrQKiPx11hhkDh61J9R">
          Anf. 9 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-98" next="i-bcbdbaadba654d82-99" who="Q3504785">
          <seg xml:id="i-8ui2Umbk2XU3qRMPENwGKf">
            Fru talman! Tidningen Byggnadsarbetaren redovisade förra året
            en intressant statistik som lite sätter den här diskussionen i
            blixtbelysning. År 2004, när Vaxholmsbygget pågick, var det ett
            60-tal utländska byggföretag på svensk arbetsmarknad. År 2006
            alltså två år senare var det över 220 utländska byggnadsföretag
            på svensk arbetsmarknad. Det var bara i två av dessa som man inte
            hade svenska kollektivavtal.
          </seg>
        </u>
        <u xml:id="i-bcbdbaadba654d82-99" prev="i-bcbdbaadba654d82-98" who="Q3504785" next="i-bcbdbaadba654d82-100">
          <seg xml:id="i-FhGLskobbJMa83baypawJr">
            Detta antyder att detta inte är ett hot mot den svenska modellen
            i sig, utan det är något annat. Det är ett problem. Vi beklagar,
            som jag tidigare har sagt, utgången av Lavaldomen, men nu måste
            vi hantera den.
          </seg>
        </u>
        <u xml:id="i-bcbdbaadba654d82-100" prev="i-bcbdbaadba654d82-99" who="Q3504785" next="i-bcbdbaadba654d82-101">
          <seg xml:id="i-Dk4xs9VoZiRoVUHnYzWhhb">
            Den hårda kärnan i utstationeringsdirektivet handlar om arbetstagares
            rättigheter i sju dimensioner. Det handlar till exempel om arbetstid,
            om antidiskrimineringslagstiftning och så vidare. Den svenska
            utstationeringslagen hänvisar till lagstiftning på sex av dessa
            sju områden arbetstidslagen, diskrimineringslagar och så vidare
            men inte när det gäller lönebildning, eftersom vi inte har det
            ordnat i lag i Sverige utan i avtal.
          </seg>
        </u>
        <u xml:id="i-bcbdbaadba654d82-101" prev="i-bcbdbaadba654d82-100" who="Q3504785" next="i-bcbdbaadba654d82-102">
          <seg xml:id="i-3H4JUkyjWUfH4whN33qAwF">
            Det domen säger är inte att svenska avtal inte kan tränga undan
            utländska. Det kommer de fortsatt att kunna göra. Men domen säger
            att den enskilde måste kunna läsa ut vad avtalet ger och att utländska
            avtal inte alltid utan hänsyn till innehållet kan trängas undan.
            Resultatet för den enskilde står i centrum.
          </seg>
        </u>
        <u xml:id="i-bcbdbaadba654d82-102" prev="i-bcbdbaadba654d82-101" who="Q3504785" next="i-bcbdbaadba654d82-103">
          <seg xml:id="i-Ei7ZEXZKFwDNH5ptLyU47m">
            Exakt hur avvägningen ska göras måste vi lösa på nationell nivå.
            Det är det vi får besked om genom den utredning som Claes Stråth
            leder.
          </seg>
        </u>
        <u xml:id="i-bcbdbaadba654d82-103" prev="i-bcbdbaadba654d82-102" who="Q3504785" next="i-bcbdbaadba654d82-104">
          <seg xml:id="i-WjcsJinp4eecPePaDa5A4k">
            Trots detta kan man naturligtvis kräva att utstationeringsdirektivet
            ska omförhandlas. Mitt problem är bara att det finns en betydande
            risk i det agerandet, nämligen att ett omförhandlat utstationeringsdirektiv
            hamnar långt från det som är önskvärt när det gäller att värna
            den svenska modellen. Är Ulf Holm beredd att ta en sådan risk?
            Uppenbarligen är han det.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=14"/>
        <u xml:id="i-bcbdbaadba654d82-104" prev="i-bcbdbaadba654d82-103" who="Q3504785" next="i-bcbdbaadba654d82-105">
          <seg xml:id="i-Mb6fJ45XvrbELFSKyfcCm1">
            Det är rätt förvånande att också Socialdemokraterna verkar ansluta
            sig till den linjen, trots att faktiskt Europafacket har dämpat
            sina krav i denna del något på senare tid, av just dessa skäl.
          </seg>
        </u>
        <u xml:id="i-bcbdbaadba654d82-105" prev="i-bcbdbaadba654d82-104" who="Q3504785" next="i-bcbdbaadba654d82-106">
          <seg xml:id="i-G3t5D8MLyiBAzwqzZ2Nhve">
            Man säger att regeringen är passiv för att vi väljer att inte
            ta strid när det gäller utstationeringsdirektivet, som vi tror
            är fel sätt att hantera frågan på och leder till större risker
            än möjligheter i den här delen. Nej, vi är inte passiva, men vi
            försöker vara lite smarta. Det gäller att agera på rätt sätt,
            genom utredningen här hemma, genom ett mycket aktivt arbete i
            högnivågruppen och genom samtal och diskussioner om de här frågorna
            med de andra medlemsstaterna.
          </seg>
        </u>
        <u xml:id="i-bcbdbaadba654d82-106" prev="i-bcbdbaadba654d82-105" who="Q3504785" next="i-bcbdbaadba654d82-107">
          <seg xml:id="i-Mk5ncC5wjRwruTtEUSgR51">
            Här kan jag blixtbelysa det problem som Jennie Nilsson och Socialdemokraterna
            tyvärr duckar för. Jag var för några veckor sedan i Storbritannien
            och diskuterade med representanter för Labourregeringen i London.
            Jag kan konstatera att de förstås inte är alldeles förtjusta i
            att omförhandla utstationeringsdirektivet, men de skulle mycket
            väl kunna tänka sig att göra det, men tyvärr inte i den riktning
            som Jennie Nilsson förespråkar. Detta illustrerar i blixtbelysning
            varför vi inte ska gå den vägen utan i stället ska tolka domen
            tillsammans med parterna och i utredningen på ett sätt som gör
            att vi balanserar och hanterar frågan i svensk lagstiftning. Det
            kommer vi också att kunna göra.
          </seg>
        </u>
        <u xml:id="i-bcbdbaadba654d82-107" prev="i-bcbdbaadba654d82-106" who="Q3504785" next="i-bcbdbaadba654d82-108">
          <seg xml:id="i-ThsCrG4KXmwvNMt7Q7xUMa">
            Fru talman! Den svenska modellen hotas inte av Lavaldomen. Dess
            konsekvenser ska vi hantera i svensk lagstiftning i intensivt
            och nära arbete med parterna.
          </seg>
        </u>
        <u xml:id="i-bcbdbaadba654d82-108" prev="i-bcbdbaadba654d82-107" who="Q3504785">
          <seg xml:id="i-JfQEzSPVKqcfJuxuoPjFr1">
            På EU-nivå ska vi informera om den svenska arbetsmarknadsmodellen.
            Och vi ska få allt det utrymme vi kan på europeisk nivå för att
            hantera frågorna på det arbetsmarknadsmässiga området som vi alltid
            har gjort, det vill säga själva.
          </seg>
        </u>
        <note type="speaker" xml:id="i-8w1UPGcY8PDCfKPbjBEmqB">
          Anf. 10 ULF HOLM (mp):
        </note>
        <u xml:id="i-bcbdbaadba654d82-109" next="i-bcbdbaadba654d82-110" who="Q520956">
          <seg xml:id="i-BoBFWAV2AJeuooNuJYfVgd">
            Fru talman! Låt mig först klargöra att jag tycker att regeringen
            har rätt i att vi kan göra en hel del själva. Vi måste givetvis
            se över den svenska lagstiftningen på området. Jag håller fullständigt
            med om detta. Vi kan göra mycket här hemma.
          </seg>
        </u>
        <u xml:id="i-bcbdbaadba654d82-110" prev="i-bcbdbaadba654d82-109" who="Q520956" next="i-bcbdbaadba654d82-111">
          <seg xml:id="i-H8tJ26fcsQuqCvtw3Vkuyi">
            Men man kan inte bortse från att det i flera domar från EG-domstolen
            är själva utstationeringsdirektivet och EU:s krav på fri rörlighet
            för tjänster som är ett grundproblem.
          </seg>
        </u>
        <u xml:id="i-bcbdbaadba654d82-111" prev="i-bcbdbaadba654d82-110" who="Q520956" next="i-bcbdbaadba654d82-112">
          <seg xml:id="i-EMb65sU3Jg4kK53xSdfSqU">
            Jag menar bestämt att det inte räcker med att man har en arbetsmarknadsminister
            som vill informera andra EU-länder om den svenska modellen. Det
            duger inte. Nu blir det än en gång så att den svenska regeringen
            duckar. Man vill inte agera i EU av rädsla eller för att man inte
            kan jag vet inte vilket. Men det räcker inte att informera.
          </seg>
        </u>
        <u xml:id="i-bcbdbaadba654d82-112" prev="i-bcbdbaadba654d82-111" who="Q520956" next="i-bcbdbaadba654d82-113">
          <seg xml:id="i-KSC3YmURfFsXz6jFjBMWwn">
            EU-parlamentet har tagit initiativ till en egen utredning. EU-kommissionen
            kommer att tillsätta en högnivågrupp för att agera. Varför ska
            Sverige alltid komma sist på banan och informera när vi borde
            agera för att se till att den svenska modellen kommer att överleva
            i framtiden? Det är det som är det avgörande.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=15"/>
        <u xml:id="i-bcbdbaadba654d82-113" prev="i-bcbdbaadba654d82-112" who="Q520956" next="i-bcbdbaadba654d82-114">
          <seg xml:id="i-JP8q3cLW2UWaEomBCSh5Ar">
            Jag är allvarligt oroad om det är arbetsmarknadsminister Littorin
            som ska sitta i högnivågruppen eller i den arbetsgrupp som EU-kommissionen
            har, för då blir det bara information. Vi kräver ett agerande
            i förväg för att se till att vi kan behålla den svenska modellen.
          </seg>
        </u>
        <u xml:id="i-bcbdbaadba654d82-114" prev="i-bcbdbaadba654d82-113" who="Q520956" next="i-bcbdbaadba654d82-115">
          <seg xml:id="i-B6RZZoa7EfR1URXBwqmB4r">
            Lissabonfördraget har flera varit inne på. Det är väl bekant
            att Miljöpartiet inte tycker att detta är en bra produkt. Vi kan
            också konstatera att den nya svenska regeringen inte gjorde någonting
            för att förändra innehållet i det. Det gjorde man varken på det
            här området, fackliga rättigheter, eller på miljöområdet. Vi kommer
            därför att rösta nej till detta.
          </seg>
        </u>
        <u xml:id="i-bcbdbaadba654d82-115" prev="i-bcbdbaadba654d82-114" who="Q520956" next="i-bcbdbaadba654d82-116">
          <seg xml:id="i-Ne76CNwJ568Rytho9GyMU9">
            Intressant att notera är dock att EG-domstolen redan har räknat
            in rättighetsstadgan när man har fattat beslutet om Rüffertdomen,
            när man har tagit hänsyn till de fackliga rättigheterna.
          </seg>
        </u>
        <u xml:id="i-bcbdbaadba654d82-116" prev="i-bcbdbaadba654d82-115" who="Q520956" next="i-bcbdbaadba654d82-117">
          <seg xml:id="i-ST2VFHqi4wuhAaHG3Cr9Jk">
            I detta har också TCO instämt det är vanligt förekommande som
            citat här. TCO:s Sture Nordh har också sagt att Lissabonfördraget
            inte är någon garant för att EG-domstolen skulle ha dömt annorlunda.
            Lissabonfördraget ändrar nämligen inte det grundläggande, som
            tidigare talare har varit inne på. Därför är inte detta helt avgörande,
            Lissabonfördraget, även om jag välkomnar att fler kommer att rösta
            nej till det här i Sveriges riksdag på grund av detta.
          </seg>
        </u>
        <u xml:id="i-bcbdbaadba654d82-117" prev="i-bcbdbaadba654d82-116" who="Q520956" next="i-bcbdbaadba654d82-118">
          <seg xml:id="i-Vyc2SX7srTmjmkPc2z34oc">
            Det är dags för det svenska facket och arbetstagare att börja
            höja rösten mot EU. Det går inte att sitta still och tro att EU
            inte påverkar arbetsrättsliga regler, för det gör det i allra
            högsta grad.
          </seg>
        </u>
        <u xml:id="i-bcbdbaadba654d82-118" prev="i-bcbdbaadba654d82-117" who="Q520956" next="i-bcbdbaadba654d82-119">
          <seg xml:id="i-5GanLpVqs541LUuq8rmVWp">
            Den borgerliga regeringen kommer aldrig att bli en garant för
            fackliga rättigheter eller den svenska kollektivavtalsmodellen.
            Det har dagens debatt klart visat. Det kräver att vi agerar. Regeringen
            kommer nämligen bara att informera.
          </seg>
        </u>
        <u xml:id="i-bcbdbaadba654d82-119" prev="i-bcbdbaadba654d82-118" who="Q520956" next="i-bcbdbaadba654d82-120">
          <seg xml:id="i-L3C4yzpU97DCXwyxiYr5e5">
            Regeringen kommer heller inte att göra det minsta för att förhindra
            lönedumpning i EU. Inte heller kommer regeringen att agera för
            att den snedvridna konkurrensen gentemot svenska företag kommer
            att upphöra. Effekten kan bli, även om det inte är många företag
            i dagsläget, att utländska företagare kan utnyttja detta med lägre
            löner enligt andra kollektivavtal, och då kan inte svenska företag
            stå emot.
          </seg>
        </u>
        <u xml:id="i-bcbdbaadba654d82-120" prev="i-bcbdbaadba654d82-119" who="Q520956">
          <seg xml:id="i-2UwJRDwXSLhx5zW4QVF3id">
            Vilken situation har vi då? Då har vi också en snedvridning mot
            de svenska företagen, som inte kan överleva. EG-domstolens beslut
            är alltså ett hot inte bara mot de fackliga rättigheterna utan
            också mot svenska företag som borde agera på den svenska marknaden
            på samma villkor som utländska företag. Detta är ett krav. Det
            räcker inte med information, herr arbetsmarknadsminister.
          </seg>
        </u>
        <note type="speaker" xml:id="i-CWG8eX2wtsyRLoH1oPYtiS">
          Anf. 11 JENNIE NILSSON (s):
        </note>
        <u xml:id="i-bcbdbaadba654d82-121" next="i-bcbdbaadba654d82-122" who="Q4563096">
          <seg xml:id="i-KcBuqvuGU9tbMzdgUiUKiZ">
            Fru talman! Domarna har skapat stor oro och problem på den svenska
            arbetsmarknaden. Vår bedömning, liksom LO:s och TCO:s, är därför
            att vi måste söka nya lösningar men också att det är fullt rimligt.
          </seg>
        </u>
        <u xml:id="i-bcbdbaadba654d82-122" prev="i-bcbdbaadba654d82-121" who="Q4563096" next="i-bcbdbaadba654d82-123">
          <seg xml:id="i-UvYavf8xWu9sFyUzpp2caR">
            Justeringar i utstationeringslagen samt en anpassning av lex
            Britannia, exempelvis enligt den danska modellen, med en landneutral
            konkurrensklausul är fullt möjliga. Det är dessutom en fråga som
            ägs av riksdagen.
          </seg>
        </u>
        <u xml:id="i-bcbdbaadba654d82-123" prev="i-bcbdbaadba654d82-122" who="Q4563096" next="i-bcbdbaadba654d82-124">
          <seg xml:id="i-HqurwdpudWwMk4HQmgYbxL">
            Här handlar det bara om politisk vilja. Att viljan ifrågasätts
            är tyvärr inte så konstigt när man tittar på regeringens facit
            så här långt.
          </seg>
        </u>
        <u xml:id="i-bcbdbaadba654d82-124" prev="i-bcbdbaadba654d82-123" who="Q4563096" next="i-bcbdbaadba654d82-125">
          <seg xml:id="i-BzeAqzohgBfVryx93miSFE">
            Fredrik Reinfeldt är i det närmaste nedlåtande när representanter
            i EU-nämnden kräver att han ska ta upp frågan i ministerrådet.
            Han vägrar dessutom att ta en interpellationsdebatt med Mona Sahlin,
            något som borde ha varit rimligt med tanke på frågans dignitet.
            Det finns heller ingen tydlig enighet hos regeringen om att man
            ens vill lösa frågan. Vidare avstår man från att yttra sig i Rüffertmålet
            trots att länder som Tyskland, Frankrike, Irland, Polen, Norge
            och Danmark har gjort det. Det är beklagligt.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=16"/>
        <u xml:id="i-bcbdbaadba654d82-125" prev="i-bcbdbaadba654d82-124" who="Q4563096" next="i-bcbdbaadba654d82-126">
          <seg xml:id="i-mhA4eh68XT7rNFtVjyHSN">
            Socialdemokraterna har visat att det går att påverka frågan inom
            EU. Vårt agerande i regeringsställning förmådde EU-kommissionen
            att i sitt yttrande till EG-domstolen stödja den svenska modellen.
            Också generaladvokatens yttrande, som bland annat Centern öppet
            beklagade, var till stöd för den svenska modellen.
          </seg>
        </u>
        <u xml:id="i-bcbdbaadba654d82-126" prev="i-bcbdbaadba654d82-125" who="Q4563096" next="i-bcbdbaadba654d82-127">
          <seg xml:id="i-8EsNkHgkHwcFDHgd4sX2YH">
            Men för att uppnå resultat krävs det ihärdigt och hårt arbete,
            något som den nuvarande regeringen tyvärr inte visar prov på.
            Det är allvarligt, inte minst eftersom det riskerar att skapa
            en legitimitet för den debatt som nu finns om att villkora fördraget.
          </seg>
        </u>
        <u xml:id="i-bcbdbaadba654d82-127" prev="i-bcbdbaadba654d82-126" who="Q4563096" next="i-bcbdbaadba654d82-128">
          <seg xml:id="i-RXcdABfwVMm3dCvKTCixEB">
            Frågorna hör egentligen inte alls ihop. Situationen har uppstått
            med det fördrag som vi har i dag. Trots det skapas det nu en grogrund
            för en opinion mot fördraget. Den växer ur den vanmakt och det
            bristande förtroende som många känner över regeringens oförmåga
            att hantera frågan.
          </seg>
        </u>
        <u xml:id="i-bcbdbaadba654d82-128" prev="i-bcbdbaadba654d82-127" who="Q4563096">
          <seg xml:id="i-WWfmUyyLcYXf4BAhugC2zC">
            Det här borde oroa regeringen så mycket att regeringen nu lämnar
            snabba och tydliga besked om nödvändiga och möjliga anpassningar
            i svensk lag, så mycket att Littorin och Reinfeldt tar varje tillfälle
            i akt att driva frågan i EU och så mycket att Fredrik Reinfeldt
            faktiskt är beredd att ta en debatt med Mona Sahlin.
          </seg>
        </u>
        <note type="speaker" xml:id="i-UG3Tu9YG816tsFDk7bwFmS">
          Anf. 12 ANNIKA QARLSSON (c):
        </note>
        <u xml:id="i-bcbdbaadba654d82-129" next="i-bcbdbaadba654d82-130" who="Q4769498">
          <seg xml:id="i-8C6XB4wBMnLqCFxQHdwvYk">
            Fru talman! Socialdemokrater, vänsterpartister och miljöpartister
            hotar med att använda sig av det nya fördraget och utstationeringsdirektivet,
            som har varit och är många länders möjlighet att resa sig ur fattigdom.
            Det är det som kommer att ge hela Europa en ökad möjlighet i globaliseringens
            tidevarv och, vågar jag nästan säga, en garanterad tillväxt. Så
            har det nämligen sett ut historiskt när vi öppnar gränserna och
            samarbetar.
          </seg>
        </u>
        <u xml:id="i-bcbdbaadba654d82-130" prev="i-bcbdbaadba654d82-129" who="Q4769498" next="i-bcbdbaadba654d82-132">
          <seg xml:id="i-LNWC8VGdWdzdSHMoNAkRP">
            Att vägra att förvandla det utvidgade EU, snart med Kroatien
            och Turkiet, till en verklig gemensam marknad utgör ett lika hårt
            slag mot både nya och gamla medlemsländer. Det hindrar dessutom
            länderna att dra fördel av deras komparativa fördelar och minskar
            deras chans att anpassa sig till EU:s värden om demokrati och
            rättsstatens principer, vilket är Europas bästa chans att skapa
            en konkurrenskraftig position i den globala ekonomin.
          </seg>
        </u>
        <note xml:id="i-LesEo72kYoFqQcTCrE64X9">
          Vart tog solidariteten vägen, vänsterkartellen?
        </note>
        <u xml:id="i-bcbdbaadba654d82-132" prev="i-bcbdbaadba654d82-130" who="Q4769498" next="i-bcbdbaadba654d82-133">
          <seg xml:id="i-FQeefGN5we9AJUAQDXN1KH">
            Centerpartiet vill möta framtiden med ett öppet förhållningssätt.
            Syftet måste vara att utveckla de modeller och tankar vi har.
            Det är då fler företag vågar anställa. Det är då vi kan bryta
            utanförskapet och vara konkurrenskraftiga. Att hålla fast vid
            gamla system utan att diskutera och ifrågasätta gynnar varken
            arbetsgivare eller arbetstagare. Med det nya fördraget effektiviseras
            EU så att det ska kunna fungera även med fler medlemmar.
          </seg>
        </u>
        <u xml:id="i-bcbdbaadba654d82-133" prev="i-bcbdbaadba654d82-132" who="Q4769498">
          <seg xml:id="i-KgSWNeUGzHvcVTquAQK4LZ">
            Det är genom en god grannsämja som vi möjliggör för nya medlemmar
            att komma in och ger hopp för många människor runt om på vår kontinent
            om att de ska få bli medlemmar. Det ger ett regelverk för att
            man ska kunna fortsätta att lösa konflikter på det kloka fredliga
            sätt som EU har valt att göra i över 50 år.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=17"/>
        <note type="speaker" xml:id="i-4H8TuYH2HJmJoXQZtJtwG1">
          Anf. 13 HANS BACKMAN (fp):
        </note>
        <u xml:id="i-bcbdbaadba654d82-134" next="i-bcbdbaadba654d82-135" who="Q5563650">
          <seg xml:id="i-9TPabefUk82t1v4Xt5ac8F">
            Fru talman! När det gäller Lissabonfördraget och de önskemål
            som kommer fram här om att vi ska vänta med att ratificera Lissabonfördraget
            tills en social klausul som kan garantera de fackliga rättigheterna
            och den svenska modellen skrivits in kan jag säga att Folkpartiet
            liberalerna inte heller delar den uppfattningen.
          </seg>
        </u>
        <u xml:id="i-bcbdbaadba654d82-135" prev="i-bcbdbaadba654d82-134" who="Q5563650" next="i-bcbdbaadba654d82-136">
          <seg xml:id="i-4UXmNH397fVyuBrgi1gGcG">
            Vår bedömning är helt enkelt att det nya fördraget inte ändrar
            förutsättningarna för den svenska modellen och när det gäller
            att reglera arbetsmarknaden.
          </seg>
        </u>
        <u xml:id="i-bcbdbaadba654d82-136" prev="i-bcbdbaadba654d82-135" who="Q5563650" next="i-bcbdbaadba654d82-137">
          <seg xml:id="i-SuGcFS7o7LrnJdu1dDUVUZ">
            Faktum är att Lissabonfördraget stärker arbetstagarens rättigheter.
            Kollektivavtal och rätten till stridsåtgärder skrivs in, och det
            är mycket bra. Eftersom dessa rättigheter står med i stadgan för
            grundläggande rättigheter blir de ju också rättsligt bindande,
            som sagts här tidigare. Dessutom säger Lissabonfördraget att hänsyn
            ska tas till olika länders arbetsmarknadsmässiga traditioner,
            som bland andra Sven Otto Littorin har framfört.
          </seg>
        </u>
        <u xml:id="i-bcbdbaadba654d82-137" prev="i-bcbdbaadba654d82-136" who="Q5563650" next="i-bcbdbaadba654d82-138">
          <seg xml:id="i-L43uuMj9taoCBtusdDBhrg">
            Det är bra att Lissabonfördraget hänvisar till EU:s stadga för
            grundläggande rättigheter och gör stadgan lika juridiskt bindande
            som själva fördraget är. En nyhet med stadgan är att strejkrätten
            är skyddad på EU-nivå.
          </seg>
        </u>
        <u xml:id="i-bcbdbaadba654d82-138" prev="i-bcbdbaadba654d82-137" who="Q5563650" next="i-bcbdbaadba654d82-139">
          <seg xml:id="i-Sm4tN4oQ8UdNYSpMXcY3je">
            Öppna gränser och frihandel har historiskt sett varit bra för
            Sverige, är bra också för andra och kommer så att vara i framtiden.
            Det är, som Annika Qarlsson sade, ett tecken på solidaritet att
            verka i den riktningen.
          </seg>
        </u>
        <u xml:id="i-bcbdbaadba654d82-139" prev="i-bcbdbaadba654d82-138" who="Q5563650">
          <seg xml:id="i-VV7S8fqnyXzc169dEiP9Jj">
            Mot bakgrund av detta vill jag säga att Folkpartiet liberalerna
            känner en stark övertygelse om att vi i Sverige kan finna en väl
            fungerande lösning som gör att den svenska modellen kommer att
            fungera även i framtiden med det nya rättsläget och med det nya
            Lissabonfördraget.
          </seg>
        </u>
        <note type="speaker" xml:id="i-FDfEDX9wK8oapT1VStsAh8">
          Anf. 14 LENNART SACRÉDEUS (kd):
        </note>
        <u xml:id="i-bcbdbaadba654d82-140" next="i-bcbdbaadba654d82-141" who="Q964124">
          <seg xml:id="i-xxFQ1ssHfYYqgQEHA1yDB">
            Fru talman! Jag vill kommentera lite, för att vi ska få någon
            typ av spänst i den här debatten, två inlägg som har gjorts. Josefin
            Brink från Vänsterpartiet sade ungefär så här: Vi vill till skillnad
            från regeringen försvara den svenska kollektivavtalsmodellen.
          </seg>
        </u>
        <u xml:id="i-bcbdbaadba654d82-141" prev="i-bcbdbaadba654d82-140" who="Q964124" next="i-bcbdbaadba654d82-142">
          <seg xml:id="i-8t8xqgZ8HPTLWpGt6epWYY">
            Jag vill säga till Josefin Brink, och det kan jag säga å hela
            alliansens vägnar: Alliansregeringen vill självklart behålla den
            modell vi har med förhandlingar mellan löntagare och arbetsgivarorganisationer.
            Vi vill inte ha någon central lagstiftning här i Sveriges riksdag
            om minimilöner.
          </seg>
        </u>
        <u xml:id="i-bcbdbaadba654d82-142" prev="i-bcbdbaadba654d82-141" who="Q964124" next="i-bcbdbaadba654d82-143">
          <seg xml:id="i-GV8MoGmNzx62zofsWpGkJ6">
            Från Socialdemokraternas sida har man anklagat regeringen för
            dess oförmåga att hantera frågan. Jag kan bara konstatera att
            Socialdemokraternas partidistrikt i Skåne anser att man ska omförhandla
            hela Lissabonfördraget. Det är ett tidigare statsråd som kräver
            detta, så jag vet inte vad Socialdemokraternas linje egentligen
            är i den frågan.
          </seg>
        </u>
        <u xml:id="i-bcbdbaadba654d82-143" prev="i-bcbdbaadba654d82-142" who="Q964124" next="i-bcbdbaadba654d82-144">
          <seg xml:id="i-QL5e65kHa56vNVbtuxRqYW">
            Fru talman! Den diskussion som vi har haft i dag handlar förvisso
            om att olika intressen ibland står mot varandra. Vi kristdemokrater
            vill värna om den fria rörligheten av människor samtidigt som
            vi aldrig kan acceptera social dumpning på en arbetsmarknad som
            är mycket diversifierad inom Europeiska unionen i fråga om utbildningsnivå,
            löneläge och ekonomisk standard. Självfallet uppstår på en sådan
            marknad oundvikligt intressekonflikter. Då gäller det att finna
            en så bra lösning som möjligt i syfte att tillgodose allas intresse.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=18"/>
        <u xml:id="i-bcbdbaadba654d82-144" prev="i-bcbdbaadba654d82-143" who="Q964124" next="i-bcbdbaadba654d82-145">
          <seg xml:id="i-FN32SKevR1sVGL16xPFDJe">
            Jag vill tydligt slå fast att Kristdemokraterna försvarar den
            fria rörligheten. Allt annat vore att ta ett steg tillbaka. Kristdemokraterna
            är övertygade om att den fria rörligheten går att förena med bra
            villkor för löntagare. Den svenska modellen ska fortsatt gälla
            i Sverige och hotas inte av Lissabonfördraget eller Lavaldomen.
          </seg>
        </u>
        <u xml:id="i-bcbdbaadba654d82-145" prev="i-bcbdbaadba654d82-144" who="Q964124">
          <seg xml:id="i-XJHvMrFsoGXsAAuqKK9W3x">
            Regeringen har också varit tydlig med, bland annat i interpellationsdebatter
            här i kammaren, att om regelförändringar behövs för att säkra
            den svenska modellen är regeringen beredd att göra sådana. Det
            är samtidigt viktigt att betona parternas ansvar att kollektivavtalen
            skrivs så att de är begripliga, tydliga och öppna i en rättslig
            process.
          </seg>
        </u>
        <note type="speaker" xml:id="i-5z1jbSecd9EVAKxP7HUkGC">
          Anf. 15 JOSEFIN BRINK (v):
        </note>
        <u xml:id="i-bcbdbaadba654d82-146" next="i-bcbdbaadba654d82-147" who="Q517206">
          <seg xml:id="i-BeVpZBMMeHR5gTiAH3SuoY">
            Fru talman! Den här debatten är full av stickspår och obegripligheter.
            Grundpoängen är ju att oavsett vilket fördrag vi har är det i
            fördraget det slås fast att den fria rörligheten för tjänster
            är överordnad fackliga rättigheter. Artikel 49 fällde avgörandet
            i Laval- och Rüffertdomarna. Den står kvar också i Lissabonfördraget.
          </seg>
        </u>
        <u xml:id="i-bcbdbaadba654d82-147" prev="i-bcbdbaadba654d82-146" who="Q517206" next="i-bcbdbaadba654d82-148">
          <seg xml:id="i-9gyRcMtFiDQh4NZwCaHhrz">
            Påståendena att införandet av rättighetsstadgan i fördraget skulle
            göra att man på något sätt skulle undvika den prioriteringsordningen
            stämmer inte. På en direkt fråga har EU-kommissionär Margot Wallström
            svarat att när det gäller förhållandet mellan grundläggande rättigheter
            och de fyra grundläggande friheterna har EG-domstolen utvecklat
            tydliga principer, och kommissionen anser att denna rättspraxis
            inte på något sätt kommer att påverkas genom att rättighetsstadgan
            görs juridiskt bindande. Detta är alltså ett stickspår i debatten.
          </seg>
        </u>
        <u xml:id="i-bcbdbaadba654d82-148" prev="i-bcbdbaadba654d82-147" who="Q517206" next="i-bcbdbaadba654d82-149">
          <seg xml:id="i-3FRWW8CP7NXaWsxpqwWzCq">
            Ett annat stickspår i debatten är att påstå att man genom att
            omförhandla direktiv skulle kunna förändra den här situationen.
            Direktiven står inte över fördraget. Fördraget är det som gäller,
            och direktiven tolkas utifrån fördraget. Ola Wiklund som är jurist
            och som har arbetat vid EG-domstolen under många år sade förra
            veckan i en radiointervju att det är falsk varudeklaration att
            påstå att det går att avhjälpa resultatet av domen genom en ändring
            av ett direktiv.
          </seg>
        </u>
        <u xml:id="i-bcbdbaadba654d82-149" prev="i-bcbdbaadba654d82-148" who="Q517206">
          <seg xml:id="i-S1A3ipXWGbUAid1EETgKT3">
            Det är därför som Vänsterpartiet håller fast vid att det är i
            samband med att fördraget ska godkännas som vi måste ställa krav
            på att vi ska få juridiskt bindande garantier för kollektivavtalen
            och för fackliga rättigheter som står över fördragets artikel
            49. Det är det enda sättet att garantera att vi kan behålla de
            fackliga rättigheterna och den svenska kollektivavtalsmodellen.
          </seg>
        </u>
        <note xml:id="i-Q1C8RrPcGAyWdjhWN25pTP">
          I detta anförande instämde Lena Olsson (v).
        </note>
        <note type="speaker" xml:id="i-A6pWMHQf2ipBNnFNWVLD38">
          Anf. 16 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-150" next="i-bcbdbaadba654d82-151" who="Q3504785">
          <seg xml:id="i-SRa2FAwWHquaAp2nTH98fd">
            Fru talman! Ulf Holm vill alltså öppna utstationeringsdirektivet
            för omförhandling. Det har jag nu förstått efter ett par omgångar.
            Men risken är överhängande att just det agerande som Ulf Holm
            hela tiden efterlyser leder i rakt motsatt riktning, som jag belyste
            i mitt förra inlägg. Ulf Holm leker med den svenska modellen,
            riskerar dess grunder genom att öppna utstationeringsdirektivet
            för förhandling på ett sätt som jag tycker är helt oförsvarligt.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=19"/>
        <u xml:id="i-bcbdbaadba654d82-151" prev="i-bcbdbaadba654d82-150" who="Q3504785" next="i-bcbdbaadba654d82-152">
          <seg xml:id="i-Dd373EADe6Rz4z5WDkpuqG">
            Varför ställer Socialdemokraterna upp på det? Det tycker jag
            är obegripligt. Det är en gåta om det inte hade varit för EU-parlamentsvalet
            i juni nästa år. För det är klart att en splittrad socialdemokrati
            måste samlas kring en gemensam yttre fiende, det vill säga regeringen.
          </seg>
        </u>
        <u xml:id="i-bcbdbaadba654d82-152" prev="i-bcbdbaadba654d82-151" who="Q3504785" next="i-bcbdbaadba654d82-153">
          <seg xml:id="i-QpFN8SUdKabH2VN6N1D9cv">
            Jag har bara två frågor till Socialdemokraterna i det här skedet.
            Det är för det första: Hur ska Socialdemokraterna hantera sin
            egen interna splittring i den här frågan? Vilken linje är det
            som gäller?
          </seg>
        </u>
        <u xml:id="i-bcbdbaadba654d82-153" prev="i-bcbdbaadba654d82-152" who="Q3504785">
          <seg xml:id="i-NFxAfgd27ojiwCkcgNoN7J">
            För det andra: Hur ska Socialdemokraterna hantera splittringen
            inom vänsterkartellen? Är ni överens om något i den här frågan?
            Eller vad är det som gäller?
          </seg>
        </u>
        <note type="speaker" xml:id="i-8QTaJXjFcnxckH5FqK8bX7">
          Anf. 17 ULF HOLM (mp):
        </note>
        <u xml:id="i-bcbdbaadba654d82-154" next="i-bcbdbaadba654d82-155" who="Q520956">
          <seg xml:id="i-CzLrXqsPY7NqiyTuwvZNph">
            Fru talman! Beskeden i dag är tydliga, dock inte önskvärda. Regeringen
            säger att man vill ha den svenska modellen, men väljer att sitta
            still och inte göra något i EU, trots att EU-lagstiftningen och
            fördraget nu attackerar kollektivavtalen.
          </seg>
        </u>
        <u xml:id="i-bcbdbaadba654d82-155" prev="i-bcbdbaadba654d82-154" who="Q520956" next="i-bcbdbaadba654d82-156">
          <seg xml:id="i-Sa8v8mfC2NySUR44tWWcrm">
            Det är ett faktum att EU-parlamentet har en översyn av vad som
            behöver ändras på EU-nivå. Det är ett faktum att EU-kommissionen
            har tagit initiativ för att bilda en högnivågrupp för att se över
            utstationeringsdirektivet. Miljöpartiets krav är att Sverige i
            denna inte ska sitta still och informera utan agera för att se
            till att den svenska kollektivavtalsmodellen kan fortsätta. Det
            är det som frågan handlar om.
          </seg>
        </u>
        <u xml:id="i-bcbdbaadba654d82-156" prev="i-bcbdbaadba654d82-155" who="Q520956" next="i-bcbdbaadba654d82-157">
          <seg xml:id="i-52HwsuqJWDdz3krzkGvdkw">
            I dag är beskeden tydliga. Arbetsmarknadsminister Sven Otto Littorin
            tänker inte göra något alls.
          </seg>
        </u>
        <u xml:id="i-bcbdbaadba654d82-157" prev="i-bcbdbaadba654d82-156" who="Q520956" next="i-bcbdbaadba654d82-158">
          <seg xml:id="i-JZehPyRsqX7LAgN16DUXtd">
            Jag hoppas att alla arbetstagare och fackföreningsrörelsen hör
            detta tydliga besked i dag. Man kan inte lita på den borgerliga
            regeringen. Man kan inte få några tydliga besked om vad som ska
            göras mer än att vi ska sitta still. Det räcker inte.
          </seg>
        </u>
        <u xml:id="i-bcbdbaadba654d82-158" prev="i-bcbdbaadba654d82-157" who="Q520956" next="i-bcbdbaadba654d82-159">
          <seg xml:id="i-Ltv7vdbHN2AhUSG7KNy1LN">
            När Sverige nu är medlem i EU måste vi vara aktiva där och se
            till att försvara den svenska modellen. Det var ett löfte i EU-valet
            1994, och vi hoppas att det löftet gäller fortfarande. Det kräver
            att man agerar. Att man agerar i Sverige för att se över lagstiftningen
            är vi helt överens med regeringen om. Det krävde också att man
            agerade när man ändrade fördraget, men där valde den borgerliga
            regeringen att inte göra något alls.
          </seg>
        </u>
        <u xml:id="i-bcbdbaadba654d82-159" prev="i-bcbdbaadba654d82-158" who="Q520956">
          <seg xml:id="i-BSGfvvCp2waZfAUJwq5T9H">
            Nu handlar det om att agera för att se till att utstationeringsdirektivet
            kan försvara den svenska modellen. Men där är beskeden tydliga
            i dag. Regeringen tänker inte göra något alls. Miljöpartiet beklagar
            detta.
          </seg>
        </u>
        <note type="speaker" xml:id="i-7Sn2PhSvnGemf4KUDKuHvC">
          Anf. 18 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-160" next="i-bcbdbaadba654d82-161" who="Q3504785">
          <seg xml:id="i-3x1kmdV8njxhoPfjDUNLE6">
            Fru talman! Ulf Holm leker med den svenska modellen i sin EU-populism.
            Det är bara att beklaga.
          </seg>
        </u>
        <u xml:id="i-bcbdbaadba654d82-161" prev="i-bcbdbaadba654d82-160" who="Q3504785" next="i-bcbdbaadba654d82-162">
          <seg xml:id="i-CEpbsa6LKg6zqHMGyUbjDx">
            När jag på hösten 2006 klargjorde regeringens avsikt att driva
            samma linje som den tidigare socialdemokratiska regeringen i Lavalmålet
            var det en och annan som uttryckte en viss förvåning. Men varför
            då? Vår utgångspunkt har hela tiden varit att svenska kollektivavtal
            ska gälla i Sverige.
          </seg>
        </u>
        <u xml:id="i-bcbdbaadba654d82-162" prev="i-bcbdbaadba654d82-161" who="Q3504785" next="i-bcbdbaadba654d82-163">
          <seg xml:id="i-2g7W7T9SwiFCHvtiNoQosF">
            Den här domen säger inte att svenska kollektivavtal aldrig kan
            tränga undan utländska. Tvärtom bekräftas i domen att vår kollektivavtalsmodell
            inklusive rätten till stridsåtgärder mot arbetsgivare från en
            annan medlemsstat är förenlig med EG-rätten.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=20"/>
        <u xml:id="i-bcbdbaadba654d82-163" prev="i-bcbdbaadba654d82-162" who="Q3504785">
          <seg xml:id="i-XZRwTX7DXa5D4Vry2gN6ip">
            Slutsatsen blir: Vi ska inte ändra Lissabonfördraget. Vi ska
            inte omförhandla utstationeringsdirektivet. Men vi ska vara aktiva
            och agera i kommissionens högnivågrupp, och vi ska slå fast att
            det är mindre gemenskapsrättslig lagstiftning som krävs på det
            här området, inte mer.
          </seg>
        </u>
        <note xml:id="i-Lh3CGFXm9CwGBWRdqQCyHK">
          Överläggningen var härmed avslutad.
        </note>
      </div>
      <div type="debateSection" xml:id="i-9t8hW4vSBtxa5p3cALFzVw" subtype="interpellationDebate">
        <note xml:id="i-6UKbYajCscTp8jrMo3FXkt">
          4 § Svar på interpellation 2007/08:564 om alliansregeringen och
          utanförskapet
        </note>
        <note type="speaker" xml:id="i-BZXjdpBsiyGNV7ANCFwead">
          Anf. 19 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-164" next="i-bcbdbaadba654d82-165" who="Q3504785">
          <seg xml:id="i-U64zva8okLNEDYBRFQVyHh">
            Fru talman! Patrik Björck har frågat mig om jag kommer att ta
            initiativ till att regeringen medverkar till att vi får en arbetsmarknadspolitisk
            debatt som bygger på vederhäftig och relevant statistik och andra
            uppgifter. Patrik Björck har också frågat mig om jag kommer att
            vidta åtgärder som leder till verkliga förbättringar för dem som
            står långt från arbetsmarknaden.
          </seg>
        </u>
        <u xml:id="i-bcbdbaadba654d82-165" prev="i-bcbdbaadba654d82-164" who="Q3504785" next="i-bcbdbaadba654d82-166">
          <seg xml:id="i-ND3perTH5wFwXm7Z8XQQQH">
            Som Patrik Björck säkert vet baseras regeringens arbetsmarknadspolitik
            redan i dagsläget bland annat på SCB:s statistik, vilken är både
            officiell och vederhäftig. Dessutom har regeringen upphävt den
            socialdemokratiska regeringens beslut från 1986, vilket innebar
            att heltidsstuderande som aktivt söker och är beredda att ta ett
            arbete inte definierades som arbetslösa i den svenska offentliga
            arbetsmarknadsstatistiken. SCB har nu valt att följa EU:s förordningar
            och redovisar statistiken i enlighet med internationellt vedertagna
            definitioner, vilket ökar möjligheterna till internationella jämförelser
            och en ärlig verklighetsbeskrivning.
          </seg>
        </u>
        <u xml:id="i-bcbdbaadba654d82-166" prev="i-bcbdbaadba654d82-165" who="Q3504785" next="i-bcbdbaadba654d82-167">
          <seg xml:id="i-M9zZ48HwcaAVzYAZB8YQa2">
            Vad avser utanförskapet är detta helt korrekt mycket svårt att
            mäta med en exakt definition, och jag håller med Patrik Björck
            om att det viktigaste är att alla som kan och vill arbeta ska
            få göra det. Detta är anledningen till att regeringens sysselsättningspolitik
            fokuserar på de grupper som står långt från arbetsmarknaden.
          </seg>
        </u>
        <u xml:id="i-bcbdbaadba654d82-167" prev="i-bcbdbaadba654d82-166" who="Q3504785" next="i-bcbdbaadba654d82-168">
          <seg xml:id="i-XJ1uvunSiPndTjygdHu65B">
            Det är svårt att beskriva utanförskapet, och för att göra detta
            korrekt måste utanförskapet analyseras i flera olika dimensioner.
            Mot denna bakgrund har regeringen initierat ett arbete som syftar
            till att ta fram indikatorer som beskriver hela den arbetsföra
            befolkningens arbetsmarknadssituation. Orsaken till att detta
            arbete är nödvändigt är att erfarenheten har lärt oss att det
            kan vara problematiskt att ställa upp aggregerade kvantitativa
            mål för sysselsättningsgraden respektive arbetslösheten eftersom
            dylika mål kan skapa felaktiga incitament och sällan fångar det
            de avses belysa. Min förhoppning är att det arbete som nu genomförs
            i Regeringskansliet utmynnar i en heltäckande bild av utanförskapsproblemets
            omfattning och struktur.
          </seg>
        </u>
        <u xml:id="i-bcbdbaadba654d82-168" prev="i-bcbdbaadba654d82-167" who="Q3504785" next="i-bcbdbaadba654d82-169">
          <seg xml:id="i-StHmRc8RFPVL5wz8y94Ztc">
            Regeringens politik har varit mycket starkt inriktad på att minska
            utanförskapet på arbetsmarknaden och se till att fler människor
            kommer i arbete. Som ett led i att göra arbete mer lönsamt finns
            nu jobbskatteavdraget som riktar sig till alla som arbetar men
            gynnar främst låg- och medelinkomsttagare. Vidare riktas de arbetsmarknadspolitiska
            resurserna mot dem som står längst från arbetsmarknaden, främst
            genom jobb- och utvecklingsgarantin och jobbgarantin för ungdomar.
            Ytterligare insatser för att minska utanförskapet som regeringen
            har infört är nystartsjobb, instegsjobb och sänkta arbetsgivaravgifter
            för unga.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=21"/>
        <u xml:id="i-bcbdbaadba654d82-169" prev="i-bcbdbaadba654d82-168" who="Q3504785">
          <seg xml:id="i-6ZcE2UaGuzw4fmmSAicpYn">
            Regeringens politik har gett resultat. Sysselsättningen i Sverige
            är rekordhög, arbetslösheten sjunker och utanförskapet minskar.
            Svensk arbetsmarknad har inte sett så här bra ut på nära 20 år.
            Politiken har gjort skillnad, men även den goda ekonomiska konjunkturen
            kan förstås ha spelat en roll i sammanhanget. Jag kan försäkra,
            Patrik Björck, att vi inte tänker luta oss tillbaka. Vår politik
            kommer även framöver att inriktas på att hitta nya angreppssätt
            för att bryta utanförskapet för dem som av olika anledningar befinner
            sig utanför arbetsmarknaden. Steg för steg närmar vi oss målet
            full sysselsättning.
          </seg>
        </u>
        <note type="speaker" xml:id="i-6JnBkL3pFt1xUGAN5oZwSs">
          Anf. 20 PATRIK BJÖRCK (s):
        </note>
        <u xml:id="i-bcbdbaadba654d82-170" next="i-bcbdbaadba654d82-171" who="Q5577436">
          <seg xml:id="i-Hcxg1WX1qD6Cz96yaRAPz1">
            Fru talman! Tack, ministern, för svaret! Jag tänkte börja med
            att lite grann berätta om vad jag var med om på förmiddagen innan
            jag kom hit. Då öppnade nämligen vi socialdemokrater vårt jobbtoppmöte
            och diskuterade framåtsyftande och spännande förslag om hur vi
            skulle kunna föra arbetsmarknadspolitiken, jobbpolitiken, framåt.
          </seg>
        </u>
        <u xml:id="i-bcbdbaadba654d82-171" prev="i-bcbdbaadba654d82-170" who="Q5577436" next="i-bcbdbaadba654d82-172">
          <seg xml:id="i-BMdZZrskZ4NjU47NwvmGEm">
            Det var faktiskt väldigt skönt att få vara på en sådan tillställning
            bland många framtidsinriktade företagare och övriga representanter
            för svensk arbetsmarknad och att få uppleva den positiva känslan
            av att halva tiden nu har gått och det snart är slut på tiden
            med den här regeringen så att vi kan börja föra en riktig framåtsyftande
            jobbpolitik värd namnet.
          </seg>
        </u>
        <u xml:id="i-bcbdbaadba654d82-172" prev="i-bcbdbaadba654d82-171" who="Q5577436" next="i-bcbdbaadba654d82-173">
          <seg xml:id="i-8Fy6bRDJVVX9Uh1rSDdvc3">
            Vi kan också, som en inledning på den här diskussionen, konstatera
            att svenska folket i en ny Sifomätning har gjort tummen ned för
            regeringens politik. Det visar sig att man inte tror på inkomstskattesänkning
            som ett effektivt medel för att skapa jobb. Det man tror på är
            just den socialdemokratiska politiken med utbildning, utbildning
            och utbildning. Det skapar nya jobb. Det skapar framåtsyftande
            jobb. Det skapar jobb som håller. Det skapar välfärd. Det skapar
            skatteintäkter. Det skapar inkomster. Det skapar självständiga
            människor som kan försörja sig själva.
          </seg>
        </u>
        <u xml:id="i-bcbdbaadba654d82-173" prev="i-bcbdbaadba654d82-172" who="Q5577436" next="i-bcbdbaadba654d82-174">
          <seg xml:id="i-3vm5t1efLQiAd1C2HPC2za">
            Den politik som den borgerliga regeringen stått för har inte
            lett till detta. Lite ironiskt kan man väl säga att det är orsaken
            till att den borgerliga regeringen faller som en sten i varenda
            opinionsundersökning. Man har lyckats lura några under en viss
            tid, men man kan inte lura alla jämt. När man genomskådar den
            borgerliga jobbluffen blir domen från svenska folket hård.
          </seg>
        </u>
        <u xml:id="i-bcbdbaadba654d82-174" prev="i-bcbdbaadba654d82-173" who="Q5577436" next="i-bcbdbaadba654d82-175">
          <seg xml:id="i-9wDe6wNqQt8aycbYv8DaeT">
            Själva utgångspunkten för den borgerliga jobbluffen är det som
            den här interpellationen handlar om, nämligen utanförskapet som
            regeringen valt att kalla det. Naturligtvis kan man diskutera
            vad som är rätt benämning på olika samhällsföreteelser. Det är
            inte riktigt det jag är ute efter, utan det gäller hur man definierar.
          </seg>
        </u>
        <u xml:id="i-bcbdbaadba654d82-175" prev="i-bcbdbaadba654d82-174" who="Q5577436" next="i-bcbdbaadba654d82-176">
          <seg xml:id="i-Do6NHT9PdWpXwXV78sJpdp">
            Jag kan konstatera att man fortfarande inte kan definiera sitt
            begrepp utanförskap. Jag har inte fått den uppfattningen eller
            fått något sådant svar från arbetsmarknadsministern, utan han
            svarar att man baserar politiken på SCB-statistik som är officiell
            och vederhäftig. Det räcker dock inte att så att säga peta in
            lite officiell och vederhäftig statistik från SCB, utan det är
            naturligtvis hur man sedan kokar ihop soppan som blir intressant.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=22"/>
        <u xml:id="i-bcbdbaadba654d82-176" prev="i-bcbdbaadba654d82-175" who="Q5577436" next="i-bcbdbaadba654d82-177">
          <seg xml:id="i-BXiqLnhjDW3feeRazU3q7Q">
            Det skulle vara spännande om arbetsmarknadsministern i sina övriga
            inlägg i den här interpellationsdebatten lite grann kunde förklara
            hur utanförskapsbegreppet har kommit till, vad det står för och
            vad det är tänkt att användas till.
          </seg>
        </u>
        <u xml:id="i-bcbdbaadba654d82-177" prev="i-bcbdbaadba654d82-176" who="Q5577436" next="i-bcbdbaadba654d82-178">
          <seg xml:id="i-Kew6CfdguauNGqjVpJnd8a">
            Jag har råkat ut för att i denna kammare av representanter för
            alliansregeringen få höra att arbetslösheten omfattar en och en
            halv miljon människor samtidigt som en annan representant för
            alliansen har påstått att det är en miljon. En tredje har sedan
            sagt att det är en halv miljon detta bara i syfte att förvilla
            och på något sätt slippa diskutera det som är det verkliga problemet.
          </seg>
        </u>
        <u xml:id="i-bcbdbaadba654d82-178" prev="i-bcbdbaadba654d82-177" who="Q5577436" next="i-bcbdbaadba654d82-179">
          <seg xml:id="i-Hj7KdAPz2E1CQgPtyzcD8K">
            Det verkliga problemet är att man inte lyckas med det som borde
            vara varje politikers huvuduppgift: att se till att de som står
            utanför arbetsmarknaden kommer tillbaka i jobb. Man lyckas inte
            skapa en politik som syftar framåt. Möjligen lyckas man skapa
            en låglönejobbspolitik som så att säga kan skruva Sverige ned
            i låglöneträsket. Någonting annat har man inte lyckats med.
          </seg>
        </u>
        <u xml:id="i-bcbdbaadba654d82-179" prev="i-bcbdbaadba654d82-178" who="Q5577436" next="i-bcbdbaadba654d82-180">
          <seg xml:id="i-Vm2o41Uv2y2xUdBKK7pSCk">
            Det sägs lite hovsamt från arbetsmarknadsministern här att det
            är möjligt att konjunkturen något påverkat att det har tillkommit
            jobb. Jag skulle vilja säga att det inte bara är möjligt att det
            är så, utan det är orsaken till att vi har fått en bättre utveckling.
            Det är konjunkturen och den tidigare förda socialdemokratiska
            politiken som är orsaken.
          </seg>
        </u>
        <u xml:id="i-bcbdbaadba654d82-180" prev="i-bcbdbaadba654d82-179" who="Q5577436">
          <seg xml:id="i-Wa8aQiBPSjpRfU2Jn4vDhi">
            Kan arbetsmarknadsministern beträffande utanförskapet svara på
            frågan om hur det beräknas och vad det används till?
          </seg>
        </u>
        <note type="speaker" xml:id="i-5bMnGFR6MtTjMqmuwjNefo">
          Anf. 21 MARIA STENBERG (s):
        </note>
        <u xml:id="i-bcbdbaadba654d82-181" next="i-bcbdbaadba654d82-182" who="Q4980261">
          <seg xml:id="i-6pKDTWkN4ZhFSggdaUuywU">
            Fru talman! Jag tyckte att interpellationen var så intressant
            att jag ville ge mig in i debatten.
          </seg>
        </u>
        <u xml:id="i-bcbdbaadba654d82-182" prev="i-bcbdbaadba654d82-181" who="Q4980261" next="i-bcbdbaadba654d82-183">
          <seg xml:id="i-7oZA2i1oTJBFj7ut5ttW75">
            Begreppet utanförskap åstadkommer, tror jag, en ganska stor förvirring
            inte bara mellan den moderatledda regeringens olika statsråd.
            Förvirringen blir nog också rätt markant bland människor som ska
            försöka förstå om de finns i utanförskapet eller om de finns utanför
            utanförskapet så att säga. När man i finansplanen beskriver detta
            utanförskap som människor finns i som helårsekvivalenter blir
            det ännu mer förvirrande.
          </seg>
        </u>
        <u xml:id="i-bcbdbaadba654d82-183" prev="i-bcbdbaadba654d82-182" who="Q4980261" next="i-bcbdbaadba654d82-184">
          <seg xml:id="i-VS5pSuc8HPoD6C5wtK37iK">
            Handlar utanförskapet och den diskussionen om människor som inte
            har ett arbete att gå till? Eller handlar utanförskapet om människor
            som har ett jobb att gå till men som kanske just den aktuella
            veckan det aktuella året var förkylda, var hemma med sjukt barn
            eller var föräldralediga?
          </seg>
        </u>
        <u xml:id="i-bcbdbaadba654d82-184" prev="i-bcbdbaadba654d82-183" who="Q4980261">
          <seg xml:id="i-VAJv7p72e8NHehzVhnHHAa">
            Jag tror inte att begreppet utanförskap gynnar människor som
            står väldigt långt från arbetsmarknaden, som alltså har svårt
            att få ett jobb människor med låg utbildning, funktionshindrade,
            människor som har varit långtidssjukskrivna och kanske skulle
            behöva en anpassad arbetsplats. Det är verkligen på tiden att
            den borgerliga regeringen, efter att i två år ha använt sig av
            begreppet utanförskap som någon slags massa av människor, talar
            om vad det är man menar. Vilka människor är det som finns i detta
            utanförskap, och hur ska vi se på det? Är det människor som inte
            har ett jobb att gå till? Eller är det människor som kanske några
            dagar under året inte går till jobbet på grund av sjukskrivning?
            Jag ser verkligen fram emot ett tydligt budskap om vad och vilka
            som ingår i de borgerligas beskrivning av ett utanförskap i det
            här sammanhanget.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=23"/>
        <note type="speaker" xml:id="i-QzmcYBX83TGMVcin3i6VqW">
          Anf. 22 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-185" next="i-bcbdbaadba654d82-186" who="Q3504785">
          <seg xml:id="i-DapGxSbfjRogSSi7uUwVbv">
            Fru talman! Låt mig börja i den ända som Patrik Björck började,
            nämligen med det så kallade jobbtoppmötet. Det är nästan lite
            pinsamt. Av en socialdemokratisk omprövning bidde det en Sifomätning.
            Det är ungefär vad det blir. I 30 år har Socialdemokraterna försökt
            sig på just det man nu återigen försöker lansera som något nytt,
            att lösa arbetslösheten med Amsåtgärder. Se hur det gick! Varför
            skulle det gå bättre i dag? Ni lämnade ju efter er just det utanförskap
            som vi nu gör allt vi kan för att bekämpa.
          </seg>
        </u>
        <u xml:id="i-bcbdbaadba654d82-186" prev="i-bcbdbaadba654d82-185" who="Q3504785" next="i-bcbdbaadba654d82-187">
          <seg xml:id="i-HTJVwuCdSQoWUFx37dM2TM">
            Vi har i dag nästan 90 000 personer i arbetsmarknadspolitiska
            åtgärder. Inte kan det väl vara seriöst menat av Patrik Björck
            och hans partikamrater att man skulle lösa problemen med utanförskap
            och arbetslöshet genom att följa Socialdemokraternas förslag och
            öka de platserna med några tusen till? Nej, Socialdemokraterna
            står lika tomhänta i jobbpolitiken nu som då.
          </seg>
        </u>
        <u xml:id="i-bcbdbaadba654d82-187" prev="i-bcbdbaadba654d82-186" who="Q3504785" next="i-bcbdbaadba654d82-188">
          <seg xml:id="i-EveFb2fthW45GcoSfSPRJr">
            När det gäller utanförskapet har vi på Moderaternas hemsida haft
            en definition sedan sommaren 2004. Det är bara att klicka sig
            dit och titta. I utanförskapet, som vi har resonerat, ingår förutom
            de öppet arbetslösa och personer med arbetsmarknadspolitiska åtgärder
            också de latent arbetssökande, de undersysselsatta, personer med
            sjukpenning, inklusive rehabpeng, och personer med sjuk- och aktivitetsersättning.
            Där ingår inte föräldralediga, där ingår inte de som är sjuka
            och hemma en dag och där ingår inte en lång rad andra, som vi
            ofta får höra i debatten.
          </seg>
        </u>
        <u xml:id="i-bcbdbaadba654d82-188" prev="i-bcbdbaadba654d82-187" who="Q3504785" next="i-bcbdbaadba654d82-189">
          <seg xml:id="i-8XZdUze59wEcuyxA5EeVou">
            Vi kan naturligtvis diskutera om det är en vettig definition
            eller inte. Jag kan bara konstatera att ni lämnade efter er ett
            Sverige där var femte svensk i arbetsför ålder antingen var öppet
            arbetslös, stod utanför arbetsmarknaden av andra skäl eller arbetade
            mindre än man skulle vilja. Var femte svensk, och ni kommer med
            ett par tusen Amsplatser med syfte att åtgärda detta.
          </seg>
        </u>
        <u xml:id="i-bcbdbaadba654d82-189" prev="i-bcbdbaadba654d82-188" who="Q3504785" next="i-bcbdbaadba654d82-190">
          <seg xml:id="i-WtXdHdrKbzWsuDi4Wvidyn">
            Det här snacket ni håller på med när det gäller ungdomsarbetslösheten,
            där gör ni ju en dubbel krumelur. Ni avvisar de sänkta arbetsgivaravgifterna.
            Det är 9 miljarder, lite drygt. I stället ska ni pytsa ut 100
            miljoner, eller vad det är, i riktade sysselsättningsåtgärder.
            Med all respekt, drar man in 9 miljarder och lägger ut 100 miljoner
            blir det rätt mycket mindre och rätt mycket färre jobb för unga.
            Det är er lösning på ungdomsarbetslösheten. Ni lämnade efter er
            100 000 ungdomar, antingen öppet arbetslösa eller i åtgärder 100
            000 ungdomar. Vi var det tredje sämsta landet i Europa när vi
            tog över. Det har vi att städa upp efter er.
          </seg>
        </u>
        <u xml:id="i-bcbdbaadba654d82-190" prev="i-bcbdbaadba654d82-189" who="Q3504785" next="i-bcbdbaadba654d82-191">
          <seg xml:id="i-9ggAnLWCVeocuL9SdYqUKJ">
            Det vi har gjort sedan vi tog över är att med politik, och med
            högkonjunktur, se till att 150 000 personer har lämnat det här
            utanförskapet och har kommit in på arbetsmarknaden. De har fått
            en lön att leva på. De har fått en arbetsgemenskap att känna trygghet
            och stolthet i. De har fått en framtid att se fram emot. Det är
            en person var fjärde minut.
          </seg>
        </u>
        <u xml:id="i-bcbdbaadba654d82-191" prev="i-bcbdbaadba654d82-190" who="Q3504785" next="i-bcbdbaadba654d82-192">
          <seg xml:id="i-5t4A83RWkFVwrTHUEYm2JW">
            Under er tid i regeringen, den sista mandatperioden, var det
            120 nya förtidspensionärer varje dag. Sedan vi tog över har 400
            personer om dagen lämnat utanförskap och arbetslöshet och kommit
            tillbaka på arbetsmarknaden. Det är tre Borlänge eller tolv Söderhamn,
            bara för att jämföra så att man ser hur mycket det faktiskt är.
            Det är den största utanförskapsminskningen någonsin någonstans
            i världen, möjligen med undantag för Clintonåren i mitten av 90-talet
            i USA.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=24"/>
        <u xml:id="i-bcbdbaadba654d82-192" prev="i-bcbdbaadba654d82-191" who="Q3504785" next="i-bcbdbaadba654d82-193">
          <seg xml:id="i-4J1UrVzfrTFg1aWnnEUyXU">
            Det är fasta tjänster. Det är i huvudsak heltidstjänster. De
            är jämnt fördelade mellan män och kvinnor, och det är framför
            allt unga och invandrare som är överrepresenterade och som har
            kommit tillbaka i större omfattning än tidigare. Deltidsarbetslösheten
            har till exempel på ett år sjunkit med en fjärdedel.
          </seg>
        </u>
        <u xml:id="i-bcbdbaadba654d82-193" prev="i-bcbdbaadba654d82-192" who="Q3504785">
          <seg xml:id="i-VrEHMkd33qpsGmPAsT8bm">
            Och vad är det ni kommer med som alternativ? Lite Amsplatser!
            Men lägg av! Ursäkta, fru talman, jag får naturligtvis inte säga
            så. Kom igen, kan jag säga. Nu får ni väl ändå skärpa er. Är det
            detta ni ska vinna valet på, byggt på en Sifomätning? Det var
            ju verkligen trovärdigt.
          </seg>
        </u>
        <note type="speaker" xml:id="i-F5Ruqyx6Lsw9jo69Y8JaPk">
          Anf. 23 PATRIK BJÖRCK (s):
        </note>
        <u xml:id="i-bcbdbaadba654d82-194" next="i-bcbdbaadba654d82-195" who="Q5577436">
          <seg xml:id="i-PeNVLCcfT4wWdWUr4MJvFD">
            Fru talman! Jag ska ta arbetsmarknadsministern på orden och komma
            igen. Jag lovar. Och inte bara jag, den svenska arbetarrörelsen
            kommer att komma igen, och vi kommer att vinna valet 2010. Jag
            förstår att arbetsmarknadsministern gör sådana här utfall så fort
            någon nämner opinionsundersökningar. Det skulle jag också ha gjort
            i arbetsmarknadsministerns kläder.
          </seg>
        </u>
        <u xml:id="i-bcbdbaadba654d82-195" prev="i-bcbdbaadba654d82-194" who="Q5577436" next="i-bcbdbaadba654d82-196">
          <seg xml:id="i-8Wwt86RWi1H2nBCW8dZQLn">
            Men nu är det inte bara svenska folket som tycker illa om arbetsmarknadsministerns
            politik och det är inte bara vi i den politiska oppositionen.
            Jag läser till exempel i en ledarartikel i en borgerlig tidning
            som kallar sig för Sydsvenskan och som skriver om den rapport
            som ligger till grund för den här interpellationen att utanförskap
            är ett allvarligt problem, men också ett luddigt begrepp. Arbetarrörelsens
            tankesmedja är därför ute i ett viktigt ärende med sin nya rapport.
            Man säger vidare: De har en poäng. Och det är inte oproblematiskt
            när politiker handskas lättvindigt med begrepp. Väljarna får svårt
            att bilda sig en uppfattning om det egentliga läget.
          </seg>
        </u>
        <u xml:id="i-bcbdbaadba654d82-196" prev="i-bcbdbaadba654d82-195" who="Q5577436" next="i-bcbdbaadba654d82-197">
          <seg xml:id="i-51pApZXTC91kamnVW1KAQD">
            Jag skulle ha kunnat basera mycket av min interpellation på det
            här ledarsticket från en borgerlig tidning. Man inser ju att det
            som den borgerliga alliansregeringen håller på med nu är både
            ohederligt och ett led i en bluffpolitik. Men det är också skadligt
            för demokratin som sådan i och med att man lämnar väljarna i sticket
            när man sysslar med statistik på ett sätt som en gång fick en
            känd författare att mynta begreppet lögn, förbannad lögn och statistik.
            Här skulle man kunna säga lögn, förbannad lögn och borgerlig arbetsmarknadspolitik,
            för att travestera det på något sätt.
          </seg>
        </u>
        <u xml:id="i-bcbdbaadba654d82-197" prev="i-bcbdbaadba654d82-196" who="Q5577436" next="i-bcbdbaadba654d82-198">
          <seg xml:id="i-QNUCXyBMvGMfP56XeWuok">
            Detta inser en stor del av svenska folket. Det har vi kunnat
            se i den här opinionsundersökningen. Det inser den politiska oppositionen.
            Och tydligen inser också en hel del borgerliga ledarskribenter
            att detta är ett bekymmer.
          </seg>
        </u>
        <u xml:id="i-bcbdbaadba654d82-198" prev="i-bcbdbaadba654d82-197" who="Q5577436" next="i-bcbdbaadba654d82-199">
          <seg xml:id="i-Tk2vx6qzUwrHw9wtaWJVD9">
            Sedan är det inte säkert att jag delar den borgerliga ledarskribentens
            samtliga synpunkter på hur man ska komma till rätta med det här.
            Men jag håller med om just det farliga i att handskas lättvindigt
            med de begrepp som ska bygga politiken. Man bör alltså ha någon
            sorts verklighetsnära förankring.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=25"/>
        <u xml:id="i-bcbdbaadba654d82-199" prev="i-bcbdbaadba654d82-198" who="Q5577436" next="i-bcbdbaadba654d82-200">
          <seg xml:id="i-9NuDawZKUF6ip3SreBDNmT">
            Om vi skulle sansa den här debatten och få den lite mer hanterbar
            ur lyssnarnas synpunkt skulle det vara spännande att höra arbetsmarknadsministerns
            synpunkt. Det står i interpellationssvaret att det är viktigt
            att ha internationella jämförelser och en ärlig verklighetsbeskrivning.
            Då är min fråga: Om man skulle göra en ärlig verklighetsbeskrivning
            av situationen i Sverige när det gäller sysselsättning och andelen
            medborgare som befinner sig i arbete och egen försörjning och
            dessutom göra en internationell jämförelse, hur skulle den se
            ut? Skulle Sverige föras till den övre eller den nedre delen i
            en sådan jämförelse? Det skulle vara spännande att se en sådan
            internationell och ärlig verklighetsbeskrivning från arbetsmarknadsministerns
            sida. Jag vet nämligen svaret på den frågan. Det är inte därför
            jag ställer den. Men det är ett test på hur ärlig och verklighetsnära
            arbetsmarknadsministern vågar vara i riksdagens talarstol.
          </seg>
        </u>
        <u xml:id="i-bcbdbaadba654d82-200" prev="i-bcbdbaadba654d82-199" who="Q5577436" next="i-bcbdbaadba654d82-201">
          <seg xml:id="i-KDPMidbbmitJuCZSaRLdaA">
            Annars är det väl bara att konstatera att man har skjutit sig
            själv i foten. Beskrivningen att varenda person som vill men inte
            får arbeta är ett problem håller jag med om. Så långt skulle jag
            och arbetsmarknadsministern möjligen kunna vara överens. Men politiken
            har ju inte lyckats för arbetsmarknadsministern. Jag kan inte
            citera ordagrant men självklart är målet att alla som vill och
            kan ska arbeta och försörja sig med egna inkomster. Där är vi
            möjligen överens. Men än så länge har inte arbetsmarknadsministern
            kunnat visa på någonting i den förda politiken som leder till
            detta.
          </seg>
        </u>
        <u xml:id="i-bcbdbaadba654d82-201" prev="i-bcbdbaadba654d82-200" who="Q5577436">
          <seg xml:id="i-PMPFezAcrCyZHEAqFewxaN">
            Att en stark socialdemokratisk saneringspolitik under lång tid
            och starka internationella konjunkturer har lett till ökad sysselsättning
            och fler i arbete är sant. Nu när regeringens politik börjar bita
            sjunker sysselsättningen. Nu kommer vi att få bekymmer i det här
            landet.
          </seg>
        </u>
        <note type="speaker" xml:id="i-JHt2RZroa8oYLmAXfzYSGc">
          Anf. 24 MARIA STENBERG (s):
        </note>
        <u xml:id="i-bcbdbaadba654d82-202" next="i-bcbdbaadba654d82-203" who="Q4980261">
          <seg xml:id="i-Vs2rYHRK2sEomCU3sd9vBj">
            Fru talman! Det var intressant att få veta att åtminstone Moderaterna
            inte har med människor som är tillfälligt sjuka eller barnlediga
            i sin begreppsförklaring när det gäller utanförskapet. Men som
            arbetsmarknadsministern sade omfattas ju människor som har sjuk-
            och aktivitetsersättning av förklaringen av begreppet utanförskapet.
            Då kan man fundera på vilka människor det är som finns där. Vilka
            individer är det, vad gör de där och varför är de där?
          </seg>
        </u>
        <u xml:id="i-bcbdbaadba654d82-203" prev="i-bcbdbaadba654d82-202" who="Q4980261" next="i-bcbdbaadba654d82-204">
          <seg xml:id="i-DC6AGgKYK1GM34gaokdPec">
            Man måste sansa sig lite grann och konstatera att de förtidspensionerade
            är människor som under lång tid har slitit ut sig på sina arbetsplatser.
            Det är människor som har jobbat med saker och ting som har gjort
            att de har blivit sjuka. Det handlar inte om individens egen vilja
            att jobba eller inte, utan det handlar om vilka fysiska eller
            psykiska förutsättningar som finns att verkligen jobba.
          </seg>
        </u>
        <u xml:id="i-bcbdbaadba654d82-204" prev="i-bcbdbaadba654d82-203" who="Q4980261">
          <seg xml:id="i-JQz8wqNWLvNDob75aXcfZM">
            I min familj fanns en närstående person som blev sjuk och inte
            fick gå till jobbet varje dag och som led mycket av det. Om nu
            människor finns i Moderaternas utanförskapsbegrepp i sjuk- och
            aktivitetsersättning varför drar man ned på medel till Arbetsmiljöverket?
            Varför tog man med ett pennstreck bort ALI, där det faktiskt skedde
            forskning om vad det är som gör att människor blir sjuka på sina
            arbetsplatser och vad som kan förbättras? Varför gjorde man så?
          </seg>
        </u>
        <note type="speaker" xml:id="i-Bv4yNdovjtNPzoJS56sucL">
          Anf. 25 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-205" next="i-bcbdbaadba654d82-206" who="Q3504785">
          <seg xml:id="i-Sz4gVYHx3jB9vK2neTCM4U">
            Fru talman! Det är inte utan att jag blir rätt förvånad när jag
            debatterar med Patrik Björck borgerlig arbetsmarknadspolitik ska
            vara skadlig för demokratin. Med all respekt, men så kan man faktiskt
            inte uttrycka sig i kammaren. Det är faktiskt inte okej. Det är
            ett eko av Marita Ulvskogs uttalande från 1976, nämligen att det
            kändes som en statskupp med en borgerlig regering. Jag är hemskt
            ledsen, Patrik Björck, men där går faktiskt anständighetens gräns.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=26"/>
        <u xml:id="i-bcbdbaadba654d82-206" prev="i-bcbdbaadba654d82-205" who="Q3504785" next="i-bcbdbaadba654d82-207">
          <seg xml:id="i-VXakaAuPvmj6WcGeYa4iZ">
            Jag vill påminna Patrik Björck om att en majoritet av svenska
            folket faktiskt har röstat på denna regering. Vi har en majoritetsregering
            för första gången på närmare 30 år. Lite varsam med orden ber
            jag faktiskt Patrik Björck att vara.
          </seg>
        </u>
        <u xml:id="i-bcbdbaadba654d82-207" prev="i-bcbdbaadba654d82-206" who="Q3504785" next="i-bcbdbaadba654d82-208">
          <seg xml:id="i-UA8NNpq9bYMuKE9WP3Sn9S">
            Ja, vi ligger bra till när det gäller arbetskraftsdeltagandet
            totalt sett vid en internationell jämförelse. Det beror i huvudsak
            på hög kvinnlig förvärvsfrekvens, som har gått upp under många
            decennier i Sverige.
          </seg>
        </u>
        <u xml:id="i-bcbdbaadba654d82-208" prev="i-bcbdbaadba654d82-207" who="Q3504785" next="i-bcbdbaadba654d82-209">
          <seg xml:id="i-Ete1G9NgWCjJqw6Ho2s5L2">
            Men vi har samtidigt, och det är det ni lämnar efter er, en internationellt
            sett hög arbetslöshet bland ungdomar, invandrare och personer
            med funktionshinder. Det är tre tydliga grupper där arbetskraftsdeltagandet
            sjunkit och arbetslösheten ökat under socialdemokratiskt styre.
            Ni lämnade ungdomarna, invandrarna och de funktionshindrade efter
            er. Svaret på den frågan är ytterligare några tusen Amsplatser.
            Lite mer kreativitet hade man kunnat förvänta sig av en socialdemokratisk
            omprövning.
          </seg>
        </u>
        <u xml:id="i-bcbdbaadba654d82-209" prev="i-bcbdbaadba654d82-208" who="Q3504785" next="i-bcbdbaadba654d82-210">
          <seg xml:id="i-N6ecHx8ZFR6zXbXGPVuhEB">
            Jag håller med Maria Stenberg om förtidspensionärerna. Det är
            naturligtvis inte så att alla förtidspensionärer kan, vill eller
            ska arbeta. Men vi vet från undersökningar att 60 procent av förtidspensionärerna
            säger sig ha en arbetsförmåga kvar och säger sig också ha en vilja
            att finnas kvar på arbetsmarknaden. Då är det lite förvånande
            att man under den socialdemokratiska regeringen hade regler som
            till exempel förbjöd en förtidspensionär att anmäla sig på Arbetsförmedlingen.
            I stället fick vi en kraftfull, nästan dramatisk, ökning av antalet
            nya förtidspensionärer, inte minst unga förtidspensionärer, under
            socialdemokratiskt styre. Det blev på något sätt en arbetsmarknadspolitikens
            skräphög, dit man utan återvändo placerade folk som inte hade
            möjlighet att komma tillbaka eller där ni inte hade en politik
            för att möjliggöra deras återkomst.
          </seg>
        </u>
        <u xml:id="i-bcbdbaadba654d82-210" prev="i-bcbdbaadba654d82-209" who="Q3504785" next="i-bcbdbaadba654d82-211">
          <seg xml:id="i-15PsGXebghG1JgtVwKcRgd">
            Vi vill både minska inflödet av nya personer i förtidspension
            med hjälp av rehabkedja och vidta åtgärder, till exempel kraftfullt
            mer resurser till företagshälsovården.
          </seg>
        </u>
        <u xml:id="i-bcbdbaadba654d82-211" prev="i-bcbdbaadba654d82-210" who="Q3504785" next="i-bcbdbaadba654d82-212">
          <seg xml:id="i-EiKs5KQcCspdERGbUXvwHA">
            Vi vill bekämpa arbetslösheten till exempel bland personer med
            funktionshinder genom att lägga 1 miljard till på till exempel
            lönebidragsanställningar och anställningar genom Samhall för att
            nämna några exempel. Vi har sänkt arbetsgivaravgifterna för unga
            med 9 miljarder, för att göra det lättare för unga att komma in
            på arbetsmarknaden, utan att för den skull förändra i arbetsrätt
            eller annat, som vi naturligtvis inte vill.
          </seg>
        </u>
        <u xml:id="i-bcbdbaadba654d82-212" prev="i-bcbdbaadba654d82-211" who="Q3504785" next="i-bcbdbaadba654d82-213">
          <seg xml:id="i-4Nj8z17EM2CSPSrwBY5BuF">
            Vi har en politik för sänkta trösklar in på arbetsmarknaden.
            Det är precis det vi ser. Ungdomsarbetslösheten sjunker snabbare
            i Sverige än i nästan något annat land i hela OECD-området. Arbetslösheten
            för till exempel invandrare sjunker också. Det är en högre andel
            invandrare som har fått jobb det senaste året än deras andel i
            befolkningen. Det är oerhört glädjande, och vi vill fortsätta
            på den vägen för att se till att sänka trösklarna in.
          </seg>
        </u>
        <u xml:id="i-bcbdbaadba654d82-213" prev="i-bcbdbaadba654d82-212" who="Q3504785">
          <seg xml:id="i-SNUrbsyAYBZuzTsfxxYQ3U">
            Att säga att borgerlig arbetsmarknadspolitik är ett hot mot demokratin
            tycker jag, återigen, passerar all anständighets gräns.
          </seg>
        </u>
        <note type="speaker" xml:id="i-PGytapT48YLwL2n6rsA9jk">
          Anf. 26 PATRIK BJÖRCK (s):
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=27"/>
        <u xml:id="i-bcbdbaadba654d82-214" next="i-bcbdbaadba654d82-215" who="Q5577436">
          <seg xml:id="i-W6C5qAwrYi5ZrpRLrrLkRU">
            Fru talman! Icke på något sätt överraskande har jag en helt annan
            uppfattning i den frågan. Jag tycker att det är en rimlig beskrivning
            av läget. Jag har blivit kontaktad av åtskilliga personer som
            upplever det så. Folk som befinner sig i utanförskap och fått
            a-kassa eller sjukersättning sänkt, som har drabbats av straffskatt
            eftersom de har varit i utanförskap, som har fått alla möjligheter
            och arbetsmarknadsutbildningar fråntagna dem, upplever det som
            ett hot mot demokratin. Det var inte det de trodde, och det var
            inte så de hörde de borgerliga politikerna argumentera på gator
            och torg. Jag har träffat borgerliga politiker som har använt
            begreppet utanförskap på detta ansvarslösa sätt. Folk på gator
            och torg har trott att man ska fixa en och en halv miljon nya
            jobb. Jag förstår att det aldrig har varit arbetsmarknadsministerns
            mening. Det är därför han är nöjd med sin misslyckade politik.
            Men människor trodde det, och det är det som är hotet mot demokratin.
            Det är därför att begreppet har använts på ett ansvarslöst sätt
            som det har blivit ett hot mot demokratin.
          </seg>
        </u>
        <u xml:id="i-bcbdbaadba654d82-215" prev="i-bcbdbaadba654d82-214" who="Q5577436" next="i-bcbdbaadba654d82-216">
          <seg xml:id="i-5Mpxf11nEcMSQa3BigmHnW">
            Nu kommer, som tur är, den svenska demokratin att vara stark
            nog att överleva hotet i och med att väljarna kommer att vända
            arbetsmarknadsministern och hans politik ryggen. Det, fru talman,
            är jag nöjd och belåten med.
          </seg>
        </u>
        <u xml:id="i-bcbdbaadba654d82-216" prev="i-bcbdbaadba654d82-215" who="Q5577436">
          <seg xml:id="i-73RVn9jRBE9mKEaBkcS3xu">
            Det är viktigt att se den andra sidan av debatten om utanförskap.
            Den politik som alliansen har fört i regeringsställning har vidgat
            klassklyftor, minskat möjligheten för den som står långt från
            arbetsmarknaden att få ett jobb att komma tillbaka till. Man har
            inte lyckats öka tillgängligheten till arbetsmarknaden för dem
            som står långt ifrån. Man har rustat ned arbetslivsforskningen,
            man har raserat arbetsmiljöarbetet och man nekar folk utbildning.
            Inte på något sätt har man hjälpt folk. Det enda man har gjort
            är att jaga folk. Man har påfört dem svårare levnadsvillkor genom
            straffbeskattning, sänkta ersättningsnivåer och uteblivna utbildningsmöjligheter.
            Man har jagat människor, och det upplever människor som ett stort
            bekymmer och problem. Den enskilde lider av detta. Vi får återkomma.
          </seg>
        </u>
        <note type="speaker" xml:id="i-2uYsV8pmMdL8FkrfnyxBSy">
          Anf. 27 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-217" next="i-bcbdbaadba654d82-218" who="Q3504785">
          <seg xml:id="i-LAib3gs8QFUdJscYPsm97Z">
            Fru talman! Mycket har man hört i kammaren, men att ett demokratiskt
            parti som går till val på och vinner val på en politik för arbete
            sedan anklagas av ett annat demokratiskt parti för att föra en
            odemokratisk politik, är, med all respekt, oerhört förmätet. Jag
            har svårt att ta Patrik Björck seriöst efter detta.
          </seg>
        </u>
        <u xml:id="i-bcbdbaadba654d82-218" prev="i-bcbdbaadba654d82-217" who="Q3504785">
          <seg xml:id="i-Q936y1D8CsjKPtMHV2tHeU">
            Det är en sak att vi diskuterar verkningsgraden av de politiska
            insatserna det kan vi ha olika åsikter om, och det kan vi debattera
            men att anklaga en representant för en demokratiskt vald regering
            för att vara odemokratisk överstiger alla tillåtna gränser i kammaren.
          </seg>
        </u>
        <note xml:id="i-SpS1VsALEu1Q6nQYVuAUGy">
          Överläggningen var härmed avslutad.
        </note>
      </div>
      <div type="debateSection" xml:id="i-Qbvh84MWK6QxPxX6tfxt3w" subtype="interpellationDebate">
        <note xml:id="i-7SyfZsmQ2qT8XnrFV8o8xW">
          5 § Svar på interpellation 2007/08:602 om riskanalys av arbetsmiljön
        </note>
        <note type="speaker" xml:id="i-DCwqtXNKrkb4DkGanRcvTe">
          Anf. 28 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-219" next="i-bcbdbaadba654d82-220" who="Q3504785">
          <seg xml:id="i-MbPXpfq9TFMJ6pJNohf1R6">
            Fru talman! Torbjörn Björlund har frågat mig om jag avser att
            ta initiativ som får till effekt att regelverket kring det förebyggande
            arbetsmiljöarbetet urholkas.
          </seg>
        </u>
        <u xml:id="i-bcbdbaadba654d82-220" prev="i-bcbdbaadba654d82-219" who="Q3504785" next="i-bcbdbaadba654d82-221">
          <seg xml:id="i-Td2bYLSw5Xn7kNK46Apf8c">
            Det direkta svaret på frågan är nej.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=28"/>
        <u xml:id="i-bcbdbaadba654d82-221" prev="i-bcbdbaadba654d82-220" who="Q3504785" next="i-bcbdbaadba654d82-222">
          <seg xml:id="i-4nqwY37RbMGU2FPqgiennL">
            Björlund har i ett antal punkter angett vad han anser att regeringen
            har gjort på arbetsmiljöområdet. Jag har tidigare i ett antal
            interpellations- och frågesvar redovisat de åtgärder som vidtagits
            på arbetsmiljöområdet och skälen för dem samt det arbete som pågår
            med att utforma den framtida arbetsmiljöpolitiken. Jag tänker
            i stort sett inte nu upprepa det jag tidigare sagt.
          </seg>
        </u>
        <u xml:id="i-bcbdbaadba654d82-222" prev="i-bcbdbaadba654d82-221" who="Q3504785" next="i-bcbdbaadba654d82-223">
          <seg xml:id="i-2Syo26vfzhXh1heaTfypWz">
            Björlund har nu tagit upp en fråga om Arbetsmiljöverkets föreskrifter
            inom ramen för regelförenklingsarbetet. Björlund anger felaktigt
            att regeringen skulle vilja att vissa krav tas bort ur verkets
            föreskrifter om systematiskt arbetsmiljöarbete. Faktum är att
            Arbetsmiljöverket självständigt gör en genomgång av sitt regelverk
            inom ramen för det regelförenklingsarbete som syftar till att
            minska de administrativa kostnaderna för företagen.
          </seg>
        </u>
        <u xml:id="i-bcbdbaadba654d82-223" prev="i-bcbdbaadba654d82-222" who="Q3504785" next="i-bcbdbaadba654d82-224">
          <seg xml:id="i-uoWtRSBRbnWtKnNLFnLqy">
            De medel på drygt 40 miljoner kronor för särskilda utbildningsinsatser
            med mera som fanns tidigare avsåg kostnader för bland annat styrelseutbildning
            och allmänna informationsinsatser inom arbetslivet samt viss EU-bevakning.
            Dessa medel var därmed inte särskilt avsedda för skyddsombud.
            Däremot stöder staten den regionala skyddsombudsverksamheten med
            drygt 100 miljoner kronor. Detta stöd är högre nu än i slutet
            av 1990-talet. En del av detta stöd används av de fackliga organisationerna
            till utbildning av de regionala skyddsombuden.
          </seg>
        </u>
        <u xml:id="i-bcbdbaadba654d82-224" prev="i-bcbdbaadba654d82-223" who="Q3504785" next="i-bcbdbaadba654d82-225">
          <seg xml:id="i-FXAgwvX3ozVmSmV1TLkDw4">
            Det är riktigt att inriktningen på arbetet med den framtida arbetsmiljöpolitiken
            är att arbetsmiljöpolitiken ska bli mer proaktiv och mindre reaktiv.
            Sammanfattningsvis finns två huvudfokus för det fortsatta arbetet,
            nämligen att politiken ska bidra till den samlade jobbpolitiken
            samt att den ska lyfta fram arbetsmiljöns potential för ökad konkurrenskraft.
            Det sistnämnda innebär att arbetsmiljöpolitiken måste ges en mer
            offensiv och positiv innebörd.
          </seg>
        </u>
        <u xml:id="i-bcbdbaadba654d82-225" prev="i-bcbdbaadba654d82-224" who="Q3504785" next="i-bcbdbaadba654d82-226">
          <seg xml:id="i-Az6JCDinB8BcdUCCVJfiE1">
            Arbetet är i full gång, men det är viktigt att ha respekt för
            den breda diskussion om dessa frågor som måste ske bland annat
            genom samråd med arbetsmarknadens parter. Ett sådant samråd på
            högsta nivå ägde rum den 4 april.
          </seg>
        </u>
        <u xml:id="i-bcbdbaadba654d82-226" prev="i-bcbdbaadba654d82-225" who="Q3504785">
          <seg xml:id="i-RHtGSnmd9Rh4A5LEduJ8tk">
            Jag och regeringen kommer att återkomma längre fram med mer konkreta
            åtgärder. Nu ska vi vända på alla stenar för att hitta den arbetsmiljöpolitik
            och de styrmedel som kan fungera på ett effektivt sätt i dagens
            och morgondagens arbetsliv. Allting behöver därvid inte göras
            på samma sätt som det har gjorts tidigare.
          </seg>
        </u>
        <note type="speaker" xml:id="i-JNvBLeZ3LKybKxAiWs5xDc">
          Anf. 29 TORBJÖRN BJÖRLUND (v):
        </note>
        <u xml:id="i-bcbdbaadba654d82-227" next="i-bcbdbaadba654d82-228" who="Q5578151">
          <seg xml:id="i-YQHpCieZrTv6MvuZY9PUkD">
            Fru talman! Som vanligt tack för svaret, arbetsmarknadsministern!
            Och nästan som vanligt, höll jag på att säga, är jag inte alls
            nöjd med svaret, av olika orsaker.
          </seg>
        </u>
        <u xml:id="i-bcbdbaadba654d82-228" prev="i-bcbdbaadba654d82-227" who="Q5578151" next="i-bcbdbaadba654d82-229">
          <seg xml:id="i-SLSKx1Xcs7gZZTmb7XNFym">
            Det jag lyfte fram i interpellationen är det systematiska sättet
            att hantera arbetsmiljöfrågor, där man säger en sak och gör en
            annan. De fyra punkter som jag lyfter upp är väldigt tydliga exempel
            på hur man resonerar från regeringens sida när det gäller arbetsmiljöarbetet.
          </seg>
        </u>
        <u xml:id="i-bcbdbaadba654d82-229" prev="i-bcbdbaadba654d82-228" who="Q5578151" next="i-bcbdbaadba654d82-230">
          <seg xml:id="i-PUq8ZqZ79psTyLGi6Ghaby">
            Jag menar att man, lite kopplat till Patrik Björcks interpellation,
            använder ett antal ord och begrepp för att lägga dimridåer för
            vad man egentligen gör. Det jag pekar på i de här punkterna är
            att det i dag finns en rätt tydlig strategi och en bra helhetsbild
            av hur arbetsmiljöarbetet går till, och det står inte alls i samklang
            med det som står i svaret eller det man säger i debatten.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=30"/>
        <u xml:id="i-bcbdbaadba654d82-230" prev="i-bcbdbaadba654d82-229" who="Q5578151" next="i-bcbdbaadba654d82-231">
          <seg xml:id="i-TAupkJWXPFoMnaX3jE2tCM">
            Det som är svårt är just det vi ser i de tydliga exemplen, att
            man lägger ned Arbetslivsinstitutet, som har haft en väldigt positivt
            samordnande effekt på arbetsmiljöarbetet, och att man drar ned
            på resurserna till Arbetsmiljöverket, som har en översyn och kontroll
            av arbetsmiljön. Man försvårar därmed det arbete som man säger
            sig vilja gynna. Man gör det också utifrån perspektivet att man
            nu ändrar saker.
          </seg>
        </u>
        <u xml:id="i-bcbdbaadba654d82-231" prev="i-bcbdbaadba654d82-230" who="Q5578151" next="i-bcbdbaadba654d82-232">
          <seg xml:id="i-KFrbAvkS6koZ8ux2cyoVop">
            Det kan nog vara bra att ändra saker på olika sätt, men varför
            börja med att ta bort sådana saker som fungerar utan att ha något
            alternativ? Jag kan ha stor respekt för förändringar om de görs
            efter att man under en längre tid har utrett och tagit fram alternativ.
          </seg>
        </u>
        <u xml:id="i-bcbdbaadba654d82-232" prev="i-bcbdbaadba654d82-231" who="Q5578151" next="i-bcbdbaadba654d82-233">
          <seg xml:id="i-XRFGW9U6ftWTjSh1UBn66s">
            Det uppenbara är att man gör de här sakerna enbart för att andra
            politiska frågor ska få utrymme, framför allt skattesänkningar.
            För alla som är inblandade i arbetsmiljöarbetet är det väldigt
            tydligt att det beror på just det.
          </seg>
        </u>
        <u xml:id="i-bcbdbaadba654d82-233" prev="i-bcbdbaadba654d82-232" who="Q5578151" next="i-bcbdbaadba654d82-234">
          <seg xml:id="i-LieGR8qK9n82ocUAyHFvXn">
            Arbetsmiljöverket och Arbetslivsinstitutet var viktiga institut
            i jobbet med de här sakerna. Arbetsmiljöverket har definitivt
            problem att göra det.
          </seg>
        </u>
        <u xml:id="i-bcbdbaadba654d82-234" prev="i-bcbdbaadba654d82-233" who="Q5578151" next="i-bcbdbaadba654d82-235">
          <seg xml:id="i-AULJgsUJnZ4AzEfsbLUPTn">
            Det står i svaret att jag felaktigt säger att regeringen vill
            ta bort vissa krav.
          </seg>
        </u>
        <u xml:id="i-bcbdbaadba654d82-235" prev="i-bcbdbaadba654d82-234" who="Q5578151" next="i-bcbdbaadba654d82-236">
          <seg xml:id="i-93KeshtXpy9dALpbSKmSdT">
            Jag läste i en tidning som heter Du &amp; jobbet för ett par veckor
            sedan där man beskriver att arbetsmiljöreglerna ska bli enklare
            att följa. Det är tydligen så att förenklingar av ungefär 600
            regler och föreskrifter ska underlätta för arbetsgivarna. Av dem
            är ungefär 20 procent arbetsmiljöföreskrifter, och det är alltså
            nästan 100 sådana som ska förenklas.
          </seg>
        </u>
        <u xml:id="i-bcbdbaadba654d82-236" prev="i-bcbdbaadba654d82-235" who="Q5578151" next="i-bcbdbaadba654d82-237">
          <seg xml:id="i-Ns5K5eTuwJYLNDcMvy6MfJ">
            Det är det jag lyfter fram. Det handlar inte om något systematiskt
            arbetsmiljöarbete i sig, men just det här regelverket, där man
            i dag framför allt inte vill ha kvar regeln om att arbetsgivarna
            ska sammanställa och rapportera in tillbud och olyckor. Det är
            det som är det stora problemet. Får man inte tag på den rapporteringen
            kan man heller inte bygga upp ett förebyggande arbetsmiljöarbete.
            Det är min fasta övertygelse. Jag tror att även arbetsmarknadsministern
            håller med om det. Man måste få tag på de här uppgifterna för
            att kunna göra saker på rätt sätt.
          </seg>
        </u>
        <u xml:id="i-bcbdbaadba654d82-237" prev="i-bcbdbaadba654d82-236" who="Q5578151" next="i-bcbdbaadba654d82-238">
          <seg xml:id="i-8tgmhiP5gGEfXTQtRB1gPz">
            Jag lyfte också upp frågan om dödsfallen, och det har jag gjort
            i flera interpellationer förut. Vi vet att det var 68 personer
            som omkom 2006 och 77 personer 2007. Det är alltså en ökning.
            Det kommenteras inte ens i svaret. Vad gör vi åt det? Vi har pratat
            om nollvision och sådana saker förut, och jag tycker att det är
            på sin plats att man åtminstone svarar på det: Varför är det så?
            Tar man det inte på allvar? Man måste kunna göra någonting åt
            det här.
          </seg>
        </u>
        <u xml:id="i-bcbdbaadba654d82-238" prev="i-bcbdbaadba654d82-237" who="Q5578151" next="i-bcbdbaadba654d82-239">
          <seg xml:id="i-QWtQ5dcvmHe54VYQW3rpCk">
            Just det förebyggande arbetet när det gäller dödsolyckor, och
            även arbetsrelaterade skador och sådana saker som händer i arbetslivet,
            är oerhört viktigt. Det vet jag att arbetsmarknadsministern håller
            med om. Men varför tar han inte ens upp det i svaret? Är det en
            brännande fråga? Är det för svårt att svara på? Jag vill veta
            det.
          </seg>
        </u>
        <u xml:id="i-bcbdbaadba654d82-239" prev="i-bcbdbaadba654d82-238" who="Q5578151" next="i-bcbdbaadba654d82-240">
          <seg xml:id="i-SDbf4xPLybVPMP9gnTefSw">
            Just att vi kan se den här helhetsbilden av att man säger en
            sak och gör en annan är någonting som definitivt behöver kommenteras.
          </seg>
        </u>
        <u xml:id="i-bcbdbaadba654d82-240" prev="i-bcbdbaadba654d82-239" who="Q5578151">
          <seg xml:id="i-VLyL8vaAQvzWuYgjnp79JJ">
            Jag kommer sedan in på frågan om skyddsombud, för även där finns
            det naturligtvis saker som görs som inte är bra.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=31"/>
        <note type="speaker" xml:id="i-TzCosjS7qSbd6edbdMGg9J">
          Anf. 30 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-241" next="i-bcbdbaadba654d82-242" who="Q3504785">
          <seg xml:id="i-dVY9z91YokiKPANmqVk9q">
            Fru talman! Jag tackar Torbjörn Björlund för interpellationen.
            Torbjörn är ju en av de mer aktiva i den här frågan och brukar
            alltid vara närvarande och delaktig i de seminarier och annat
            som vi anordnar, och det tycker jag är oerhört bra. Vi har också
            debatterat de här frågorna flera gånger förut.
          </seg>
        </u>
        <u xml:id="i-bcbdbaadba654d82-242" prev="i-bcbdbaadba654d82-241" who="Q3504785" next="i-bcbdbaadba654d82-243">
          <seg xml:id="i-AR5PN3oXBaLQLei1bXdFUZ">
            Min utgångspunkt har varit att man ska börja med att formulera
            en tankeram och ta fram fakta i målet. Hur ser utvecklingen ut?
            Hur har det fungerat hittills? Hur ser det ut i en internationell
            jämförelse? Vad kan man hitta för goda vägar framåt som lyfter
            samman ett positivt arbetsmiljöarbete med arbetslinjen lite tydligare?
            Tanken bakom det är dels att det ska mynna ut i en nationell strategi
            i arbetsmiljöfrågor, någonting som jag har efterlyst länge, dels
            att det inte räcker med lagar, regler och myndighetskontroller.
            De ger ju en bottenplatta för agerande i de här frågorna, och
            den är naturligtvis viktig att ha. Det är viktigt att vi har en
            bra arbetsmiljöinspektion runt om i vårt land. Men det räcker
            inte riktigt, utan vi måste också hitta positiva incitament för
            att tydliggöra för arbetsgivare och andra att en god arbetsmiljö
            är en god idé.
          </seg>
        </u>
        <u xml:id="i-bcbdbaadba654d82-243" prev="i-bcbdbaadba654d82-242" who="Q3504785" next="i-bcbdbaadba654d82-244">
          <seg xml:id="i-UNtCec6cKxcPTW5uDWfsA6">
            Det är naturligtvis lätt att spontant ansluta sig till en nollvision:
            Ingen ska behöva riskera vare sig liv, hälsa eller någonting annat
            genom att gå till arbetet. Tvärtom det tror jag att Torbjörn Björlund
            och jag är överens om vill vi att man ska kunna gå glad och nöjd
            till jobbet, göra ett gott arbete, känna sig behövd och delaktig
            och sedan kunna gå hem när arbetsdagen är slut och känna sig lika
            nöjd och tillfredsställd, och framför allt varken sjuk eller avliden.
          </seg>
        </u>
        <u xml:id="i-bcbdbaadba654d82-244" prev="i-bcbdbaadba654d82-243" who="Q3504785" next="i-bcbdbaadba654d82-245">
          <seg xml:id="i-En8BniPBHMTSnrsX3aSb9V">
            Vi måste ha mer positiva incitament för att få arbetsgivare och
            andra att se fördelarna med en god arbetsmiljö.
          </seg>
        </u>
        <u xml:id="i-bcbdbaadba654d82-245" prev="i-bcbdbaadba654d82-244" who="Q3504785" next="i-bcbdbaadba654d82-246">
          <seg xml:id="i-JdSjqWGNHkcat5PrFUxrCb">
            När man diskuterar en god arbetsmiljö finns det väldigt många
            olika fasetter som vi har tagit upp och diskuterat i olika sammanhang,
            på seminarier, och fått belysta på olika sätt. Det handlar naturligtvis
            om det som är lagreglerat i föreskrifter och på annat sätt, att
            man inte ska utsätta sig för farliga lyft, farliga kemikalier
            eller den typen av mer fysiska dimensioner. Det handlar också
            om att man inte ska bli utsatt för mobbning eller kränkande behandling.
          </seg>
        </u>
        <u xml:id="i-bcbdbaadba654d82-246" prev="i-bcbdbaadba654d82-245" who="Q3504785" next="i-bcbdbaadba654d82-247">
          <seg xml:id="i-BfWJUupt4ZUkGYx45KyJSe">
            I mer positiv riktning handlar det om olika typer av ledarskap,
            utbildning, organisation och parternas viktiga roll i att kunna
            skapa flexibla arbetsvillkor för medarbetarna för att göra arbetet
            mindre betungande utan tvärtom roligare, intressantare och bättre.
          </seg>
        </u>
        <u xml:id="i-bcbdbaadba654d82-247" prev="i-bcbdbaadba654d82-246" who="Q3504785" next="i-bcbdbaadba654d82-248">
          <seg xml:id="i-CZHq1J9WGtcphHgtgMt3bV">
            Där tror jag att det är just en ganska bred diskussion som behövs,
            med parterna, med forskare och med arbetsgivare, med alla som
            nu är intresserade av att se till detta. Och grunden är, som vi
            har diskuterat förut, det faktum att vi vet att arbetsrelaterad
            ohälsa kostar samhällsekonomin 50 miljarder per år, antingen i
            direkta kostnader för sjukfrånvaro eller i produktionsbortfall.
            Men bakom de siffrorna är det ett antal människor som mår dåligt,
            och det vill vi naturligtvis inte ha.
          </seg>
        </u>
        <u xml:id="i-bcbdbaadba654d82-248" prev="i-bcbdbaadba654d82-247" who="Q3504785" next="i-bcbdbaadba654d82-249">
          <seg xml:id="i-9VdWHi7huA6WS6Z3FrZZ3R">
            Då är frågan: Hur gör man detta? Hur kommer man till rätta med
            detta? Jag förstår Torbjörn Björlund, som är orolig för att vi
            på något sätt skulle urholka antingen regelverket eller kontrollerna
            av att detsamma efterföljs. Jag delar inte den oro som Torbjörn
            Björlund uttrycker. De föreskrifter som han hänvisar till i interpellationen
            är Arbetsmiljöverkets föreskrifter, och det är ju Arbetsmiljöverket
            som fastställer dem. De har gjort den prioriteringen att vi kan
            hantera de här föreskrifterna på annat sätt. Då förstår jag att
            det är på det sättet.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=32"/>
        <u xml:id="i-bcbdbaadba654d82-249" prev="i-bcbdbaadba654d82-248" who="Q3504785">
          <seg xml:id="i-4i1ZDpLSWk4uSAJDSyt1sg">
            När det gäller kontroller i övrigt får jag återkomma till det
            i nästa svar.
          </seg>
        </u>
        <note type="speaker" xml:id="i-DHb44UdaDKATdYWxPYmEVR">
          Anf. 31 TORBJÖRN BJÖRLUND (v):
        </note>
        <u xml:id="i-bcbdbaadba654d82-250" next="i-bcbdbaadba654d82-251" who="Q5578151">
          <seg xml:id="i-Ev9shxyre6RHJZ8nGJPSVS">
            Fru talman! Vi kommer ofta tillbaka till samma diskussion i de
            här interpellationsdebatterna. Det är fjärde eller femte gången
            vi står här och diskuterar. Det blir lite tröttsamt att höra samma
            vackra ord, som man vet är tomma ord.
          </seg>
        </u>
        <u xml:id="i-bcbdbaadba654d82-251" prev="i-bcbdbaadba654d82-250" who="Q5578151" next="i-bcbdbaadba654d82-252">
          <seg xml:id="i-n7yFJgYKiKJrbNGiAasxk">
            Man känner oro för man vill jobba med det här med liv och hälsa.
            Ingen ska behöva gå till jobbet och tro att man ska avlida där
            och så vidare. Men sedan gör man de här sakerna. Man tar bort
            Arbetslivsinstitutet, som hade en central roll att ta reda på
            vad som var farligt i arbetslivet, att forska fram det. Man skär
            ned på Arbetsmiljöverket, som har till uppgift att utöva tillsyn
            och jobba förebyggande med sina inspektörer. Man jobbar hårt för
            att skyddsombuden inte ska få för sig att de behöver ha utbildning.
            Man skulle kunna styra pengar till dem som kan få en bättre utbildning
            för att göra ett förebyggande arbetsmiljöarbete på ett bättre
            sätt. Det gör man inte, utan man gör tvärtom.
          </seg>
        </u>
        <u xml:id="i-bcbdbaadba654d82-252" prev="i-bcbdbaadba654d82-251" who="Q5578151" next="i-bcbdbaadba654d82-253">
          <seg xml:id="i-C45PVSEeTKUFasy5xKy8t1">
            Sedan är det frågan om olyckor och tillbud och vad som står i
            regelverket. Enligt medierna jag hoppas att det kommer någon förklaring
            vill man låta arbetsgivarna slippa registrera och föra statistik
            på arbetsmiljötillbud, sådant som händer och som kan vara farligt
            och som kan användas i arbetet med det förebyggande arbetsmiljöarbetet.
            Det står, i alla fall i artiklar som jag har läst och på andra
            ställen, att det är just det man vill ta bort.
          </seg>
        </u>
        <u xml:id="i-bcbdbaadba654d82-253" prev="i-bcbdbaadba654d82-252" who="Q5578151" next="i-bcbdbaadba654d82-254">
          <seg xml:id="i-8WDjP9Nfs7qXc8mtE4vapx">
            Är inte det en politisk fråga i så fall? Även om det är Arbetsmiljöverket
            som fattar det direkta beslutet går det definitivt att politiskt
            fatta ett annat beslut och påverka Arbetsmiljöverket att inte
            göra det här, därför att det behövs. I det politiska arbetet behöver
            vi definitivt statistik och forskning.
          </seg>
        </u>
        <u xml:id="i-bcbdbaadba654d82-254" prev="i-bcbdbaadba654d82-253" who="Q5578151" next="i-bcbdbaadba654d82-255">
          <seg xml:id="i-Gd2ExPV6xXhE7XpzWjWMkp">
            Man talar om att man ska ha en tankeram och en bottenplatta och
            sådant. Jag håller med om att det är jättebra. Fortsätt med det.
            Men om man tar bort det som redan i dag fungerar gör man det i
            sådana fall svårare. Det finns inget hinder att ha de sakerna
            kvar och ändå fortsätta tankearbetet med förebyggande arbetsmiljöarbete.
            Det finns det definitivt inte.
          </seg>
        </u>
        <u xml:id="i-bcbdbaadba654d82-255" prev="i-bcbdbaadba654d82-254" who="Q5578151" next="i-bcbdbaadba654d82-256">
          <seg xml:id="i-6wQNiAhFhbKVXKQs44x1fS">
            Jag tror att det hade varit en fördel att ha det kvar. Då hade
            vi kunnat utnyttja både Arbetsmiljöverket och Arbetslivsinstitutet
            i arbetet med tankeramen och bottenplattan. Det är det svåra att
            ta i de beslut som har fattats av regeringen om just detta.
          </seg>
        </u>
        <u xml:id="i-bcbdbaadba654d82-256" prev="i-bcbdbaadba654d82-255" who="Q5578151" next="i-bcbdbaadba654d82-257">
          <seg xml:id="i-Ltc6SHHdh1y4dRsjhmJyDp">
            Det handlar om retoriken att man ska ha något slags morot för
            arbetsgivare och företagare för att det är viktigt med arbetsmiljöarbete.
            Det finns de arbetsgivare som jobbar på det sättet på ett bra
            sätt. Men det stora flertalet ser hur gärna de än vill en fördel
            i att spara pengar.
          </seg>
        </u>
        <u xml:id="i-bcbdbaadba654d82-257" prev="i-bcbdbaadba654d82-256" who="Q5578151" next="i-bcbdbaadba654d82-258">
          <seg xml:id="i-HLNCm5M3g7bRHYQMecKFc6">
            Det är där konkurrensen ligger. Sparar man pengar har man möjlighet
            till bättre konkurrens. Det är där det inte går ihop. Det är vackra
            ord som egentligen inte betyder någonting, utan det handlar om
            andra saker i handling. Jag tycker inte att det räcker.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=33"/>
        <u xml:id="i-bcbdbaadba654d82-258" prev="i-bcbdbaadba654d82-257" who="Q5578151" next="i-bcbdbaadba654d82-259">
          <seg xml:id="i-6SadWHFz6Rc5CjHGSF5Dee">
            När det gäller skyddsombuden finns i dag en rutin där man har
            en sammanställning på Arbetsmiljöverket av vilka som är skyddsombud.
            Det har man inte resurser att vidmakthålla. Man har inte kontroll
            över vilka som jobbar som skyddsombud. Det kommer att ligga på
            varje fackförening och på andra ställen.
          </seg>
        </u>
        <u xml:id="i-bcbdbaadba654d82-259" prev="i-bcbdbaadba654d82-258" who="Q5578151" next="i-bcbdbaadba654d82-260">
          <seg xml:id="i-9QmDfoKbbu9F9Nx1hWYPAu">
            Det är också en sådan sak som sett ur politisk och ur det förebyggande
            arbetsmiljöarbetets synpunkt försvårar arbetet. Arbetsmarknadsministern
            måste kunna erkänna att det är så det ligger till. Det ska på
            något sätt förenklas men det gör också att det förebyggande arbetsmiljöarbetet
            försvåras.
          </seg>
        </u>
        <u xml:id="i-bcbdbaadba654d82-260" prev="i-bcbdbaadba654d82-259" who="Q5578151" next="i-bcbdbaadba654d82-261">
          <seg xml:id="i-Drzhh7NJJPUs4So3QvZJa4">
            Det är det som är svårt att ta i det här. Det är ord som i handling
            betyder någonting helt annat. Jag tror att just skyddsombudsregistret
            kan vara nästa problem. Man måste på något sätt hitta ett sätt
            att hjälpa dem som lockar till sig skyddsombuden, det vill säga
            fackföreningarna. De har i många andra sammanhang fått mycket
            stryk när det gäller den arbetsmarknadspolitik som förs i dag.
          </seg>
        </u>
        <u xml:id="i-bcbdbaadba654d82-261" prev="i-bcbdbaadba654d82-260" who="Q5578151">
          <seg xml:id="i-5BDuS36etRQfxmp9C3VZL3">
            Det gäller att se till att man lägger pengar på utbildning av
            skyddsombuden så att de kan jobba förebyggande så att vi slipper
            dödsolyckorna och de miljörelaterade arbetsskador som finns i
            dag. Det är tankeramen och bottenplattan. Det måste också arbetsmarknadsministern
            hålla med om.
          </seg>
        </u>
        <note type="speaker" xml:id="i-NkP6uhfJnpbzwF9qMoKWAu">
          Anf. 32 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-262" next="i-bcbdbaadba654d82-263" who="Q3504785">
          <seg xml:id="i-J3ELHfBL2Jgm95yuHN81Yx">
            Fru talman! Torbjörn Björlund säger att mina svar låter likadant.
            Det är möjligen därför att frågorna är likadana. Vi har en del
            åsiktsskillnader i den här frågan.
          </seg>
        </u>
        <u xml:id="i-bcbdbaadba654d82-263" prev="i-bcbdbaadba654d82-262" who="Q3504785" next="i-bcbdbaadba654d82-264">
          <seg xml:id="i-E4W6qhAeovgzfri8G2Qxvn">
            Argumentationen för neddragningarna på Arbetsmiljöverket är att
            de följde på ett antal år av mycket kraftigt stigande anslag.
            Nu är vi tillbaka på en nivå som gällde för ett antal år tidigare.
            Vår mening är att om något ska prioriteras är det utanförskapsbekämpningen
            som ska prioriteras genom neddragning på flera olika myndigheter.
          </seg>
        </u>
        <u xml:id="i-bcbdbaadba654d82-264" prev="i-bcbdbaadba654d82-263" who="Q3504785" next="i-bcbdbaadba654d82-265">
          <seg xml:id="i-5AL3pBGGwqUzJtzoww19wR">
            När det gäller Arbetslivsinstitutets nedläggning har min argumentation
            hela tiden byggt på att den typen av akademisk forskning bör höra
            hemma i akademin och inte i myndigheter. Det har vi skilda åsikter
            om. Jag har all respekt för det.
          </seg>
        </u>
        <u xml:id="i-bcbdbaadba654d82-265" prev="i-bcbdbaadba654d82-264" who="Q3504785" next="i-bcbdbaadba654d82-266">
          <seg xml:id="i-Ju7iZGLRDZHyZDwWKzJuW">
            Det jag gläds åt är Torbjörn Björlunds besked att han är positivt
            inställd till arbetet med en ny arbetsmiljöpolitik och försöken
            att hitta komplement till den politiken. Vi kan diskutera nivåer
            och annat men vi vill ändå komplettera med goda incitament för
            att skapa bättre arbetsmiljöer.
          </seg>
        </u>
        <u xml:id="i-bcbdbaadba654d82-266" prev="i-bcbdbaadba654d82-265" who="Q3504785" next="i-bcbdbaadba654d82-267">
          <seg xml:id="i-P9pmr4LS3v4ZF9X4V51vC2">
            Jag hör Torbjörn Björlund säga att det är tomma ord. Jag kan
            förstå otåligheten, och jag har respekt för den. Efter decennier
            av oförmåga hos Socialdemokraterna att göra annat än att komma
            med lagstiftning och kontroller är vi väl lite otåliga till mans.
          </seg>
        </u>
        <u xml:id="i-bcbdbaadba654d82-267" prev="i-bcbdbaadba654d82-266" who="Q3504785" next="i-bcbdbaadba654d82-268">
          <seg xml:id="i-C8m6tEACMvVQTHa8CuR5y">
            Vi har försökt att sätta i gång arbetet. Vi försöker att involvera
            så många som möjligt. Efter det partssamråd som vi hade för någon
            månad sedan går vi nu vidare med specialseminarier inom olika
            delar för att försöka hitta nycklarna till en god arbetsmiljöpolitik.
          </seg>
        </u>
        <u xml:id="i-bcbdbaadba654d82-268" prev="i-bcbdbaadba654d82-267" who="Q3504785" next="i-bcbdbaadba654d82-269">
          <seg xml:id="i-UUrNm9ngLYHzHaEjgkuZmE">
            Det är en samverkan. Det stora konststycket är hur vi hittar
            de positiva incitamenten som gör att det lönar sig inte bara på
            några års sikt utan ganska omedelbart att bedriva ett gott arbetsmiljöarbete.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=34"/>
        <u xml:id="i-bcbdbaadba654d82-269" prev="i-bcbdbaadba654d82-268" who="Q3504785" next="i-bcbdbaadba654d82-270">
          <seg xml:id="i-2UxeoMKBEzHz6n7tfzSB1V">
            Jag har fått lite skäll för de gröna klistermärkena. När man
            hör talas om det kan man dra lite på smilbanden. Det kan jag förstå.
            Det var ett sätt att illustrera det danska exemplet som är ganska
            talande.
          </seg>
        </u>
        <u xml:id="i-bcbdbaadba654d82-270" prev="i-bcbdbaadba654d82-269" who="Q3504785" next="i-bcbdbaadba654d82-271">
          <seg xml:id="i-PW1BuZTk3YUa8DRnE9btpv">
            Den borgerliga regeringen i Danmark införde en ny arbetsmiljöpolitik
            som har visat sig vara väldigt framgångsrik. Den bygger på att
            man på olika vis försöker belöna de arbetsgivare som erbjuder
            sina medarbetare en god arbetsmiljö.
          </seg>
        </u>
        <u xml:id="i-bcbdbaadba654d82-271" prev="i-bcbdbaadba654d82-270" who="Q3504785" next="i-bcbdbaadba654d82-272">
          <seg xml:id="i-2aRbf959rt3hzYuh71P9fQ">
            Ett inslag handlar om de gröna smileymärkena. Företag som uppfyller
            arbetsmiljövillkor som är goda får ett grönt klistermärke. Det
            kan man tycka är lite larvigt. Jag säger inte att vi ska kopiera
            det rakt av. Men det har i Danmark lett till att företag med god
            arbetsmiljö har det lättare att rekrytera bra arbetskraft.
          </seg>
        </u>
        <u xml:id="i-bcbdbaadba654d82-272" prev="i-bcbdbaadba654d82-271" who="Q3504785" next="i-bcbdbaadba654d82-273">
          <seg xml:id="i-3XPhGADRLkMDavZVEVF5L8">
            Personer som söker arbete och är på jakt efter de goda arbetsgivarna
            söker upp motsvarigheten till Arbetsmiljöverkets hemsida för att
            se om det företag som man avser att söka sig till uppfyller goda
            arbetsmiljövillkor. Kan man hitta motsvarande system och modeller
            i Sverige tror jag att det är en bra idé.
          </seg>
        </u>
        <u xml:id="i-bcbdbaadba654d82-273" prev="i-bcbdbaadba654d82-272" who="Q3504785" next="i-bcbdbaadba654d82-274">
          <seg xml:id="i-71txkeMcrN867Viuzs7zGq">
            Det handlar också om en god arbetsmiljöutbildning genom hela
            skolsystemet och gärna tidigt. Då vet man som enskild, potentiell
            medarbetare eller företagare vad man ska, kan och bör göra för
            att erbjuda en god arbetsmiljö.
          </seg>
        </u>
        <u xml:id="i-bcbdbaadba654d82-274" prev="i-bcbdbaadba654d82-273" who="Q3504785" next="i-bcbdbaadba654d82-275">
          <seg xml:id="i-Y6ZLzrrHJae7NxDAEjghvM">
            Det handlar om att få parterna att vara fortsatt aktiva och se
            till att både utbilda och diskutera. Det gäller till exempel schemaläggning,
            arbetstidsförläggning och vad det nu kan vara. Mycket av detta
            är egentligen en ledarskapsfråga.
          </seg>
        </u>
        <u xml:id="i-bcbdbaadba654d82-275" prev="i-bcbdbaadba654d82-274" who="Q3504785">
          <seg xml:id="i-MeAzupaktH1cDyySdA1i1o">
            Det är viktigt att man upplever, och har, en god arbetsmiljö.
            Det är företagsekonomiskt och samhällsekonomiskt slöseri att på
            olika sätt utnyttja sina medarbetare på ett sätt så att de mår
            dåligt.
          </seg>
        </u>
        <note type="speaker" xml:id="i-2rzKuysNbBeWwKLazCMf3B">
          Anf. 33 TORBJÖRN BJÖRLUND (v):
        </note>
        <u xml:id="i-bcbdbaadba654d82-276" next="i-bcbdbaadba654d82-277" who="Q5578151">
          <seg xml:id="i-4hha16pA7QviLmJ47ToK2E">
            Fru talman! Arbetsmarknadsminister Littorin är duktig på att
            uttrycka sig på olika sätt och ändå kanske inte säga så mycket.
            Jag ska erkänna det. Det kommer mycket goda och vackra ord, men
            bakom dem finns det dimridåer.
          </seg>
        </u>
        <u xml:id="i-bcbdbaadba654d82-277" prev="i-bcbdbaadba654d82-276" who="Q5578151" next="i-bcbdbaadba654d82-278">
          <seg xml:id="i-EGva3n9RDvz2zc6W7SS8ak">
            En sådan sak är att man talar om samlad jobbpolitik, utanförskap
            och sådana saker. Det är ord som används på ett sådant sätt att
            man lägger ut just de dimridåer man vill ha. Bakom finns handlingar
            som säger att det är på ett annat sätt.
          </seg>
        </u>
        <u xml:id="i-bcbdbaadba654d82-278" prev="i-bcbdbaadba654d82-277" who="Q5578151" next="i-bcbdbaadba654d82-279">
          <seg xml:id="i-4iFRLFcFE1W3qMNtdkxPnB">
            Att man har en jobbpolitik hindrar inte att man också har ett
            bra arbetsmiljöarbete. Det ställs på något sätt mot varandra i
            den politik som nu förs. Allt går ut på att människor ska få jobb.
            Men hur jobben ser ut och hur det går till har i princip ingen
            betydelse. Det är problematiken. Det kan man lösa med rätt politik.
            Strunta i skattesänkningarna och se till att använda pengarna
            på rätt sätt. Det är egentligen grejen.
          </seg>
        </u>
        <u xml:id="i-bcbdbaadba654d82-279" prev="i-bcbdbaadba654d82-278" who="Q5578151" next="i-bcbdbaadba654d82-280">
          <seg xml:id="i-4NqndiusANLkvocjDYt9us">
            Man talar om att vänta in och på något sätt hitta incitament.
            Det som vi har sett hittills har egentligen försvårat arbetsmiljöarbetet.
            Man gör lättnader för arbetsgivare som har ett ansvar för arbetsmiljön
            som på något sätt påverkar arbetsmiljön negativt. Det är i sådana
            fall en tvärtompolitik.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=35"/>
        <u xml:id="i-bcbdbaadba654d82-280" prev="i-bcbdbaadba654d82-279" who="Q5578151" next="i-bcbdbaadba654d82-281">
          <seg xml:id="i-KUE5V3fkzevGQ7EaCbNdHa">
            Om man tittar historiskt är frågan vad som har drivit arbetsmiljöarbetet
            framåt. Inte är det de gröna gubbarna. Dem kan vi strunta i. Det
            är en kul grej. Visst kan man införa det om det skulle ge resultat.
            Men i Danmark har man många fler inspektörer och mycket mer pengar
            till just tillsyn. Det är det som skapar en bra arbetsmiljöpolitik.
          </seg>
        </u>
        <u xml:id="i-bcbdbaadba654d82-281" prev="i-bcbdbaadba654d82-280" who="Q5578151" next="i-bcbdbaadba654d82-282">
          <seg xml:id="i-USkxiQWim28C7jAi9p3NMu">
            Att utbilda människor och också ungdomar i arbetsmiljö är jättebra.
            Det kan man börja med från det att barnen är små så att de kan
            lära sig hur det fungerar. Men historiskt har det varit en kamp
            för bättre arbetsmiljö som har gett resultat.
          </seg>
        </u>
        <u xml:id="i-bcbdbaadba654d82-282" prev="i-bcbdbaadba654d82-281" who="Q5578151" next="i-bcbdbaadba654d82-283">
          <seg xml:id="i-9cusWnH1KXREBnoNi4QrZG">
            Det som hände på 90-talet med de pengar som fanns då är inte
            relevant i dag. I dag har vi en annan situation på arbetsmarknaden.
            Även arbetsmarknadsministern vet att det är så. Därför behöver
            vi mer pengar för att ta de nya problemen upp till ytan och arbeta
            förebyggande mot dem, eftersom vi vet att de kommer.
          </seg>
        </u>
        <u xml:id="i-bcbdbaadba654d82-283" prev="i-bcbdbaadba654d82-282" who="Q5578151">
          <seg xml:id="i-4dKoC2jzfXaooB9QMw7HYb">
            Vi vet inte i dag vilka de är. Eftersom vi inte har samma resurser
            i dag är det mycket svårare att få fram siffrorna. Jag skulle
            vilja ha något slags förklaring till det någon gång i en interpellationsdebatt,
            kanske om ett par år eller nästa år.
          </seg>
        </u>
        <note type="speaker" xml:id="i-PfpKLkBK3PTkmHhKakjpPr">
          Anf. 34 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-284" next="i-bcbdbaadba654d82-285" who="Q3504785">
          <seg xml:id="i-6etnDKEaEUqkotVMesQ3dx">
            Fru talman! Jag tar det som intäkt för att vi ska träffas i den
            här situationen också efter valet år 2010. Jag tackar för det.
          </seg>
        </u>
        <u xml:id="i-bcbdbaadba654d82-285" prev="i-bcbdbaadba654d82-284" who="Q3504785" next="i-bcbdbaadba654d82-286">
          <seg xml:id="i-QZzFtASaD9QNXJiSyY6fjZ">
            Jag hade önskat att jag hade kunnat vara mer konkret. Jag är
            också otålig på det sätt som Torbjörn Björlund är. Jag tror att
            det är bra att Björlund är så otålig.
          </seg>
        </u>
        <u xml:id="i-bcbdbaadba654d82-286" prev="i-bcbdbaadba654d82-285" who="Q3504785" next="i-bcbdbaadba654d82-287">
          <seg xml:id="i-3EN1zM27K31D8xuVxF4fVs">
            Hur den nationella arbetsmiljöstrategin ska utarbetas måste bestämmas
            tillsammans med parterna, forskare och andra som har intresse
            och kunskap. Jag utgår från att när vi landar i den har vi ett
            så pass brett stöd för den att vi kan vara precis så konkreta
            som Torbjörn Björlund efterlyser.
          </seg>
        </u>
        <u xml:id="i-bcbdbaadba654d82-287" prev="i-bcbdbaadba654d82-286" who="Q3504785">
          <seg xml:id="i-D93pgkR8khc22vp2jJUG5L">
            Den ska naturligtvis diskuteras i ljuset av EU:s arbetsmiljöstrategi.
            Vi ska också ta hänsyn till exempel från Danmark och andra länder
            där man har gjort olika bra saker. Det kommer jag att återkomma
            till när det blir dags.
          </seg>
        </u>
        <note xml:id="i-DQ36QFDSevki7xiUV8Qkbt">
          Överläggningen var härmed avslutad.
        </note>
      </div>
      <div type="debateSection" xml:id="i-VNpqKVFwH6G52tdMyoC2rJ" subtype="interpellationDebate">
        <note xml:id="i-GvPwn9DPrRCrid9736FsYM">
          6 § Svar på interpellation 2007/08:609 om lagen om anställningsskydd
        </note>
        <note type="speaker" xml:id="i-KXQdBofSPZCF3AX5p2P2Um">
          Anf. 35 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-288" next="i-bcbdbaadba654d82-289" who="Q3504785">
          <seg xml:id="i-YU7UzwCc8eiRwyVDSXjTiB">
            Fru talman! Patrik Björck har frågat mig dels om jag avser att
            vidta åtgärder för att klargöra vad som är regeringens linje när
            det gäller arbetsrättsfrågor, dels om jag avser att ta initiativ
            till att förändra anställningsskyddet och i så fall i vilken riktning.
          </seg>
        </u>
        <u xml:id="i-bcbdbaadba654d82-289" prev="i-bcbdbaadba654d82-288" who="Q3504785" next="i-bcbdbaadba654d82-290">
          <seg xml:id="i-X1SPyyKytGQZaSb2comoU8">
            Mitt svar är mycket enkelt, och jag har redan framfört det flera
            gånger: Det är min och regeringens uppfattning att den svenska
            arbetsmarknadsmodellen och arbetsrätten generellt sett fungerar
            bra. Modellen förutsätter att arbetsmarknadens parter uppträder
            på ett ansvarsfullt sätt. Det ligger också i modellens natur att
            det i första hand är arbetsmarknadens parter som bör diskutera
            och komma överens om eventuella större förändringar på arbetsmarknaden.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=36"/>
        <u xml:id="i-bcbdbaadba654d82-290" prev="i-bcbdbaadba654d82-289" who="Q3504785" next="i-bcbdbaadba654d82-291">
          <seg xml:id="i-MZM96MBzc6zAzYuHvNe81K">
            Vi har genomfört vissa ändringar avseende tidsbegränsade anställningar
            i syfte att skapa förutsättningar för fler jobb. Dessa regler
            har därmed blivit enklare och mer ändamålsenliga. I övrigt har
            regeringen inte för avsikt att föreslå några ändringar i den grundläggande
            arbetsrättsliga lagstiftningen.
          </seg>
        </u>
        <u xml:id="i-bcbdbaadba654d82-291" prev="i-bcbdbaadba654d82-290" who="Q3504785">
          <seg xml:id="i-Q3ttAzLjMNFJYX7C9dVifa">
            Allians för Sverige gick till val på att det skulle bli billigare
            och enklare att anställa inte lättare att säga upp eller svårare
            att hävda sina rättigheter. Detta innebär dock inte att en diskussion
            om arbetsrättens funktion och utformning inte kan eller bör föras.
          </seg>
        </u>
        <note type="speaker" xml:id="i-Wm9FJMf3M9xKjgAPHwbfAe">
          Anf. 36 PATRIK BJÖRCK (s):
        </note>
        <u xml:id="i-bcbdbaadba654d82-292" next="i-bcbdbaadba654d82-293" who="Q5577436">
          <seg xml:id="i-92a7BTudgaEvcAZeAgfQok">
            Fru talman! Tack, arbetsmarknadsministern, för svaret! Vi hade
            tidigare i debatten lite olika uppfattningar om ordval och vad
            som var lämpligt och inte här i kammaren, och när det gäller den
            här interpellationen om lagen om anställningsskydd anknyter den
            väl lite grann till samma problematik. Om det förra problemet
            sade jag att det var ett hot mot demokratin. När det gäller den
            här interpellationen är det väl åtminstone problematiskt för demokratin
            att ingen egentligen vet vad regeringen vill. Det innebär också
            att man inte riktigt vet vad det var för gris man köpte i säcken.
            Att regeringen ända sedan den tillträdde har framfört dubbla budskap
            i arbetsrättsfrågorna skapar den här typen av demokratiska bekymmer.
          </seg>
        </u>
        <u xml:id="i-bcbdbaadba654d82-293" prev="i-bcbdbaadba654d82-292" who="Q5577436" next="i-bcbdbaadba654d82-294">
          <seg xml:id="i-97ohMg9ccbKs6qQjaEfGrD">
            Det som föranledde just den här specifika interpellationen var
            att vice statsministern uttalade sig om lagen om anställningsskydd,
            men just när det gäller dubbla budskap från regeringen finns det
            naturligtvis en mängd liknande exempel som skulle kunna radas
            på varandra.
          </seg>
        </u>
        <u xml:id="i-bcbdbaadba654d82-294" prev="i-bcbdbaadba654d82-293" who="Q5577436" next="i-bcbdbaadba654d82-295">
          <seg xml:id="i-PrF4BHnmWsX2Nmq2JTLc8G">
            Maud Olofsson meddelar att diskussion pågår inom regeringen om
            förändringar i anställningsskyddet. Arbetsmarknadsministern har
            åtminstone tidigare förnekat att sådana diskussioner förs i regeringen,
            och nu säger han även i det här interpellationssvaret att det
            inte pågår några sådana diskussioner.
          </seg>
        </u>
        <u xml:id="i-bcbdbaadba654d82-295" prev="i-bcbdbaadba654d82-294" who="Q5577436" next="i-bcbdbaadba654d82-296">
          <seg xml:id="i-W3m1APCCkKSSNsbuBXnyM9">
            Vem ska man lita på när det gäller dessa oklarheter? Jag måste
            tyvärr säga att det inte blir mycket klarare i det här svaret,
            men även om det var ett ganska tunt svar finns det åtminstone
            några saker man skulle kunna gräva lite i. Modellen förutsätter
            att arbetsmarknadens parter uppträder på ett ansvarsfullt sätt
            låter det lite hotfullt i interpellationssvaret från arbetsmarknadsministern.
            Det innebär att arbetsmarknadsministern anser att de uppträder
            ansvarsfullt eller inte? Jag vet inte. Gör man det, blir min mycket
            direkta och enkla fråga. Uppträder arbetsmarknadens parter ansvarsfullt?
            I annat fall hänger väl hotet från Maud Olofsson där som ett Damoklessvärd.
          </seg>
        </u>
        <u xml:id="i-bcbdbaadba654d82-296" prev="i-bcbdbaadba654d82-295" who="Q5577436" next="i-bcbdbaadba654d82-297">
          <seg xml:id="i-DzZvcgiRztLFYMV8aRuWNz">
            Vi har också försämringar i anställningsskyddet som arbetsmarknadsministern
            väljer att kalla förändringar. Men det må vara hänt; det tillhör
            väl också den politiska retorikens konst att kalla det man försämrar
            för en förändring.
          </seg>
        </u>
        <u xml:id="i-bcbdbaadba654d82-297" prev="i-bcbdbaadba654d82-296" who="Q5577436" next="i-bcbdbaadba654d82-298">
          <seg xml:id="i-MFaeumpDqH9f9svsNCQLQK">
            Här har vi ju fått skarp kritik, inte bara från svenskt håll
            utan även från EU-håll vad jag har förstått, för att man med de
            här försämringarna har kunnat stapla visstidsanställningar på
            varandra i många år. Det kan möjligen finnas anledning för arbetsmarknadsministern
            att säga något om detta. Det har visserligen varit andra interpellationer
            som har handlat om just den frågan, så det är kanske inte den
            tyngsta delen, men det finns trots allt med i svaret.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=37"/>
        <u xml:id="i-bcbdbaadba654d82-298" prev="i-bcbdbaadba654d82-297" who="Q5577436" next="i-bcbdbaadba654d82-299">
          <seg xml:id="i-HGBYHMhHP4xzJE8HWDYtTw">
            Allians för Sverige gick till val på att det skulle bli billigare
            och enklare att anställa inte lättare att säga upp eller svårare
            att hävda sina rättigheter. Detta är också en formulering som
            jag kan bli frustrerad över på samma sätt som Torbjörn Björlund
            blev det tidigare i debatten. Det låter naturligtvis väldigt bra.
            Tidvis blinkar arbetsmarknadsministern till med kommentarer i
            sina svar som låter rent socialdemokratiska i all sin välvilja,
            men vi vet ju alla att verkligheten sedan ser helt annorlunda
            ut. Trots allt tycker jag att det är svårt att bara vifta bort
            vice statsministern när hon hävdar att diskussioner pågår inom
            regeringen om att man ska förändra, läs försämra, anställningsskyddet.
          </seg>
        </u>
        <u xml:id="i-bcbdbaadba654d82-299" prev="i-bcbdbaadba654d82-298" who="Q5577436">
          <seg xml:id="i-LCVkkUKKcm8A4y9SP6XFjs">
            Någonstans finns väl anledning att tro och hoppas att regeringen
            är så tydlig att inte vice statsministern varje gång arbetsmarknadsministern
            säger en sak kommer ut och säger en annan sak. För då kommer naturligtvis
            de här interpellationerna att fortsätta. Varje gång den här sprickan
            i regeringen visar sig kommer det att komma en ny interpellation
            till kammaren som ett brev på posten.
          </seg>
        </u>
        <note xml:id="i-XQQ2FbBSDE8wN5NuAKQaPz">
          Överläggningen var härmed avslutad.
        </note>
      </div>
      <div type="debateSection" xml:id="i-UdEKVuU7S2oMPejB2jwxW1" subtype="interpellationDebate">
        <note xml:id="i-9RG7TzQWnfBcqsqdAHyri8">
          7 § Svar på interpellation 2007/08:611 om återupprättande av
          den aktiva arbetsmarknadspolitiken
        </note>
        <note type="speaker" xml:id="i-UaaBFc5YqxSX4QvkWgGZvY">
          Anf. 37 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-300" next="i-bcbdbaadba654d82-301" who="Q3504785">
          <seg xml:id="i-XtoDyaJXvbZyp5V7ThLvtd">
            Herr talman! Jennie Nilsson har frågat mig om jag är beredd att
            ta några initiativ för att återupprätta en aktiv arbetsmarknadspolitik.
            Hon har dessutom frågat mig om jag kommer att vidta några riktade
            åtgärder till dem som står längst från arbetsmarknaden, och om
            så är fallet, när dessa åtgärder kommer att aktualiseras.
          </seg>
        </u>
        <u xml:id="i-bcbdbaadba654d82-301" prev="i-bcbdbaadba654d82-300" who="Q3504785" next="i-bcbdbaadba654d82-302">
          <seg xml:id="i-KR1fEBY8ZZZgKVWDsW9RB5">
            Låt mig börja med att konstatera att regeringsskiftet 2006 innebar
            en omställning till en ny arbetsmarknadspolitik en arbetsmarknadspolitik
            med ett tydligt fokus på arbetslinjen och ett minskat utanförskap.
          </seg>
        </u>
        <u xml:id="i-bcbdbaadba654d82-302" prev="i-bcbdbaadba654d82-301" who="Q3504785" next="i-bcbdbaadba654d82-303">
          <seg xml:id="i-CDKQQCvmCD7qxo2fySjVV7">
            Regeringen återupprättar arbetslinjen genom att göra det mer
            lönsamt att arbeta samt billigare och enklare att anställa. Matchningen
            på arbetsmarknaden förbättras. Alla som kan och vill arbeta måste
            ha en möjlighet att göra det utifrån sina egna förutsättningar.
            Regeringen sänker trösklarna in på arbetsmarknaden och riktar
            de arbetsmarknadspolitiska resurserna till dem som står allra
            längst från arbetsmarknaden, exempelvis genom jobb- och utvecklingsgarantin,
            jobbgarantin för ungdomar och instegsjobben.
          </seg>
        </u>
        <u xml:id="i-bcbdbaadba654d82-303" prev="i-bcbdbaadba654d82-302" who="Q3504785" next="i-bcbdbaadba654d82-304">
          <seg xml:id="i-9rWa3YwU7j9F4r5j4UF3c9">
            Ytterligare insatser som regeringen har genomfört för att minska
            utanförskapet är nystartsjobben. Ny statistik från Arbetsförmedlingen
            har visat att inte minst jobb- och utvecklingsgarantin har varit
            framgångsrik. Jobb- och utvecklingsgarantin har funnits på plats
            i knappt ett år, och redan har mer än 10 000 av deltagarna gått
            vidare till ett arbete.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=38"/>
        <u xml:id="i-bcbdbaadba654d82-304" prev="i-bcbdbaadba654d82-303" who="Q3504785" next="i-bcbdbaadba654d82-305">
          <seg xml:id="i-8NB1vDKbqNbgZMjeXSYJij">
            Men för att undanröja obalanser på arbetsmarknaden räcker det
            inte med arbetsmarknadspolitik. Det krävs en helhetssyn på ekonomin
            med en rad insatser inom olika politikområden. Övergången till
            arbete måste underlättas ytterligare för personer som i dag är
            arbetslösa, långtidssjukskrivna och förtidspensionerade, detta
            både för att minska brist på arbetskraft och för att minska utanförskapet.
          </seg>
        </u>
        <u xml:id="i-bcbdbaadba654d82-305" prev="i-bcbdbaadba654d82-304" who="Q3504785" next="i-bcbdbaadba654d82-306">
          <seg xml:id="i-FthPgCj9BkQVi66b6JyvFZ">
            Regeringen har därför gjort en rad insatser inom olika politikområden
            för att minska utanförskapet. De reformer som regeringen har genomfört
            i form av bland annat sänkt inkomstskatt och sänkta ersättningsnivåer
            i arbetslöshetsförsäkringen bidrar till att arbetskraften och
            sysselsättningen ökar framöver. Det andra steget i jobbskatteavdraget
            ger ytterligare drivkrafter för arbete. En rad åtgärder genomförs
            nu för de grupper som står utanför arbetsmarknaden på grund av
            ohälsa, främst genom den så kallade rehabiliteringskedjan.
          </seg>
        </u>
        <u xml:id="i-bcbdbaadba654d82-306" prev="i-bcbdbaadba654d82-305" who="Q3504785" next="i-bcbdbaadba654d82-307">
          <seg xml:id="i-WRjtqDBEGy3k6hw3v9VXsE">
            De flesta åtgärderna är generella, men för vissa grupper på arbetsmarknaden,
            framför allt ungdomar och nyanlända invandrare, är de generella
            åtgärderna inte tillräckliga. Därför genomförs också riktade reformer
            som särskilt syftar till ökade möjligheter för dessa grupper att
            komma i arbete. Exempelvis får arbetsgivare som anställer ungdomar
            mellan 18 och 24 år en nedsättning av arbetsgivaravgiften. Regeringen
            kommer dessutom under hösten att lägga fram ett förslag om att
            ytterligare sänka de sociala avgifterna för ungdomar.
          </seg>
        </u>
        <u xml:id="i-bcbdbaadba654d82-307" prev="i-bcbdbaadba654d82-306" who="Q3504785" next="i-bcbdbaadba654d82-308">
          <seg xml:id="i-RbpjU6mW2ZM7hvcLJRJF1x">
            Jag är glad över att kunna konstatera att i mars månad 2008 hade
            antalet sysselsatta ökat med mer än 110 000 personer jämfört med
            motsvarande period 2007. Regeringens riktade och generella åtgärder
            inom flera olika politikområden har bidragit till denna utveckling,
            även om den ekonomiska konjunkturen också spelat en roll.
          </seg>
        </u>
        <u xml:id="i-bcbdbaadba654d82-308" prev="i-bcbdbaadba654d82-307" who="Q3504785">
          <seg xml:id="i-CBYZYQR4eCBmmcKLUeaP4p">
            Sysselsättningen i Sverige är rekordhög, och arbetslösheten sjunker.
            Men vi tänker inte nöja oss med det vi redan åstadkommit. Regeringen
            kommer att fortsätta inriktningen, inom eller utom arbetsmarknadspolitiken,
            att bryta utanförskapet för dem som av olika skäl befinner sig
            utanför arbetsmarknaden.
          </seg>
        </u>
        <note type="speaker" xml:id="i-UrtK3LS5jdvL4E4TjdQVfu">
          Anf. 38 JENNIE NILSSON (s):
        </note>
        <u xml:id="i-bcbdbaadba654d82-309" next="i-bcbdbaadba654d82-310" who="Q4563096">
          <seg xml:id="i-LYUpiaXf1nswhioJhK7qJ3">
            Herr talman! Jag börjar med att tacka för svaret, men tvingas
            tyvärr konstatera att regeringen helt tycks sakna förmåga att
            dra slutsatser ens utifrån sitt eget underlag.
          </seg>
        </u>
        <u xml:id="i-bcbdbaadba654d82-310" prev="i-bcbdbaadba654d82-309" who="Q4563096" next="i-bcbdbaadba654d82-311">
          <seg xml:id="i-6uQBP2kpFrXmATe3vozm6s">
            För drygt en månad sedan levererades vårpropositionen. I den
            kunde man utläsa att regeringen gör bedömningen att konjunkturen
            nu vänder nedåt. Man spår sämre tillväxt och ökad arbetslöshet.
            Trots detta levererar man inga som helst jobbskapande förslag.
          </seg>
        </u>
        <u xml:id="i-bcbdbaadba654d82-311" prev="i-bcbdbaadba654d82-310" who="Q4563096" next="i-bcbdbaadba654d82-312">
          <seg xml:id="i-UezNeD3NYKDyF67Zvhop25">
            Mot den bakgrunden är det kanske inte så konstigt att arbetsmarknadsministern
            nu levererar ett svar där han försöker ge sken av att hans politik
            faktiskt skulle fungera. Problemet är att han inte är trovärdig.
            Den goda utveckling som har varit på arbetsmarknaden beror i huvudsak
            på två saker: dels tolv år av socialdemokratiskt styre som skapade
            i grunden sunda statsfinanser, dels en högkonjunktur som vi har
            delat med stora delar av vår omvärld.
          </seg>
        </u>
        <u xml:id="i-bcbdbaadba654d82-312" prev="i-bcbdbaadba654d82-311" who="Q4563096" next="i-bcbdbaadba654d82-313">
          <seg xml:id="i-VDVwaQ7i14aJ6tK7MC8cpE">
            Den borgerliga regeringens omläggning av politiken är inte möjlig
            att börja se förrän ungefär nu. Vad är det då vi ser? Inte är
            det den rosenröda bild som ministern försöker sig på att måla,
            och om sanningen ska fram är det nog inte den bilden som ministern
            ser heller.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=39"/>
        <u xml:id="i-bcbdbaadba654d82-313" prev="i-bcbdbaadba654d82-312" who="Q4563096" next="i-bcbdbaadba654d82-314">
          <seg xml:id="i-9QmqQqkcCJnhrWq3kk3vt8">
            Jag har svårt att tro att finansministern och arbetsmarknadsministern
            inte talar med varandra. Dessutom tror jag att arbetsmarknadsministern
            är en hyfsat intelligent kille som är fullt kapabel att se alla
            de orosmoln som nu tornar upp sig och fullt kapabel att välja
            att inte låtsas om dem. Frågan som måste ställas är snarast: Varför?
          </seg>
        </u>
        <u xml:id="i-bcbdbaadba654d82-314" prev="i-bcbdbaadba654d82-313" who="Q4563096" next="i-bcbdbaadba654d82-315">
          <seg xml:id="i-5Y9d3gf9vu33CzwErHR1mj">
            Ett svar skulle kunna vara att allting går helt enligt planen,
            att ökade klyftor och utslagning i sig har ett värde för en borgerlig
            regering då det långsiktigt skapar förutsättningar för en press
            nedåt på vanliga löntagares löner. Det skulle i så fall vara klassisk
            högerpolitik. Kanske är de nya moderaterna inte så nya trots allt.
          </seg>
        </u>
        <u xml:id="i-bcbdbaadba654d82-315" prev="i-bcbdbaadba654d82-314" who="Q4563096" next="i-bcbdbaadba654d82-316">
          <seg xml:id="i-3SS6pxNpsDMcnYfRnTuWm9">
            Om man i stället skulle ge sig på att titta på hur det faktiskt
            ser ut och vad som faktiskt händer kan man konstatera att avmattningen
            i konjunkturen är påtaglig. Regeringen har vid flera tillfällen
            under våren tvingats skriva ned prognosen för tillväxten. Inflation
            och ränta har gått upp, och reallöneutvecklingen 2007 var den
            lägsta på 13 år. Socialbidragen ökar i hälften av Sveriges alla
            kommuner trots högkonjunkturen. Långtidsarbetslösheten bland exempelvis
            unga är fortsatt hög. Flertalet bedömare, däribland regeringen
            själv, tror att arbetslösheten nu kommer att öka. Samtidigt säger
            Svenskt Näringsliv i en rapport att 90 000 jobb inte tillsätts
            på grund av att företag inte hittar personer med rätt kompetens.
          </seg>
        </u>
        <u xml:id="i-bcbdbaadba654d82-316" prev="i-bcbdbaadba654d82-315" who="Q4563096" next="i-bcbdbaadba654d82-317">
          <seg xml:id="i-17uzireGoJvjMNvfjm6KVJ">
            Det får nog lov att vara en moderat arbetsmarknadsminister för
            att beskriva det som en lyckad politik.
          </seg>
        </u>
        <u xml:id="i-bcbdbaadba654d82-317" prev="i-bcbdbaadba654d82-316" who="Q4563096" next="i-bcbdbaadba654d82-318">
          <seg xml:id="i-XCTA1Go4CvCqVv5EW3j7ip">
            Tittar man sedan lite djupare på de åtgärder som trots allt vidtas,
            till exempel jobb- och utvecklingsgarantin för unga, kan konstateras
            att trots att den främsta orsaken till långtidsarbetslöshet hos
            unga är bristande eller inte relevant utbildning och trots att
            det största hindret för nya jobb är bristen på sökande med rätt
            kompetens får endast 190 av 8 000 i åtgärder en arbetsmarknadsutbildning.
            Det känns knappast som en rimlig balans.
          </seg>
        </u>
        <u xml:id="i-bcbdbaadba654d82-318" prev="i-bcbdbaadba654d82-317" who="Q4563096" next="i-bcbdbaadba654d82-319">
          <seg xml:id="i-RhG3YYCVzHpGptjyMBWbYx">
            Vi socialdemokrater föreslog som ett alternativ till jobb- och
            utvecklingsgarantin för unga, som för övrigt inte är en garanti
            för någonting mer än lägre a-kassa, att man i stället skulle ta
            fasta på det som är grundproblemet. Vi vill i stället införa en
            ny typ av bristyrkesutbildningar och så kallade introjobb, en
            form av lärlingsplatser för färdigutbildning i arbetslivet, för
            att lösa delar av matchningsproblemet.
          </seg>
        </u>
        <u xml:id="i-bcbdbaadba654d82-319" prev="i-bcbdbaadba654d82-318" who="Q4563096">
          <seg xml:id="i-E1bH2QQUugD4MvzD5ymjsv">
            Dessa förslag avvisades av regeringen. Därför kvarstår mina frågor
            till ministern om, och i så fall när, han tänker ta nödvändiga
            initiativ för att återupprätta en aktiv arbetsmarknadspolitik.
            Vad är budskapet till alla dem som lämnas kvar i arbetslöshet
            utan att ha fått förutsättningar att ta till vara de möjligheter
            som högkonjunkturen annars skulle ha kunnat ge?
          </seg>
        </u>
        <note type="speaker" xml:id="i-93ZqheyphbYxT41TgmfAPn">
          Anf. 39 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-320" next="i-bcbdbaadba654d82-321" who="Q3504785">
          <seg xml:id="i-Ds1rZm6bNcsHXEnVPYFGvs">
            Herr talman! Målet vi siktar på är full sysselsättning. Alla
            som kan och vill arbeta ska ha en möjlighet att vara med på arbetsmarknaden.
            Hela vår politik och alla våra åtgärder ska vara inriktade mot
            att sänka trösklarna tillbaka.
          </seg>
        </u>
        <u xml:id="i-bcbdbaadba654d82-321" prev="i-bcbdbaadba654d82-320" who="Q3504785" next="i-bcbdbaadba654d82-322">
          <seg xml:id="i-N53V34yHLtFegvApiNpFD7">
            Det bygger på tre ben, nämligen dels att det ska löna sig bättre
            att arbete, dels att det ska bli billigare och enklare att anställa
            och dels att matchningen på arbetsmarknaden ska bli bättre.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=40"/>
        <u xml:id="i-bcbdbaadba654d82-322" prev="i-bcbdbaadba654d82-321" who="Q3504785" next="i-bcbdbaadba654d82-323">
          <seg xml:id="i-WKTMwJ6gJbMm9XPXEJ14Xs">
            Det är nödvändigt att det ska löna sig att arbeta. Ni kanske
            kommer ihåg Pomperipossa i skattedebatten för drygt 30 år sedan.
            Hon härjade i höginkomstskatteträsket. Astrid Lindgren fick betala
            103 procent i marginalskatt på sina sist sålda böcker. Under 90-talet
            och i början av det här seklet flyttade Pomperipossa från Villa
            Villekulla, Östermalm och var hon nu bodde ut i förorterna. Hon
            flyttade ut på landet i glesbygden till kommunalarbetarna och
            vårdbiträdena. När man räknar ihop skatter, ersättning och bidrag
            såg vi marginaleffekter som kunde vara 70, 80, 90 och stundtals
            faktiskt över 100 procent, framför allt bland låginkomsttagare.
            Skillnaden netto i plånboken mellan att arbeta och inte arbeta
            kunde vara negativ. Man kunde förlora på att gå ut i arbete eller
            vinna väldigt lite.
          </seg>
        </u>
        <u xml:id="i-bcbdbaadba654d82-323" prev="i-bcbdbaadba654d82-322" who="Q3504785" next="i-bcbdbaadba654d82-324">
          <seg xml:id="i-SaumohhLZDmZ85UV6yZVJB">
            Då säger jag som min gamle företrädare som partisekreterare i
            Moderaterna, Gunnar Hökmark: Om man gör som man har gjort så kommer
            det att gå som det har gått.
          </seg>
        </u>
        <u xml:id="i-bcbdbaadba654d82-324" prev="i-bcbdbaadba654d82-323" who="Q3504785" next="i-bcbdbaadba654d82-325">
          <seg xml:id="i-6zbVNM2jtzZNY741TgZ8wz">
            Har man en politik där det inte längre lönar sig att arbeta kommer
            också färre att göra det. Det är ganska rationellt. Alltså måste
            vi återupprätta arbetslinjen genom att se till att framför allt
            låg- och medelinkomsttagare får mer över när de arbetar.
          </seg>
        </u>
        <u xml:id="i-bcbdbaadba654d82-325" prev="i-bcbdbaadba654d82-324" who="Q3504785" next="i-bcbdbaadba654d82-326">
          <seg xml:id="i-N1AXXECXL236zkgfdGEyoa">
            Det ska också bli billigare och enklare att anställa. På mitt
            område, eftersom jag inte har hand om skattepolitiken i övrigt,
            handlar det väldigt mycket om att sänka trösklarna för dem som
            har det allra svårast att komma in på arbetsmarknaden, unga, personer
            med invandrarbakgrund och liknande, genom nystartsjobb, instegsjobb
            och nyfriskjobb till exempel.
          </seg>
        </u>
        <u xml:id="i-bcbdbaadba654d82-326" prev="i-bcbdbaadba654d82-325" who="Q3504785" next="i-bcbdbaadba654d82-327">
          <seg xml:id="i-JFCf7coQj3STGsz9YAAprg">
            Dessutom ska matchningen bli bättre. Det är bara att konstatera
            att under ganska lång tid gick vi i fel riktning i Sverige. Vi
            hade samtidigt en ganska hög arbetslöshet och höga vakanstal.
            Där var det någonting som inte fungerade. Jag tror att det finns
            i grunden tre sätt att hantera det problemet på.
          </seg>
        </u>
        <u xml:id="i-bcbdbaadba654d82-327" prev="i-bcbdbaadba654d82-326" who="Q3504785" next="i-bcbdbaadba654d82-328">
          <seg xml:id="i-TgB3zTiDDYBcXW6QJg4PMj">
            Det första är naturligtvis ekonomiska incitament. Lönar det sig
            bättre att arbeta är det fler som kommer ut på arbetsmarknaden.
          </seg>
        </u>
        <u xml:id="i-bcbdbaadba654d82-328" prev="i-bcbdbaadba654d82-327" who="Q3504785" next="i-bcbdbaadba654d82-329">
          <seg xml:id="i-Y6kHLDuP3VS7NesL24z7ES">
            Det handlar för det andra om att se till att vi har en myndighet,
            Arbetsförmedlingen, som har rätt konstruktion och rätt målsättning
            för att klara av sitt uppdrag. När vi tillträdde var det 21 myndigheter,
            som var och en lydde under regeringen, med ett fyrtiotal olika
            delmål för arbetsmarknadspolitiken. Det var inte optimalt. Jag
            noterar att Socialdemokraterna inte har valt att ta konflikt om
            den omläggningen till en myndighet, och det är jag naturligtvis
            väldigt glad över. Det är också en myndighet med ett överskuggande
            mål, nämligen att förmedla arbeten. Det är också därför vi kallar
            myndigheten för Arbetsförmedlingen och ingenting annat. Det är
            en bra idé.
          </seg>
        </u>
        <u xml:id="i-bcbdbaadba654d82-329" prev="i-bcbdbaadba654d82-328" who="Q3504785" next="i-bcbdbaadba654d82-330">
          <seg xml:id="i-2vAi5QUithJKd9P9XpyWVv">
            Det tredje handlar bland annat om att få till utbildningspolitiken
            lite bättre. Jag kan hålla med det här så kallade jobbtoppmötet
            om behovet av utbildningsinsatser. Det är stort. Det är viktigt
            att utbilda på rätt sätt. Men min utgångspunkt är att det inte
            alltid är gamla Ams, Arbetsförmedlingen, som ska ta hand om misslyckanden
            i den gamla utbildningspolitiken. I stället handlar det om att
            se till att utbildningspolitiken fungerar, att utbildningssystemet
            levererar så bra som möjligt och att majoriteten av de utbildningar
            som man behöver sker inom ramen för utbildningssystemet eller
            inom ramen för arbetsplatsutbildningar. Där måste vi bli bättre.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=41"/>
        <u xml:id="i-bcbdbaadba654d82-330" prev="i-bcbdbaadba654d82-329" who="Q3504785">
          <seg xml:id="i-Strda61ZTAwLMcrHB8qqoe">
            Sedan finns det naturligtvis också en och annan arbetsgivare
            som kan vara med och betala. När jag hör hur man ropar efter till
            exempel lastbilschaufförer i Mälardalen undrar jag lite grann.
            Det kostar 2 ½ miljon att köpa en ny lastbil. Varför kan man inte
            kosta på medarbetarna 40 000 kronor och tre veckor för ett lastbilskörkort?
            Varför ska Socialdemokraterna alltid lösa den typen av problem
            med Amsåtgärder? Det är för mig en gåta.
          </seg>
        </u>
        <note type="speaker" xml:id="i-QG36Eg3Jn1NfQYDHvgieC9">
          Anf. 40 JENNIE NILSSON (s):
        </note>
        <u xml:id="i-bcbdbaadba654d82-331" next="i-bcbdbaadba654d82-332" who="Q4563096">
          <seg xml:id="i-NSn6fAyi9nXRKC9J917eBy">
            Herr talman! Arbetsmarknadsministern konstaterar att vi inte
            tog konflikt när det gällde hur man förändrade myndigheten, Ams,
            som han ofta refererar till och som inte längre finns. Nej, det
            gjorde vi inte därför att det inte är någon stor fråga. Det innebär
            inga stora orättvisor för människor i deras vardag. Vi väljer
            att ta konflikt om det vi tycker är en klart felaktig politik,
            en politik som ökar klyftorna i samhället och som ökar den utslagning
            som man säger sig vilja bekämpa genom att göra det värre för dem
            som finns i utanförskapet.
          </seg>
        </u>
        <u xml:id="i-bcbdbaadba654d82-332" prev="i-bcbdbaadba654d82-331" who="Q4563096" next="i-bcbdbaadba654d82-333">
          <seg xml:id="i-Uy5hbYfTnyB5ggycGuyLey">
            Ett argument som ministern använde när man drog ned på arbetsmarknadsutbildningar
            var att i goda tider var det fullt rimligt att man skulle ha mindre
            pengar och färre utbildningar. Men nu ser man att det vänder.
            Regeringen spår själv att arbetslösheten kommer att öka. Vore
            det då inte rimligt att man aviserar vad man tänker göra för att
            delvis rusta upp de här utbildningarna igen?
          </seg>
        </u>
        <u xml:id="i-bcbdbaadba654d82-333" prev="i-bcbdbaadba654d82-332" who="Q4563096" next="i-bcbdbaadba654d82-334">
          <seg xml:id="i-2Mpykg75sV8MC2pfjKfZ8f">
            Om det är så att man har svårt att dra några slutsatser av sina
            egna analyser och av mina analyser det förstår jag att man med
            ryggradsreflexer slår bort kan man då inte lyssna på utomstående,
            oberoende bedömare? Lyssna på IFAU som i en rapport för ett tag
            sedan säger att volymen på arbetsmarknadsutbildningarna är för
            liten. Den är för liten även i en högkonjunktur. Den volymen kan
            inte garantera kvalitet. Lyssna på Sveriges Kommuner och Landsting
            som säger att socialbidragen i hälften av alla Sveriges kommuner
            ökar nu. Det som framför allt oroar är att gruppen unga ökar i
            socialbidragstagande. Antalet dagar med socialbidrag ökar också.
            Man tror att skälet är att man är för dåligt rustad att ta de
            jobb som faktiskt finns.
          </seg>
        </u>
        <u xml:id="i-bcbdbaadba654d82-334" prev="i-bcbdbaadba654d82-333" who="Q4563096" next="i-bcbdbaadba654d82-335">
          <seg xml:id="i-DoTJRGSPohL1nsBCuETgDb">
            När jag efterlyser och ifrågasätter att det inte finns något
            om detta i vårpropositionen lyfter arbetsmarknadsministern upp
            rehabkedjan som den enda nya, konkreta åtgärden. Jag var på socialförsäkringsutskottets
            hearing om just rehabkedjan. Jag kunde konstatera att i stort
            sett alla som var där var delvis kritiska, möjligtvis med undantag
            av Företagarföreningen som hade den ingången att det var bra och
            tog man sedan bara bort LAS och inte behövde ha en obligatorisk
            företagshälsovård skulle alla problem i hela världen lösas. En
            del kunde tycka att det fanns bra incitament, men det är ingen
            kedja. Den hänger inte ihop. Den kommer att innebära att människor
            slås ut, den kommer att innebära att arbetsrätten sätts åt sidan
            och den kommer att innebära att man kan bli uppsagd på grund av
            sjukdom.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=42"/>
        <u xml:id="i-bcbdbaadba654d82-335" prev="i-bcbdbaadba654d82-334" who="Q4563096" next="i-bcbdbaadba654d82-336">
          <seg xml:id="i-DqfHmDiDxaRRs24sJJLL9z">
            Jag tycker att det är en märklig fråga att lägga in som svar
            på just min fråga där jag söker aktiva åtgärder för att rusta
            dem som står längst ifrån arbetsmarknaden eller, för att säga
            som ministern sade vid något tidigare tillfälle jag tror att han
            pratade om Europapolitik då de som lämnats kvar på perrongen och
            ser högkonjunktur efter högkonjunktur tuffa förbi. Det var en
            kritik mot hur många regeringar hanterat frågan i EU.
          </seg>
        </u>
        <u xml:id="i-bcbdbaadba654d82-336" prev="i-bcbdbaadba654d82-335" who="Q4563096">
          <seg xml:id="i-AFro7LbG5X3cMhhqoqEey5">
            Då är det märkligt att regeringen tycks satsa på en politik som
            får just de konsekvenserna.
          </seg>
        </u>
        <note type="speaker" xml:id="i-6cbMAqmyjKBsW1KUwS199g">
          Anf. 41 PATRIK BJÖRCK (s):
        </note>
        <u xml:id="i-bcbdbaadba654d82-337" next="i-bcbdbaadba654d82-338" who="Q5577436">
          <seg xml:id="i-Da84ry3TosHCHKjJrQu6dk">
            Herr talman! Tack för att jag fick chansen att fortsätta mitt
            meningsutbyte med arbetsmarknadsministern! Det blev ju lite abrupt
            i den förra omgången.
          </seg>
        </u>
        <u xml:id="i-bcbdbaadba654d82-338" prev="i-bcbdbaadba654d82-337" who="Q5577436" next="i-bcbdbaadba654d82-339">
          <seg xml:id="i-25a4QtSNjesYiv3W72J2CS">
            Sedan var det roligt att höra att arbetsmarknadsministern faktiskt
            hade hört något positivt från jobbtoppmötet och förstått att man
            pratade om utbildning och framtidsfrågor. Så kunde man inte riktigt
            förstå det i förra debatten heller. Men sent ska syndaren vakna.
          </seg>
        </u>
        <u xml:id="i-bcbdbaadba654d82-339" prev="i-bcbdbaadba654d82-338" who="Q5577436" next="i-bcbdbaadba654d82-340">
          <seg xml:id="i-CgTnRh3qCSrTp57tHpyFo">
            Frågan om åkaren som köper en lastbil för 2 miljoner har jag
            hört förr i den här kammaren, flera gånger, faktiskt. Och jag
            har alltid ställt mig frågan varför arbetsmarknadsministern inte
            har ställt den frågan till åkaren. Varför har arbetsmarknadsministern
            aldrig pratat med företagen? Varför finns arbetsmarknadsministern
            aldrig ute i verkligheten? Jag hör den här återkommande här i
            kammaren.
          </seg>
        </u>
        <u xml:id="i-bcbdbaadba654d82-340" prev="i-bcbdbaadba654d82-339" who="Q5577436" next="i-bcbdbaadba654d82-341">
          <seg xml:id="i-95hP9ZoeqBE9g5cHZs17hC">
            När jag ställer samma fråga ute i verkligheten till åkaren, då
            får jag svar. Jag har hört svaret på den frågan flera gånger.
            Men jag kan ju då agera ljusinsläpp till arbetsmarknadsministerns
            källarhål och förklara vad det finns för svar på frågan, för det
            finns ett svar. Som alla frågor har även denna ett svar.
          </seg>
        </u>
        <u xml:id="i-bcbdbaadba654d82-341" prev="i-bcbdbaadba654d82-340" who="Q5577436" next="i-bcbdbaadba654d82-342">
          <seg xml:id="i-KdF17j6qDb4sc59ndc9VsH">
            Till att börja med är det ofta fråga om små företag där varje
            ytterligare investering är någonting som man har övervägt väldigt
            noggrant. De 2 miljonerna för lastbilen, som ju är själva förutsättningen
            för att kunna driva ett åkeri, gör att utrymmet för att investera
            i en anställd sedan, särskilt i en bransch där de olika företagen
            rycker och sliter i de anställda, inte är helt oproblematiskt.
            Då utbildar jag en chaufför, och sedan kan det vara en större
            kollega, ett större företag, som kanske kan erbjuda någon förmån
            av något slag som gör att chauffören byter jobb. Och så har jag
            stått för en kostnad utan att få igen min investering. Lastbilen
            väljer jag själv om jag vill sälja. Det är det enkla svaret som
            man får när man pratar med åkarna om varför detta är problematiskt.
          </seg>
        </u>
        <u xml:id="i-bcbdbaadba654d82-342" prev="i-bcbdbaadba654d82-341" who="Q5577436" next="i-bcbdbaadba654d82-343">
          <seg xml:id="i-ENgqhx3DQrE91Y3bmJEELZ">
            Jag delar arbetsmarknadsministerns uppfattning att man självklart
            måste ställa den frågan, och det är självklart rimligt att göra
            det.
          </seg>
        </u>
        <u xml:id="i-bcbdbaadba654d82-343" prev="i-bcbdbaadba654d82-342" who="Q5577436" next="i-bcbdbaadba654d82-344">
          <seg xml:id="i-WpfUNnKj6rDbgACYA9iFe8">
            Jag går över till nästa del. Vi diskuterade förlåt: Vi försökte
            diskutera det här med utanförskap och annat. Men då uppkommer
            en fråga. Säg att småföretagaren trots allt tar chansen att göra
            den här investeringen i en utbildning och en anställd för att
            möta behovet i ett bristyrke. Man gör det här. Man vet att det
            är en tung investering för det lilla företaget. Man vet att om
            man lyckas väl så kanske det är någon annan som så att säga kan
            njuta frukterna av det man har gjort. Vem väljer man då att investera
            i? Är det den som har stått långt bort från arbetsmarknaden? Är
            det den som har en sjukhistoria eller andra bekymmer? Det är kanske
            frågor som arbetsmarknadsministern skulle få svara på. Jag vet
            svaret på den frågan också, men nu har jag skickat ett svar, så
            då kanske jag kan kassera in ett svar från arbetsmarknadsministern.
            Jag tänkte att det kunde vara en sjyst deal.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=43"/>
        <u xml:id="i-bcbdbaadba654d82-344" prev="i-bcbdbaadba654d82-343" who="Q5577436" next="i-bcbdbaadba654d82-345">
          <seg xml:id="i-54MuRBHU2aLNSMXAfRgDHb">
            Sedan är det de här insatserna, som det står i svaret till Jennie
            Nilsson att man har gjort. Man har gjort en rad insatser inom
            de olika politikområdena för att minska utanförskapet. Sedan räknar
            man upp sänkt inkomstskatt och sänkta ersättningsnivåer.
          </seg>
        </u>
        <u xml:id="i-bcbdbaadba654d82-345" prev="i-bcbdbaadba654d82-344" who="Q5577436">
          <seg xml:id="i-74Nk5DVCfEa5zQtEYgDcFm">
            För den cancersjuke eller trafikskadade som räknas in i arbetsmarknadsministerns
            så kallade utanförskap och som drabbas av straffskatt och sänkta
            ersättningsnivåer är det definitivt inte någon hjälp att ta sig
            ur utanförskapet det kan jag också meddela.
          </seg>
        </u>
        <note type="speaker" xml:id="i-2yrqutVS3ryWUfjphQBB7n">
          Anf. 42 MARIA STENBERG (s):
        </note>
        <u xml:id="i-bcbdbaadba654d82-346" next="i-bcbdbaadba654d82-347" who="Q4980261">
          <seg xml:id="i-7Pt4a8Q4HtaibibLsk38rm">
            Herr talman! Om man, som borgerligheten, ser på utanförskapet
            och människor som inte har ett jobb på så sätt att välfärdssystemet
            eller våra trygghetssystem är de system som är för generösa och
            det som gör att människor hålls kvar i utanförskap, då kan jag
            förstå det här. Men om man ser på aktiv arbetsmarknadspolitik
            som en första, andra, tredje eller fjärde chans för människor
            som har stått utanför arbetsmarknaden under lång tid blir svaret
            något helt annat när det gäller våra trygghetssystem. Då innebär
            det att det är ett system som man har tillgång till när man till
            exempel går mellan olika jobb.
          </seg>
        </u>
        <u xml:id="i-bcbdbaadba654d82-347" prev="i-bcbdbaadba654d82-346" who="Q4980261" next="i-bcbdbaadba654d82-348">
          <seg xml:id="i-QnFtK6yLXzCqq4VY1k1xbZ">
            Aktiv arbetsmarknadspolitik handlar för oss socialdemokrater
            just om att man ska få chansen till en arbetsmarknadsutbildning.
            Om jag som individ skulle behöva visst stöd och viss hjälp för
            att kunna få ett jobb så kanske det handlar om mitt anställningsstöd
            för att jag ska kunna få ett jobb. Det handlar om att jag kanske
            behöver ha en praktikplats eller en möjlighet hos en speciell
            arbetsgivare för att i slutändan bli matchningsbar på den öppna
            arbetsmarknaden.
          </seg>
        </u>
        <u xml:id="i-bcbdbaadba654d82-348" prev="i-bcbdbaadba654d82-347" who="Q4980261" next="i-bcbdbaadba654d82-349">
          <seg xml:id="i-AfcBUxvrbQBTFMK8QbBsgV">
            Då blir Moderaternas slaskpost i budgeten väldigt knepig. Jag
            har varit med två gånger i utskottet när man har använt sig av
            det konto som gör att människor kan få en arbetsmarknadsutbildning
            till att täcka ogenomtänkta förslag från den moderata regeringen.
          </seg>
        </u>
        <u xml:id="i-bcbdbaadba654d82-349" prev="i-bcbdbaadba654d82-348" who="Q4980261" next="i-bcbdbaadba654d82-350">
          <seg xml:id="i-7vGEMLfECd3atrEdhyFMcf">
            Därför blir frågan fortfarande: Om man nu tycker att människor
            ska få en andra och en tredje chans, varför satsar man då inte
            pengar på arbetsmarknadsutbildningar, bristutbildningar, praktikplatser
            och möjligheter för människor som kanske under en period i sitt
            liv ungdomar till exempel inte orkade eller kunde hänga med i
            grundskola och gymnasieskola? Varför ger man inte människor en
            andra chans?
          </seg>
        </u>
        <u xml:id="i-bcbdbaadba654d82-350" prev="i-bcbdbaadba654d82-349" who="Q4980261">
          <seg xml:id="i-HM2QSQkeiqvgYSvRrkS87w">
            Varför ser man inte rättvisan i att människor kan ändra sig och
            att behoven ändrar sig? Vi vet att arbetsmarknaden i dag inte
            ser ut som i går, och den kommer säkert inte att se likadan ut
            i morgon.
          </seg>
        </u>
        <note type="speaker" xml:id="i-VgLrHHrFHVTqhK9AMknaXh">
          Anf. 43 STAFFAN DANIELSSON (c):
        </note>
        <u xml:id="i-bcbdbaadba654d82-351" next="i-bcbdbaadba654d82-352" who="Q5616883">
          <seg xml:id="i-A5kYeKjG73UPoHRr7QB8qN">
            Herr talman! Patrik Björck ställde frågan till arbetsmarknadsministern:
            Varför är arbetsmarknadsministern inte oftare ute i verkligheten
            och träffar åkare?
          </seg>
        </u>
        <u xml:id="i-bcbdbaadba654d82-352" prev="i-bcbdbaadba654d82-351" who="Q5616883" next="i-bcbdbaadba654d82-353">
          <seg xml:id="i-AK123sptscQmpW194raZUw">
            Han är säkert ute i verkligheten och träffar åkare så ofta han
            hinner med. Men arbetsmarknadsministern måste ju regera också,
            och att regera det vet nog Socialdemokraterna tar tid. Det kräver
            tankemöda och mycket jobb.
          </seg>
        </u>
        <u xml:id="i-bcbdbaadba654d82-353" prev="i-bcbdbaadba654d82-352" who="Q5616883" next="i-bcbdbaadba654d82-354">
          <seg xml:id="i-5G1UYZ7VbmhYbLimJUBD8d">
            Sedan är det ju faktiskt så att en mycket stor del av sin tid,
            säkert mycket värdefull sådan, tillbringar arbetsmarknadsministern
            här i kammaren i riksdagen i ständigt rätt likalydande debatter
            i ständigt samma frågor.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=44"/>
        <u xml:id="i-bcbdbaadba654d82-354" prev="i-bcbdbaadba654d82-353" who="Q5616883" next="i-bcbdbaadba654d82-355">
          <seg xml:id="i-ASXdLQFTWNdQJBV6zJVjqD">
            Jag tycker att interpellationsinstrumentet och riksdagens kontrollmakt
            är något viktigt och bra som ska utnyttjas med respekt av ministrar,
            som ska svara och dyka upp här, men det ska också utnyttjas med
            respekt av oss som äger att utnyttja det instrumentet. Någon måtta
            kan det vara, kan jag tycka efter att ha följt hur ofta arbetsmarknadsministern
            är här i kammaren det är dagar och veckor i tid, och det är tårtkalas
            när det har blivit tillräckligt mycket.
          </seg>
        </u>
        <u xml:id="i-bcbdbaadba654d82-355" prev="i-bcbdbaadba654d82-354" who="Q5616883" next="i-bcbdbaadba654d82-356">
          <seg xml:id="i-TRE3DuoebDhXFLArGwD5DX">
            Möjligen kan detta kanske vara att gå på tomgång om man ständigt
            tar upp samma frågor utan så mycket nya vinklingar. Kunde Patrik
            Björck och andra möjligen ge arbetsmarknadsministern chansen att
            också röra sig lite mer i verkligheten så tror jag att det kunde
            vara något bra.
          </seg>
        </u>
        <u xml:id="i-bcbdbaadba654d82-356" prev="i-bcbdbaadba654d82-355" who="Q5616883">
          <seg xml:id="i-3ANp1rBkYDLoPbvKF1XmpL">
            Det var min lilla reflexion efter uppmaningen från Patrik Björck
            att arbetsmarknadsministern ska vara mer ute i verkligheten och
            kanske inte lika mycket i riksdagen.
          </seg>
        </u>
        <note type="speaker" xml:id="i-CVG2AjkM5CPGemVHv5gyVt">
          Anf. 44 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-357" next="i-bcbdbaadba654d82-358" who="Q3504785">
          <seg xml:id="i-8oz5x6mrsc6vJiL1PmfWPu">
            Herr talman! Låt mig först säga för protokollet att jag inte
            kommer att bemöta Patrik Björcks inlägg i dag. Jag har inte någon
            som helst avsikt att debattera åtminstone inte i dag med någon
            som i den här kammaren anklagar mig för att vara odemokratisk.
            Då är det sagt.
          </seg>
        </u>
        <u xml:id="i-bcbdbaadba654d82-358" prev="i-bcbdbaadba654d82-357" who="Q3504785" next="i-HQ4fuEVZ2MQ27k4A9h6WEC">
          <seg xml:id="i-NqsSWxz6S1oH8C2VE9qEWs">
            Socialdemokraterna sprider en myt om att det inte finns någon
            aktiv arbetsmarknadspolitik. Den har vi hört, och den hördes säkert
            på jobbtoppmötet i dag. Men det är inte sant bara för att det
            upprepas flera gånger.
          </seg>
        </u>
        <u xml:id="i-HQ4fuEVZ2MQ27k4A9h6WEC" prev="i-bcbdbaadba654d82-358" who="Q3504785" next="i-bcbdbaadba654d82-359">
          <seg xml:id="i-EvJqfi24v9UCWvPDbpTrLc">
            Vi har i dag 90 000 personer i jobb- och utvecklingsgarantin,
            i jobbgarantin för unga och i övriga arbetsmarknadspolitiska utbildningar
            som tillsammans belöper sig till 12,6 miljarder på ett budgetår.
          </seg>
        </u>
        <u xml:id="i-bcbdbaadba654d82-359" prev="i-HQ4fuEVZ2MQ27k4A9h6WEC" who="Q3504785" next="i-bcbdbaadba654d82-360">
          <seg xml:id="i-TLD2h9Hb4xLn5mP8N9UTLK">
            Vad vi har gjort är att vi har viktat om detta. Det är sant att
            vi har dragit ned på resurserna för dem som har varit kort tid
            i arbetslöshet och i stället lagt mer på dem som har varit borta
            länge från arbetsmarknaden. Skälet till det var precis det som
            vi har hört här i debatten förut, nämligen att vi framför allt
            i det starka läge som var förra året och också delvis i år inte
            velat låsa fast personer som borde ha ett jobb att gå till i arbetsmarknadspolitiska
            utbildningar. I stället har vi velat lägga mer resurser på dem
            som har sett en och annan högkonjunktur passera utan att komma
            tillbaka. Exakt hur denna avvägning ska kunna ske kan man naturligtvis
            diskutera om den skulle ha skett på det ena sättet eller på det
            andra sättet.
          </seg>
        </u>
        <u xml:id="i-bcbdbaadba654d82-360" prev="i-bcbdbaadba654d82-359" who="Q3504785" next="i-bcbdbaadba654d82-361">
          <seg xml:id="i-JbVm7dgmRfdqdbpj2h13dC">
            Men jag kan samtidigt konstatera att vad som har hänt är att
            vi har gått från ett läge hösten 2006 då vi hade 3 procent av
            arbetskraften i olika aktiva arbetsmarknadspolitiska åtgärder
            till ett läge i dag när vi har 1,8 procent av arbetskraften i
            aktiva arbetsmarknadspolitiska åtgärder. Det är trots den här
            neddragningen en av de högsta nivåerna i hela världen. Jag tror
            att det är bara Danmark och Holland som ligger högre än Sverige
            i detta avseende. Men denna omviktning har fungerat. Redan efter
            ett år har 10 000 personer lämnat jobb- och utvecklingsgarantin
            för att återinträda på arbetsmarknaden. Det visar att just denna
            politik fungerar.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=45"/>
        <u xml:id="i-bcbdbaadba654d82-361" prev="i-bcbdbaadba654d82-360" who="Q3504785" next="i-bcbdbaadba654d82-362">
          <seg xml:id="i-D7QBZFNJfzRqNPiZdGzZnk">
            Sedan blir man lite brydd, och jag vet inte riktigt hur man ska
            tolka detta. Å ena sidan säger ni nu att allt är högkonjunkturens
            förtjänst, att högkonjunkturen nu är över, att arbetslösheten
            nu ökar, att allt går åt pipsvängen, vilket är förfärligt, och
            att vi borde ha mer jobbpolitik. Å andra sidan fortsätter ni med
            en dåres envishet att kräva bristutbildningar som just är tecken
            på det omvända. Någonstans undrar jag lite grann: Var tror ni
            själva att ni befinner er i konjunkturläget? Och vad är svaret
            på den frågan som ni då får svar på om ni ställer er den frågan,
            det vill säga: Vad ska man då göra?
          </seg>
        </u>
        <u xml:id="i-bcbdbaadba654d82-362" prev="i-bcbdbaadba654d82-361" who="Q3504785">
          <seg xml:id="i-5XSzEDuxVrDeDCvyn5ebof">
            Av det jobbtoppmöte som vi har hört talas om i dag är det uppenbarligen
            ett antal tusen Amsplatser till som ska lösa hela problemet. Det
            måste då tyda på att det finns en bristsituation som ni vill åtgärda
            och att högkonjunkturen består. Och jag är väldigt glad och tacksam
            för att Socialdemokraterna är så positiva i sin bild av hur svensk
            ekonomi och svensk arbetsmarknad fungerar i framtiden. Jag tackar
            särskilt för det.
          </seg>
        </u>
        <note type="speaker" xml:id="i-B99NKnNN8Nzq1WQaCuPJ3u">
          Anf. 45 JENNIE NILSSON (s):
        </note>
        <u xml:id="i-bcbdbaadba654d82-363" next="i-bcbdbaadba654d82-364" who="Q4563096">
          <seg xml:id="i-3ZnJmDTxfnimyeP5VApe2K">
            Herr talman! Arbetsmarknadsminister Littorin ställde en fråga
            som jag tänkte börja med att försöka besvara. Den handlar om hur
            vi ser på högkonjunkturen. Hela denna debatt och exempelvis alla
            de interpellationer som arbetsmarknadsministern utsätts för handlar
            just om att vi har en högkonjunktur. Vi har haft den starkaste
            högkonjunkturen i mannaminne, om man nu får använda gammaldags
            uttryck. Men man ser tydliga tecken på avmattning. Det innebär
            inte att högkonjunkturen är över utan att det är nu som politiken
            börjar spela roll och att det är nu som det blir viktigt vilken
            politik som regeringen faktiskt tänker föra för att så långt som
            möjligt motverka de effekter som en avmattning får och se till
            att dämpningen blir så liten som möjligt. Det är i detta sammanhang
            som vi är oroliga och interpellerar till bland andra arbetsmarknadsministern.
          </seg>
        </u>
        <u xml:id="i-bcbdbaadba654d82-364" prev="i-bcbdbaadba654d82-363" who="Q4563096" next="i-bcbdbaadba654d82-365">
          <seg xml:id="i-6gNwWARi9Pxzhj2bGjFEe6">
            Som en kommentar när det gäller detta med många interpellationer
            kan jag säga att åtminstone två interpellationer som jag känner
            till har arbetsmarknadsministern själv tagit på sig. Det gäller
            exempelvis en interpellation som jag skrev om jämställdhetsfrågor
            till statsrådet Sabuni, och nu senast avlastade arbetsmarknadsministern
            statsminister Fredrik Reinfeldt. I någon mening får man väl därför
            gissa att arbetsmarknadsministern tycker att det är rätt kul att
            stå här.
          </seg>
        </u>
        <u xml:id="i-bcbdbaadba654d82-365" prev="i-bcbdbaadba654d82-364" who="Q4563096" next="i-bcbdbaadba654d82-366">
          <seg xml:id="i-7fEY4BzVGrF7ofy14XkbLm">
            Detta är viktiga frågor. När man är arbetsmarknadsminister i
            en regering som gör denna typ av omläggningar borde man också
            kanske förvänta sig att man får ta en del debatter i kammaren.
          </seg>
        </u>
        <u xml:id="i-bcbdbaadba654d82-366" prev="i-bcbdbaadba654d82-365" who="Q4563096">
          <seg xml:id="i-BUtMxEnMdq8qTmrkJqbcJv">
            Det som jag skulle vilja säga till ministern är att man ska rusta
            dem som står längst från arbetsmarknaden så att de kan ta de jobb
            som faktiskt finns. Det är en investering som lönar sig. Den lönar
            sig för individen, och den lönar sig för samhället. Jag kan bara
            hoppas att arbetsmarknadsministern och regeringen inser det innan
            det är för sent.
          </seg>
        </u>
        <note type="speaker" xml:id="i-RbAPgWCyZpCMaTTffhcMBG">
          Anf. 46 PATRIK BJÖRCK (s):
        </note>
        <u xml:id="i-bcbdbaadba654d82-367" next="i-bcbdbaadba654d82-368" who="Q5577436">
          <seg xml:id="i-NuZVoaxDYmdZhD6g77v7Cr">
            Herr talman! Staffan Danielsson utvidgade denna interpellationsdebatt
            lite grann till att bli en debatt om riksdagens arbetsformer eller
            något liknande. Jag vet inte om jag ska fortsätta med det. Men
            med tanke på arbetsmarknadsministerns svar är det nästan så att
            man tycker att man borde ha en sådan debatt. En minister som vägrar
            debattera på grund av sitt dåliga humör är naturligtvis ingenting
            som är särskilt positivt för demokratin och som för den framåt.
            Det kan vi konstatera. Om Staffan Danielssons teori om varför
            arbetsmarknadsministern var så dåligt informerad om detta var
            korrekt eller inte får väl arbetsmarknadsministern fundera över.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=46"/>
        <u xml:id="i-bcbdbaadba654d82-368" prev="i-bcbdbaadba654d82-367" who="Q5577436" next="i-bcbdbaadba654d82-369">
          <seg xml:id="i-16PJ1Ta4ccCURXr2NY1arW">
            Men detta är viktiga frågor, och interpellationernas mängd och
            omfattning och vilka frågor som kommer upp i interpellationerna
            styr naturligtvis arbetsmarknadsministern väldigt mycket över
            själv, och inte bara arbetsmarknadsministern för den delen utan
            hela regeringen. Hur man svarar och vad man svarar i interpellationerna
            styr naturligtvis lite grann hur de ser ut i fortsättningen. Om
            någon ställer en interpellation och inte får något svar på den,
            som jag gjorde här tidigare i debatten, ska man inte bli förvånad
            om interpellationen ställs igen. Det är väl något som vi får fortsätta
            med.
          </seg>
        </u>
        <u xml:id="i-bcbdbaadba654d82-369" prev="i-bcbdbaadba654d82-368" who="Q5577436">
          <seg xml:id="i-VehaFhxeyAHb7dbNSfaSG4">
            När det gäller arbetsmarknadspolitiken tycker arbetsmarknadsministern
            att det var konstigt att vi nu plötsligt insåg konjunkturens effekt
            av politiken. Jag skulle vilja säga att det kanske är precis tvärtom.
            Vi har hela tiden hävdat att det är konjunkturen som så att säga
            har spelat arbetsmarknadspolitiken i händerna och som har varit
            det som regeringen har kunnat luta sig mot. Ingenting av den från
            arbetsmarknadsministern och regeringen förda politiken har, precis
            som Jennie Nilsson anför i sitt inlägg, understött ett förbättrat
            arbetsmarknadsläge. Tvärtom har man ridit på högkonjunkturen.
            Nu avmattas den, och nu lämnas Sverige och svenskarna åt sitt
            öde.
          </seg>
        </u>
        <note type="speaker" xml:id="i-YVwKv7Eo5pKcACbWLPU4nX">
          Anf. 47 TALMANNEN:
        </note>
        <u xml:id="i-bcbdbaadba654d82-370" who="Q1375199">
          <seg xml:id="i-8ppjsH3xtzEtRV6STfAsfk">
            Jag vill bara notera att både Patrik Björcks och Staffan Danielssons
            olika delar om själva debatten ligger på gränsen när det gäller
            om de tillhör interpellationsdebatten eller ej. Men jag har ändå
            beslutat att acceptera detta därför att en del möjligen kan tolkas
            som en del av exemplifieringen kring debatten.
          </seg>
        </u>
        <note type="speaker" xml:id="i-VYzwjYWNfmLUcFv9dbk5og">
          Anf. 48 STAFFAN DANIELSSON (c):
        </note>
        <u xml:id="i-bcbdbaadba654d82-371" next="i-bcbdbaadba654d82-372" who="Q5616883">
          <seg xml:id="i-6c5DEnuuj5hAQRbTLBuGMM">
            Herr talman! Jag vill bara understryka att jag har stor respekt
            för detta. Det är okej med interpellationsdebatter och många interpellationer.
            Det är viktiga frågor, och det är okej att återkomma. Men jag
            tittar bara på den totala volymen och hur mycket av ministerns
            tid som vi tar i anspråk. Och jag tror att han är något av en
            världsmästare i fråga om interpellationsdebatter i parlament.
            Jag vill bara skicka signalen att det kan vara något att fundera
            över för oss alla.
          </seg>
        </u>
        <u xml:id="i-bcbdbaadba654d82-372" prev="i-bcbdbaadba654d82-371" who="Q5616883" next="i-bcbdbaadba654d82-373">
          <seg xml:id="i-XE6SxMTvHgL8GNkronnAzv">
            Sedan vill jag ställa en fråga till arbetsmarknadsministern med
            koppling till arbetsmarknadspolitik. Nystartsjobben är en väldigt
            bra innovation från regeringen, tycker jag, som har gett väldigt
            många människor en chans att komma in på arbetsmarknaden på ett
            generellt och enkelt sätt. Nu visar det sig att väldigt många
            av dessa människor får arbete en tredjedel. Resten har fått värdefulla
            erfarenheter och kommit in på arbetsmarknaden. Det har säkert
            blivit lättare för dem att få arbete än om de inte hade haft ett
            nystartsjobb.
          </seg>
        </u>
        <u xml:id="i-bcbdbaadba654d82-373" prev="i-bcbdbaadba654d82-372" who="Q5616883" next="i-bcbdbaadba654d82-374">
          <seg xml:id="i-VBhB1m7LcyJAAd4irBxBXy">
            Det budskap som nu går ut över Sverige är att det var bara en
            tredjedel ett misslyckande. Två tredjedelar fick inte någon definitiv,
            långsiktig och fast anställning. Jag tänkte be arbetsmarknadsministern
            reflektera lite grann över detta. Allt kan ju i debatten och till
            oss alla lanseras som en framgång eller som ett misslyckande.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=47"/>
        <u xml:id="i-bcbdbaadba654d82-374" prev="i-bcbdbaadba654d82-373" who="Q5616883">
          <seg xml:id="i-3GdPvTLdtaPM9ngmW4ogtJ">
            Från mitt perspektiv, utan att vara specialist i arbetsmarknadsfrågor,
            är det ett nytt koncept som leder till att väldigt många människor
            har arbete under lång tid och att väldigt många människor 3040
            procent behåller arbetet. Det tycker jag känns väldigt bra. Sedan
            kan man hoppas att det kan bli ännu bättre. Men frågan är hur
            arbetsmarknadsministern ser på denna nya form och på de utvärderingar
            som nu kommer fram.
          </seg>
        </u>
        <note type="speaker" xml:id="i-H7W2hPBxaFcRjDAfm1QoEA">
          Anf. 49 Arbetsmarknadsminister SVEN OTTO LITTORIN (m):
        </note>
        <u xml:id="i-bcbdbaadba654d82-375" next="i-bcbdbaadba654d82-376" who="Q3504785">
          <seg xml:id="i-NQefzMDBbZV1PhTMuARUSr">
            Herr talman! Det är nu politiken spelar roll, säger Jennie Nilsson.
            Jag kan hålla med om det. Då är det väl oerhört glädjande att
            10 000 personer redan har lämnat jobb- och utvecklingsgarantin
            och kommit i arbete. Jobb- och utvecklingsgarantin har tre steg
            i sig. De två första är operativa. I detta ingår bland annat just
            den typ av rustning som Jennie Nilsson efterlyser. Det är naturligtvis
            väldigt bra att det är på det sättet.
          </seg>
        </u>
        <u xml:id="i-bcbdbaadba654d82-376" prev="i-bcbdbaadba654d82-375" who="Q3504785" next="i-bcbdbaadba654d82-377">
          <seg xml:id="i-HiCN2vvKuNhJ337Vor7MCk">
            Staffan Danielsson efterfrågar kommentarer om nystartsjobben.
            Det är klart att vi vet att 200 000 personer eller så är berättigade
            till ett nystartsjobb. Jag skulle naturligtvis helst se att varenda
            en av dem hade möjlighet att på det sättet komma in på arbetsmarknaden
            till sänkta arbetsgivaravgifter.
          </seg>
        </u>
        <u xml:id="i-bcbdbaadba654d82-377" prev="i-bcbdbaadba654d82-376" who="Q3504785" next="i-bcbdbaadba654d82-378">
          <seg xml:id="i-3KyYCeRbghg6BxEFiL9ezt">
            Det fanns ett gammalt projekt som en av arbetsmarknadens parter
            drev under många år. Det kallades Ständiga förbättringar. Det
            måste vara min utgångspunkt. Målet är glasklart: full sysselsättning,
            men i övrigt en rätt avslappnad attityd till de olika verktygen.
            Det som funkar ska vi vidareutveckla, det som inte fungerar ska
            vi ersätta med annat.
          </seg>
        </u>
        <u xml:id="i-bcbdbaadba654d82-378" prev="i-bcbdbaadba654d82-377" who="Q3504785" next="i-bcbdbaadba654d82-379">
          <seg xml:id="i-WxuvkagfT7sWp3mX1uJcuy">
            Det går alltid att förbättra. Jag är oerhört glad att en tredjedel
            av dem som har fått ett nystartsjobb har kommit till en tillsvidareanställning.
            Det är oerhört glädjande. Många av dem som har gått till ett nystartsjobb
            har inte haft ett arbete på mycket länge. Hälften har inte haft
            arbete på två år. Var tionde har inte haft ett arbete på fem år
            eller mer. Det är naturligtvis grupper som har varit borta från
            arbetsmarknaden oerhört länge.
          </seg>
        </u>
        <u xml:id="i-bcbdbaadba654d82-379" prev="i-bcbdbaadba654d82-378" who="Q3504785" next="i-bcbdbaadba654d82-380">
          <seg xml:id="i-HgTsDXPrbxUyCQM6othK1o">
            Nu har vi utökat nystartsjobben till offentlig sektor och till
            deltidsarbetslösa. Jag är inte främmande för att på andra sätt
            utöka eller ändra förutsättningarna så att de blir ännu lite bättre
            och ännu lite enklare.
          </seg>
        </u>
        <u xml:id="i-bcbdbaadba654d82-380" prev="i-bcbdbaadba654d82-379" who="Q3504785">
          <seg xml:id="i-LFXDbCrcQSU6QHCZjDCjmf">
            Interpellationsdebatter är roligt! Jag debatterar gärna, som
            ni vet. Det är också viktigt, förutom att det är roligt. Hittills
            har jag stått här i kammaren i ungefär 3 500 minuter i 172 interpellationsdebatter.
            Jag utlovar ledamöterna ytterligare tårta när vi passerar 200.
          </seg>
        </u>
        <note xml:id="i-R2h5Wge6baAaVh4uPW7XCt">
          Överläggningen var härmed avslutad.
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=71"/>
      </div>
      <div type="debateSection" xml:id="i-MWkL6dYRT5RXaJVq1hhKUQ" subtype="interpellationDebate">
        <note xml:id="i-RFvP3T1hCAgwiHvp4CUngt">
          8 § Svar på interpellation 2007/08:622 om internationell militär
          test- och övningsverksamhet
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=47"/>
        <note type="speaker" xml:id="i-T4eg6FBSkudQeaVuVZeDf5">
          Anf. 50 Försvarsminister STEN TOLGFORS (m):
        </note>
        <u xml:id="i-bcbdbaadba654d82-381" next="i-9SZFmpVakNX62zsM9FwAWm" who="Q984112">
          <seg xml:id="i-BH4KjrVqUz7bK8fqoDcQL3">
            Herr talman! Maria Stenberg har frågat mig dels vilken min inställning
            är till internationell militär test- och övningsverksamhet och
            om jag avser att verka för sådan verksamhet, dels när jag kommer
            med besked om försvarets medverkan i centrumbildningen i Arvidsjaur.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=48"/>
        <note xml:id="i-Ac3HKE33tML4AB6W9mWa1r">
          I 2004 års försvarspolitiska inriktningsbeslut bestämde riksdagen
          om viss verksamhet i Arvidsjaur (prop. 2004/05:5, prop. 2004/05:43,
          bet. 2004/05:FöU4, bet. 2004/05:FöU5, rskr. 2004/05:143).
        </note>
        <u xml:id="i-9SZFmpVakNX62zsM9FwAWm" prev="i-bcbdbaadba654d82-381" who="Q984112" next="i-2VzRxTbz95TJ8yi4gdNgD8">
          <seg xml:id="i-AfThspy68c1tM4Q73DpA8R">
            När det gäller den militära delen av riksdagens beslut har Försvarsmakten
            och Försvarets materielverk på regeringens uppdrag sedan 2006
            bedrivit internationell militär test-, utbildnings- och övningsverksamhet,
            ITÖ, i projektform. Detta projekt ska avslutas vid halvårsskiftet
            i år. Därefter ska de två myndigheterna senast den 1 oktober 2008
            redovisa resultatet av ITÖ-projektet och hur ITÖ-verksamheten
            skulle kunna permanentas.
          </seg>
        </u>
        <u xml:id="i-2VzRxTbz95TJ8yi4gdNgD8" prev="i-9SZFmpVakNX62zsM9FwAWm" who="Q984112" next="i-bcbdbaadba654d82-382">
          <seg xml:id="i-Gh11Am152pC2bEFxVbkfFJ">
            När det gäller den civila delen av riksdagens beslut tillsatte
            regeringen i juni 2005 CTÖ-utredningen om civil test- och övningsverksamhet.
            CTÖ-utredningen redovisade sitt betänkande Testa och öva i norra
            Sverige Center i Arvidsjaur (SOU 2006:62) i juni 2006. Betänkandet
            har remissbehandlats.
          </seg>
        </u>
        <u xml:id="i-bcbdbaadba654d82-382" prev="i-2VzRxTbz95TJ8yi4gdNgD8" who="Q984112" next="i-R1rb65JtGZibq7oBX4Ywm8">
          <seg xml:id="i-MeyUeJyrqdNTQmgbFQ6Jxp">
            I framför allt norra Sverige finns övningsområden både på marken
            och i luften som kan användas också för internationell verksamhet.
            Mycket pekar på att såväl Sverige som stat som Försvarsmakten
            har nytta av ITÖ. Min generella inställning till internationell
            militär test- och övningsverksamhet är positiv. Syftet med det
            två och ett halvt-åriga ITÖ-projektet har varit att successivt
            utveckla formerna och inriktningen av ITÖ. Erfarenheterna ska
            redovisas i höst. Därefter kommer regeringen att ta ställning
            till ITÖ-verksamhetens fortsättning.
          </seg>
        </u>
        <u xml:id="i-R1rb65JtGZibq7oBX4Ywm8" prev="i-bcbdbaadba654d82-382" who="Q984112" next="i-bcbdbaadba654d82-383">
          <seg xml:id="i-J5L3L2GmJT3EtPeiXnd4nV">
            I fråga om CTÖ besvarade näringsministern en interpellation av
            Maria Stenberg i november förra året (interpellation 2007/08:105)
            och två riksdagsfrågor, av Eva Sonidsson respektive Maria Stenberg,
            den 7 maj i år (fråga 2007/08:1145 och fråga 2007/08:1149). Näringsministern
            har konstaterat att ett genomförande av CTÖ-utredningens förslag
            förutsätter att även regeringen tar ställning. Det gäller bland
            annat organisationsform, preciseringar avseende finansieringen,
            verksamhetens inriktning och omfattning och Försvarsmaktens medverkan.
            Frågan bereds därför vidare inom Regeringskansliet.
          </seg>
        </u>
        <u xml:id="i-bcbdbaadba654d82-383" prev="i-R1rb65JtGZibq7oBX4Ywm8" who="Q984112">
          <seg xml:id="i-PNdoQte2HJqQu7Y2SMB7LP">
            Som svar på Maria Stenbergs andra fråga får jag hänvisa till
            näringsministerns svar.
          </seg>
        </u>
        <note type="speaker" xml:id="i-BiGAwUo6XhMLp75cq6eLeh">
          Anf. 51 MARIA STENBERG (s):
        </note>
        <u xml:id="i-bcbdbaadba654d82-384" next="i-bcbdbaadba654d82-385" who="Q4980261">
          <seg xml:id="i-EPuwaj7zdPJ4ZsKZwp9iUk">
            Herr talman! Till att börja med vill jag tacka för svaret och
            möjligheten att debattera ett i grunden ganska spännande förslag.
            Som sagt skulle det gynna både Sverige och naturligtvis Arvidsjaur,
            där det föreslagna centrumet skulle ha sitt säte. Jag är extra
            glad över att försvarsministerns svar är någorlunda positivt.
            Det borde båda gott inför framtida beslut.
          </seg>
        </u>
        <u xml:id="i-bcbdbaadba654d82-385" prev="i-bcbdbaadba654d82-384" who="Q4980261" next="i-bcbdbaadba654d82-386">
          <seg xml:id="i-Ffj4Jw6jXbbhKytaeiVMd1">
            Man kan fundera på vad internationell militär test- och övningsverksamhet
            handlar om. Jo, det handlar i grunden om att utveckla Sveriges
            förmågor till max och att utnyttja det unika klimat som finns
            i norra Sverige och Arvidsjaur. Hemma i Norrbotten är klimatet
            kallt och torrt och innehåller enorma mängder snö, framför allt
            i år. Det är utmärkta egenskaper för att testa, öva och forska.
            Man utmanar verkligen både människor och fordon i ett sådant extremt
            klimat. Om man lägger till mörkret under vintern kan man säga
            att förutsättningarna är kompletta.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=49"/>
        <u xml:id="i-bcbdbaadba654d82-386" prev="i-bcbdbaadba654d82-385" who="Q4980261" next="i-bcbdbaadba654d82-387">
          <seg xml:id="i-ud2RKvmWE3AJrZUWAoPRE">
            Fordonstestning på den civila delen är redan etablerad i Arvidsjaur
            och hemma i min hemkommun. Det är därför vi tycker att vi innehar
            en infrastruktur och en kunskap för att kunna gå vidare med och
            utveckla även de militära möjligheterna att sätta Sverige och
            A-kommunerna på världskartan när det gäller testning i subarktisk
            miljö. Ett samlat grepp om den civila delen och den militära delen
            skulle kunna ge goda förutsättningar när det gäller styrka och
            kontinuitet i det här extrema klimatet.
          </seg>
        </u>
        <u xml:id="i-bcbdbaadba654d82-387" prev="i-bcbdbaadba654d82-386" who="Q4980261" next="i-bcbdbaadba654d82-388">
          <seg xml:id="i-7QXAV5t4GpPVtrGh2iKwr1">
            Jag tror precis som utredningen säger att ett administrativt
            centrum placerat i Arvidsjaur skulle vara helt logiskt med tanke
            på både att det finns bra militära lokaliteter och att det finns
            en lång tradition av testning i det här klimatet, både på den
            civila och framför allt kanske på den militära delen. I förra
            försvarsbeslutet fick Luleå tekniska universitet möjligheten att
            forska vidare inom detta spännande område.
          </seg>
        </u>
        <u xml:id="i-bcbdbaadba654d82-388" prev="i-bcbdbaadba654d82-387" who="Q4980261" next="i-bcbdbaadba654d82-389">
          <seg xml:id="i-M2wQZeYwC24umjWqzbRZYf">
            Den militära delen, CTI, som har pågått i projektform, borde
            ha en stark framtidsmöjlighet med tanke på att norra Sverige erbjuder
            en mängd olika möjligheter till övning, precis som försvarsministern
            sade stora, glest bebyggda områden med en bra infrastruktur som
            skulle kunna stödja utvecklingen.
          </seg>
        </u>
        <u xml:id="i-bcbdbaadba654d82-389" prev="i-bcbdbaadba654d82-388" who="Q4980261" next="i-bcbdbaadba654d82-390">
          <seg xml:id="i-BoL69StJpheC43YPDXP7bN">
            I sammanhanget vill jag förutom Arvidsjaur nämna Vidselbasen,
            som redan i dag kan visa upp goda resultat när det gäller samarbete
            på den militära testsidan med Flygvapnet.
          </seg>
        </u>
        <u xml:id="i-bcbdbaadba654d82-390" prev="i-bcbdbaadba654d82-389" who="Q4980261">
          <seg xml:id="i-XFvbGT1ha82Qa99vAfiJJm">
            Sammantaget kan jag med tanke på försvarsministerns svar säga
            att jag ser mycket positivt på projektet och att det ska kunna
            bli verklighet. Men det hastar lite. Det är alltid bra med eftertänksamhet,
            att man bereder ärenden i ordning och att det tar den tid det
            ska ta, men jag tror att det finns en otålighet både på den civila
            delen och på den militära delen. Man måste komma fram till ett
            beslut, så att det som skulle kunna gynna Sverige, framför allt
            norra Sverige och Arvidsjaur, kan startas.
          </seg>
        </u>
        <note type="speaker" xml:id="i-V3xcPWXHi4kdATMuGQiJt1">
          Anf. 52 Försvarsminister STEN TOLGFORS (m):
        </note>
        <u xml:id="i-bcbdbaadba654d82-391" next="i-bcbdbaadba654d82-392" who="Q984112">
          <seg xml:id="i-PBHL19FRsWfmjLab4YdwK">
            Herr talman! I regleringsbrevet för 2008 har regeringen uppdragit
            åt Försvarsmakten och Försvarets materielverk att den 30 juni
            i år avsluta internationell militär test-, utbildnings- och övningsverksamhet,
            ITÖ. Dessutom ska man sedan från Försvarsmaktens sida den 1 oktober
            i år redovisa resultatet och hur ITÖ skulle kunna permanentas.
            Det är tidtabellen, och den känner både Maria och jag väl. Projektet
            måste först avslutas för att sedan kunna bli en permanent verksamhet.
          </seg>
        </u>
        <u xml:id="i-bcbdbaadba654d82-392" prev="i-bcbdbaadba654d82-391" who="Q984112" next="i-bcbdbaadba654d82-393">
          <seg xml:id="i-KiuP7zWattVy6dQFgnZwzq">
            En av utgångspunkterna för ITÖ är betänkandet Snö, mörker och
            kyla från 2004, som väl beskrevs här tidigare av interpellanten.
          </seg>
        </u>
        <u xml:id="i-bcbdbaadba654d82-393" prev="i-bcbdbaadba654d82-392" who="Q984112" next="i-bcbdbaadba654d82-394">
          <seg xml:id="i-JZbWK5Ki95M4KwCfPMeLBL">
            Utredningen föreslog att den internationella militära test- och
            övningsverksamheten skulle utvecklas och pekade på ett antal positiva
            förhållanden. Det finns en efterfrågan om ITÖ-verksamhet från
            andra länder. Detta behov skulle en svensk ITÖ-lösning kunna uppfylla.
            På ett kostnadseffektivt sätt kommer ITÖ att kunna höja Försvarsmaktens
            insatsförmåga. ITÖ kommer också att skapa möjligheter att utvärdera
            olika förbands förmåga med utgångspunkt i internationellt vedertagna
            kriterier.
          </seg>
        </u>
        <u xml:id="i-bcbdbaadba654d82-394" prev="i-bcbdbaadba654d82-393" who="Q984112" next="i-bcbdbaadba654d82-395">
          <seg xml:id="i-9YMM2shuhB5rnvyPgeMQDq">
            Regeringens beslut 2004 innebar att ett centrum för test- och
            övningsverksamhet i subarktisk miljö skulle utvecklas för att
            säkra en civil utveckling med militär närvaro i Arvidsjaur. Den
            skulle bestå av en civil och en militär del. Våren påföljande
            år lämnade regeringen uppdrag till Försvarsmakten att tillgodose
            det som riksdagen hade lagt fast.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=50"/>
        <u xml:id="i-bcbdbaadba654d82-395" prev="i-bcbdbaadba654d82-394" who="Q984112" next="i-bcbdbaadba654d82-396">
          <seg xml:id="i-MznHVvUXzEGdeyjUn7QnA3">
            Sedan fortsatte regeringen att utveckla ITÖ och uppdrog åt Försvarsmakten
            och FMV att från 2006 till juni 2008 bedriva en verksamhet i projektform.
            Enheten skulle successivt utveckla organisationsform, ambitionsnivå
            och inriktning och belysa olika juridiska frågor. Då är vi framme
            vid det jag inledde med, att Försvarsmakten och FMV ska slutföra
            projektet i sommar, och därefter ska man redovisa sina erfarenheter
            och lämna förslag på hur en sådan verksamhet skulle kunna permanentas.
            Det är alltså Försvarsmakten som har regeringens uppdrag i fråga
            om ITÖ.
          </seg>
        </u>
        <u xml:id="i-bcbdbaadba654d82-396" prev="i-bcbdbaadba654d82-395" who="Q984112" next="i-bcbdbaadba654d82-397">
          <seg xml:id="i-GbzmeEFPXKKAZ3ivqhAhbJ">
            När det gäller Försvarsmaktens del är det Högkvarteret som bestämmer
            hur ITÖ ska utformas.
          </seg>
        </u>
        <u xml:id="i-bcbdbaadba654d82-397" prev="i-bcbdbaadba654d82-396" who="Q984112">
          <seg xml:id="i-XZFXCbaoYTcttPxjGSS5fb">
            Även om interpellanten här naturligtvis belyser just norra Sverige
            ska ITÖ-verksamhet kunna bedrivas i hela Sverige där det finns
            anläggningar och områden som kan utnyttjas. Det är alltså inte
            i sig bundet bara till Norrland, men det är uppenbart att det
            mesta av en sådan verksamhet förmodligen kommer att bedrivas just
            i Norrland. Där finns det förmodligen bäst tillgång till övningsutrymmen
            både på marken och i luften. En betydande del av vinterträningen
            för utländska förband genomförs redan nu vid vinterenheten i Arvidsjaur.
          </seg>
        </u>
        <note type="speaker" xml:id="i-Y32KpgkkcX9UJtLcBGVRKZ">
          Anf. 53 MARIA STENBERG (s):
        </note>
        <u xml:id="i-bcbdbaadba654d82-398" next="i-bcbdbaadba654d82-399" who="Q4980261">
          <seg xml:id="i-FSfkd82byxPPZcwRTFnawd">
            Herr talman! Återigen tycker jag försvarsministern låter väldigt
            positiv, men vi vet att det har funnits en diskussion om den så
            kallade dödslistan när det gäller förbanden och den omstrukturering
            som pågår. Därför känns det väldigt viktigt att norra Sverige
            stärker sin position när det gäller att erbjuda utländska förband
            stora och bra möjligheter att testa sin förmåga att prestera i
            mörker och i kyla. Att kunna prestera någonting när det är 25
            minusgrader behöver man kanske öva för att känna efter vilka begränsningar
            man har.
          </seg>
        </u>
        <u xml:id="i-bcbdbaadba654d82-399" prev="i-bcbdbaadba654d82-398" who="Q4980261" next="i-bcbdbaadba654d82-400">
          <seg xml:id="i-X915aEoNogaAANWZjzg6VW">
            Jag förstår att det finns både säkerhetspolitiska och försvarspolitiska
            frågeställningar när det gäller hur man ska utforma allt, hur
            den civila och den militära delen ska kunna samarbeta och hur
            det ska se ut i framtiden.
          </seg>
        </u>
        <u xml:id="i-bcbdbaadba654d82-400" prev="i-bcbdbaadba654d82-399" who="Q4980261">
          <seg xml:id="i-JpF31Jisdkefvyn6htHbD6">
            Därför blir mina följdfrågor till försvarsministern: Vilka farhågor
            eller möjligheter kan man se när det gäller just säkerhetspolitik
            och försvarspolitik att samarbeta med det som egentligen skulle
            vara grädden på moset, att stärka norra Sverige och Arvidsjaur
            som en testregion? Vilka farhågor på det säkerhetspolitiska och
            det försvarspolitiska området kan försvarsministern se?
          </seg>
        </u>
        <note type="speaker" xml:id="i-CLRh8bSHS486hd1HsBn5L8">
          Anf. 54 Försvarsminister STEN TOLGFORS (m):
        </note>
        <u xml:id="i-bcbdbaadba654d82-401" next="i-bcbdbaadba654d82-402" who="Q984112">
          <seg xml:id="i-MUNRawbWtp6cpxuwKfR79F">
            Herr talman! Några säkerhetspolitiska farhågor när det gäller
            verksamheten i Norrland kan jag inte se. Jag vill snabbt beröra
            det Maria sade gällande eventuella framtida avvecklingar av förbandsverksamhet.
            Försvarsmakten har inte presenterat något förslag för att komma
            till rätta med sin ekonomiska situation. Det kommer man att göra
            under senare delen av veckan. Jag är väl medveten om att ett antal
            uppgifter har cirkulerat i massmedier under en ganska lång period,
            men regeringen har ännu inte fått något färdigt förslag från Försvarsmakten.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=51"/>
        <u xml:id="i-bcbdbaadba654d82-402" prev="i-bcbdbaadba654d82-401" who="Q984112" next="i-bcbdbaadba654d82-403">
          <seg xml:id="i-EtBGrRRjKT3wgx5xgmZEGD">
            Så ska jag gå tillbaka till dagens ämne. Riksdagens beslut en
            gång i tiden gällde ju Arvidsjaur, och bakgrunden var så klart
            den socialdemokratiska regeringens avveckling av K 4. Riksdagen
            bestämde att den så kallade vinterenheten skulle flyttas till
            Arvidsjaur. Regeringen genomförde det våren 2005, och sedan dess
            verkar den i Arvidsjaur. Dessutom uppdrog regeringen åt Försvarsmakten
            att förlägga utbildningen av I 19:s jägarsoldater till Arvidsjaur.
          </seg>
        </u>
        <u xml:id="i-bcbdbaadba654d82-403" prev="i-bcbdbaadba654d82-402" who="Q984112" next="i-bcbdbaadba654d82-404">
          <seg xml:id="i-Y9bRx5WZum51MxfBJqGpXt">
            I det här riksdagsbeslutet fanns också en del som gällde Centrum
            för civil test- och provverksamhet. Det är det som ligger hos
            näringsministern. Hon har behandlat den delen, både i interpellationssvar
            och i frågesvar. Jag kan bara instämma i vad hon har sagt och
            konstatera att enligt CTÖ-utredningens förslag krävs fortsatta
            överväganden. Ett av dem är Försvarsmaktens medverkan. Andra viktiga
            delar är det civila centrumets organisationsform, verksamhetsinriktning
            och en rad frågor som gäller finansiering.
          </seg>
        </u>
        <u xml:id="i-bcbdbaadba654d82-404" prev="i-bcbdbaadba654d82-403" who="Q984112" next="i-bcbdbaadba654d82-405">
          <seg xml:id="i-3tiRxE3KYuEaisyiRZ7j9f">
            Vinterenheten i Arvidsjaur är en viktig resurs för militär vinterutbildning.
            Det gäller både Försvarsmaktens egna förband och utländska förband
            som vill ha övning i rejäl snö, får man väl säga, mörker och kyla.
            Varje år kommer därför utländska förband som får del av den. Det
            är en på många sätt väldigt bra verksamhet för att utbilda och
            öva i riktigt vinterklimat.
          </seg>
        </u>
        <u xml:id="i-bcbdbaadba654d82-405" prev="i-bcbdbaadba654d82-404" who="Q984112" next="i-bcbdbaadba654d82-406">
          <seg xml:id="i-4tgAQXo7KL3RkGfFF9tjpL">
            Jag vill understryka att det inte bara är Arvidsjaur som är viktigt.
            I norra Sverige finns stora övnings- och skjutfält som är lämpliga
            både för våra egna behov av övningar och också för utländska förband,
            inte minst för samövningar mellan svenska och utländska förband
            inför gemensamma internationella insatser. I höstas genomförde
            till exempel den nordiska stridsgruppen sin slutövning i dessa
            områden.
          </seg>
        </u>
        <u xml:id="i-bcbdbaadba654d82-406" prev="i-bcbdbaadba654d82-405" who="Q984112" next="i-bcbdbaadba654d82-407">
          <seg xml:id="i-VzzB6VHQbcbNGs6KPU4q8q">
            Jag vill också nämna FMV:s anläggning i Vidsel som är unik framför
            allt för vapenutprovning. Det kan finnas många stater som vill
            utnyttja de möjligheter som Vidsel kan erbjuda framöver.
          </seg>
        </u>
        <u xml:id="i-bcbdbaadba654d82-407" prev="i-bcbdbaadba654d82-406" who="Q984112">
          <seg xml:id="i-TZMgXpRECcbRfAgaxhjZmi">
            Sammantaget kan norra Sverige erbjuda övningsområden både på
            marken och i luften som det är angeläget att se om vi i framtiden
            kan utnyttja på ett bra vis. En utökad övningsverksamhet, både
            nationell och internationell, kan naturligtvis, som Maria nämnde
            här tidigare, få en positiv effekt på samhället i övrigt också.
          </seg>
        </u>
        <note type="speaker" xml:id="i-MmXdcCfPavwbEAACcUFiPa">
          Anf. 55 MARIA STENBERG (s):
        </note>
        <u xml:id="i-bcbdbaadba654d82-408" next="i-bcbdbaadba654d82-409" who="Q4980261">
          <seg xml:id="i-WqVCKj325mdixmDarBGVjf">
            Herr talman! Då har vi ett antal datum att vänta in. Framför
            allt när det gäller centret i Arvidsjaur handlar det om, som jag
            förstår på försvarsministern, ungefär den 1 oktober och en process
            efter det. Vi får väl mötas igen strax före jul här i kammaren,
            så får vi höra vad man har kommit fram till.
          </seg>
        </u>
        <u xml:id="i-bcbdbaadba654d82-409" prev="i-bcbdbaadba654d82-408" who="Q4980261" next="i-bcbdbaadba654d82-410">
          <seg xml:id="i-BT1Kd7oGJxvBQaHH7peDEQ">
            Vi är väldigt stolta över vinterenheten i Arvidsjaur. Jag är
            mycket väl införstådd med att det inte bara handlar om Arvidsjaur,
            utan den här diskussionen handlar också om var själva navet ska
            finnas som ska samordna. Jag är väl medveten om att Vidselbasen
            är en jättebra anläggning, och man har varit väldigt duktig på
            att samordna de utländska förbanden när de vill prova och testa.
          </seg>
        </u>
        <u xml:id="i-bcbdbaadba654d82-410" prev="i-bcbdbaadba654d82-409" who="Q4980261">
          <seg xml:id="i-M2jn978N7NCCWhenBUxMz7">
            Eftersom vinterenheten är väldigt duktig på att se till att människor
            kan prestera bra i extremt klimat önskar jag att försvarsministern
            besöker vinterenheten i Arvidsjaur och tar del av den verksamhet
            som bedrivs där och verkligen på plats får höra från de duktiga
            militärer som jobbar där om verksamheten, så att han känner en
            stark förankring i norra Sverige inför kommande beslut.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=52"/>
        <note type="speaker" xml:id="i-F5fTBtrzAvW6dNrpsJTXbq">
          Anf. 56 Försvarsminister STEN TOLGFORS (m):
        </note>
        <u xml:id="i-bcbdbaadba654d82-411" next="i-bcbdbaadba654d82-412" who="Q984112">
          <seg xml:id="i-7Rf21VQPmoo3yqrgTG6ZMr">
            Herr talman! Jag vill säga till interpellanten att jag tycker
            att det är bra att debatten nu kom till stånd. Vi har haft försök
            i den här riktningen tidigare, både på frågestunder och i interpellationer,
            som inte varit möjliga att genomföra.
          </seg>
        </u>
        <u xml:id="i-bcbdbaadba654d82-412" prev="i-bcbdbaadba654d82-411" who="Q984112" next="i-bcbdbaadba654d82-413">
          <seg xml:id="i-6fvx86XhugK2Tr7QjGUBrN">
            Hur som helst: Som fond för denna diskussion är naturligtvis
            att Försvarsmakten till den 15 maj har möjlighet att komplettera
            sitt budgetunderlag. Där diskuteras, som vi sett i medieuppgifter,
            även förändringar i grundorganisationen. Dessa är ännu inte redovisade
            för regeringen. När Försvarsmakten har redovisat sina förslag
            kommer regeringen att ta ställning till dem, hur de än ser ut.
          </seg>
        </u>
        <u xml:id="i-bcbdbaadba654d82-413" prev="i-bcbdbaadba654d82-412" who="Q984112">
          <seg xml:id="i-3itoo5Vu4Sw3Mzaj1ryAYQ">
            Avslutningsvis vill jag än en gång understryka att norra Sverige
            har väldigt bra förutsättningar för militär verksamhet. Vi bör
            kunna hitta former att använda dessa områden på marken och i luften
            och också för internationell militär övningsverksamhet. Det ter
            sig svårt att se några områden i vårt land som har bättre förutsättningar
            för vinterutbildning än denna del av vårt land.
          </seg>
        </u>
        <note xml:id="i-Erev8HTbdrQ6ZE1UMhnTK6">
          Överläggningen var härmed avslutad.
        </note>
      </div>
      <div type="debateSection" xml:id="i-81PUoBhNsMcueCB2q3dEkJ" subtype="interpellationDebate">
        <note xml:id="i-QM83rKD3B918mdQdp9exJn">
          9 § Svar på interpellationerna 2007/08:627, 628, 637 och 644
          om hemvärnet
        </note>
        <note type="speaker" xml:id="i-LSxH6FUuoQFMic1pw4tm1Y">
          Anf. 57 Försvarsminister STEN TOLGFORS (m):
        </note>
        <u xml:id="i-bcbdbaadba654d82-414" next="i-bcbdbaadba654d82-415" who="Q984112">
          <seg xml:id="i-RdT5qWKUEtcLfY6gfkdBBG">
            Herr talman! Karin Åström har, mot bakgrund av Försvarsmaktens
            förslag till framtida organisation och personalförsörjning, frågat
            mig hur jag avser att praktiskt åtgärda det stöd som samhället
            behöver i kris om antalet hemvärnssoldater skulle halveras.
          </seg>
        </u>
        <u xml:id="i-bcbdbaadba654d82-415" prev="i-bcbdbaadba654d82-414" who="Q984112" next="i-bcbdbaadba654d82-416">
          <seg xml:id="i-HgutvYhBRoTxMQXVgABy5D">
            Åsa Lindestam har frågat mig hur jag ser på hemvärnets framtid
            vad gäller antal och ansvarsuppgifter och om jag avser att ta
            några initiativ med anledning av det som anförs om bland annat
            hemvärnets uppgifter och utbildning.
          </seg>
        </u>
        <u xml:id="i-bcbdbaadba654d82-416" prev="i-bcbdbaadba654d82-415" who="Q984112" next="i-bcbdbaadba654d82-417">
          <seg xml:id="i-QWWJejFN9Cp4iiJYJckqj">
            Peter Hultqvist har frågat mig vilka åtgärder jag avser att vidta
            för att värna hemvärnets närvaro i hela landet samt organisationens
            folkförsvarsprofil.
          </seg>
        </u>
        <u xml:id="i-bcbdbaadba654d82-417" prev="i-bcbdbaadba654d82-416" who="Q984112" next="i-bcbdbaadba654d82-418">
          <seg xml:id="i-EdeAELqr35AR8f4Uxj4Uz9">
            Staffan Danielsson har frågat mig om jag avser att överväga åtgärder
            för att utveckla det svenska hemvärnet mot bakgrund av det som
            anförs om bland annat hemvärnets insatser vid nödsituationer av
            olika slag och möjligheten att ge hemvärnet ett särskilt anslag.
          </seg>
        </u>
        <u xml:id="i-bcbdbaadba654d82-418" prev="i-bcbdbaadba654d82-417" who="Q984112" next="i-F3nefkQ32SDe9JZx5y32sZ">
          <seg xml:id="i-5A2YKc6QLdaJ1hyZHRkhmU">
            Jag besvarar de fyra interpellationerna i ett sammanhang. I dag
            är hemvärnets huvuduppgift bevakning och skydd av skyddsobjekt
            och samhällsviktig infrastruktur. I Försvarsmaktens insatsorganisation
            ingår i dag 60 hemvärnsbataljoner om sammanlagt ca 30 000 hemvärnssoldater.
          </seg>
        </u>
        <u xml:id="i-F3nefkQ32SDe9JZx5y32sZ" prev="i-bcbdbaadba654d82-418" who="Q984112" next="i-bcbdbaadba654d82-419">
          <seg xml:id="i-8Bj8GiBT1Eka8oE83Ank4g">
            Hemvärnet spelar en viktig roll då Försvarsmakten bidrar vid
            hantering av svåra påfrestningar i fredstid. I samband med räddningstjänstinsatser
            har hemvärnet nyttjats vid eftersök av försvunna personer och
            bistått vid översvämningar, snökaos, skogsbrandsbekämpning och
            oljebekämpning. Under 2007 lämnade hemvärnsförbanden stöd till
            samhället omfattande 40 765 timmar.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=53"/>
        <u xml:id="i-bcbdbaadba654d82-419" prev="i-F3nefkQ32SDe9JZx5y32sZ" who="Q984112" next="i-CEB9ixYm88dqnyqqWeHKWV">
          <seg xml:id="i-7j15brDGDyBzniV3wQ8S9i">
            I takt med att Försvarsmaktens verksamhet har förändrats från
            ett invasionsförsvar till ett insatsförsvar är det naturligt att
            även hemvärnet moderniseras.
          </seg>
        </u>
        <u xml:id="i-CEB9ixYm88dqnyqqWeHKWV" prev="i-bcbdbaadba654d82-419" who="Q984112" next="i-bcbdbaadba654d82-420">
          <seg xml:id="i-Dr6SeMq5uNW1gPkTTwWbUV">
            I Försvarsmaktens perspektivstudie från december 2007 fanns förslag
            på kraftiga reduceringar av antalet personer inom hemvärnet. Regeringen
            har inte tagit ställning till dessa förslag.
          </seg>
        </u>
        <u xml:id="i-bcbdbaadba654d82-420" prev="i-CEB9ixYm88dqnyqqWeHKWV" who="Q984112" next="i-bcbdbaadba654d82-421">
          <seg xml:id="i-AdiqUC13J3J5xtk1VMCKi2">
            Försvarsberedningens kommande rapport, Frivilligutredningens
            kommande betänkande och Försvarsmaktens fördjupade redovisning
            den 15 maj inför arbetet med budgetpropositionen är exempel på
            ytterligare underlag som behöver vägas in i beslut om det framtida
            hemvärnet.
          </seg>
        </u>
        <u xml:id="i-bcbdbaadba654d82-421" prev="i-bcbdbaadba654d82-420" who="Q984112" next="i-bcbdbaadba654d82-422">
          <seg xml:id="i-99bDbCNo18XHye5EjB9FRm">
            Regeringen avser att lämna en inriktningsproposition om försvarets
            framtida inriktning och dimensionering i slutet av året. Regeringen
            kommer i denna proposition att föreslå en framtida utveckling
            av bland annat Försvarsmakten, och däri ingår också hemvärnet.
          </seg>
        </u>
        <u xml:id="i-bcbdbaadba654d82-422" prev="i-bcbdbaadba654d82-421" who="Q984112" next="i-bcbdbaadba654d82-423">
          <seg xml:id="i-CeJWbyv7uL1rLFLqszNDbn">
            Vad gäller den anslagsstruktur som berör hemvärnet är det inte
            aktuellt att göra några ändringar.
          </seg>
        </u>
        <u xml:id="i-bcbdbaadba654d82-423" prev="i-bcbdbaadba654d82-422" who="Q984112">
          <seg xml:id="i-TfP598NMX2k6PvM3nnqWT1">
            Min uppfattning är att hemvärnet även fortsatt kommer att ha
            en viktig roll att fylla i det militära försvaret och när det
            gäller att stödja civila aktörer vid hantering av kriser i samhället.
            Hemvärnets framtida uppgifter ska vara kvalificerade och moderna.
          </seg>
        </u>
        <note type="speaker" xml:id="i-GnQiqYY7nitPn5eouFSSyS">
          Anf. 58 KARIN ÅSTRÖM (s):
        </note>
        <u xml:id="i-bcbdbaadba654d82-424" next="i-bcbdbaadba654d82-425" who="Q4563087">
          <seg xml:id="i-D38cs5Z98ofjetZYG6yvzo">
            Herr talman! Jag tackar för svaret. Jag är faktiskt väldigt glad
            över försvarsministerns svar eftersom han anser att hemvärnet
            fortsättningsvis ska ha en viktig roll just när det gäller att
            stödja polis, räddningstjänst och brandkår vid kriser i samhället.
            Ministern tycker också att hemvärnets framtida uppgifter ska vara
            kvalificerade och moderna. Det tror jag att det stora flertalet
            håller med om. Med detta hoppas jag verkligen att ministern också
            menar att folkförankringen är en bärande bas i hemvärnet.
          </seg>
        </u>
        <u xml:id="i-bcbdbaadba654d82-425" prev="i-bcbdbaadba654d82-424" who="Q4563087" next="i-bcbdbaadba654d82-426">
          <seg xml:id="i-MRkUrgExPr3dRZjtxSfAYK">
            Herr talman! Jag har dock också med stor förskräckelse noterat
            att det råder närmast kaotiska förhållanden inom Försvarsmakten
            och även inom regeringen när det gäller hur det framtida försvaret
            ska se ut. Den ena handen verkar inte veta vad den andra gör.
            Jag undrar, och säkert många med mig: Vem styr vem, vad är det
            som händer och åt vilket håll styr man?
          </seg>
        </u>
        <u xml:id="i-bcbdbaadba654d82-426" prev="i-bcbdbaadba654d82-425" who="Q4563087" next="i-bcbdbaadba654d82-427">
          <seg xml:id="i-P2i8jgquEUPhAEZgZtd4mg">
            I den perspektivstudie som Försvarsmakten har lämnat till regeringen
            föreslår man för det första att värnplikten ska avskaffas, för
            det andra att vi ska utbilda yrkessoldater för utlandstjänstgöring,
            och de ska kontrakteras för några år och för det tredje att hemvärnet
            ska halveras. Sedan ska hemvärnet personalförsörjas med de yrkessoldater
            som kommer hem från sina utlandstjänstgöringar.
          </seg>
        </u>
        <u xml:id="i-bcbdbaadba654d82-427" prev="i-bcbdbaadba654d82-426" who="Q4563087" next="i-bcbdbaadba654d82-428">
          <seg xml:id="i-69RDyqmGTSjdWFtLPp2w1E">
            Herr talman! Jag har funderat mycket på hur detta egentligen
            håller ihop. Tänk er in i situationen. Erik är yrkesmilitär. Vi
            antar att han nu har kommit hem efter cirka sju år efter utlandstjänstgöring
            i Försvarsmakten. Han har fullgjort sitt kontrakt, och då ska
            han ingå i det nationella försvaret. Det är då tänkt att han ska
            vara en del i det halverade hemvärnet.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=54"/>
        <u xml:id="i-bcbdbaadba654d82-428" prev="i-bcbdbaadba654d82-427" who="Q4563087" next="i-bcbdbaadba654d82-429">
          <seg xml:id="i-W1e1w9yGw72RDKm4xQNFW3">
            I dag omfattar hemvärnet ca 30 000 personer, och det ska alltså
            ned till hälften. 27-årige Erik är precis i den ålder då han ska
            bilda familj, skapa sig en social tillvaro och kanske komma ut
            och yrkesarbeta. Han har också haft en ganska hög lön under åren
            i utlandstjänst. Tror försvarsministern verkligen att Erik med
            den enorma bakgrund som han har kommer att känna sig motiverad
            att ingå i ett frivillighetsförband av hemvärnets typ, som bygger
            mycket på ideellt engagemang? Det tror inte jag.
          </seg>
        </u>
        <u xml:id="i-bcbdbaadba654d82-429" prev="i-bcbdbaadba654d82-428" who="Q4563087" next="i-bcbdbaadba654d82-430">
          <seg xml:id="i-FxMQSSfdmpTz3AswqWExDk">
            Herr talman! Jag tycker också att det är bra märkligt att en
            organisation som står för 50 procent av antalet soldater i Sverige
            får bara 1,5 procent av hela försvarsbudgeten. Det är i det närmaste
            kaffepengar vi talar om när det gäller hemvärnet.
          </seg>
        </u>
        <u xml:id="i-bcbdbaadba654d82-430" prev="i-bcbdbaadba654d82-429" who="Q4563087">
          <seg xml:id="i-81WJCftaWaAkrbBG6bRLZ8">
            Slutligen skulle jag vilja säga att perspektivstudien är otroligt
            dåligt underbyggd. Vi är många i Norrland som befarar att det
            här kommer att få förödande konsekvenser, särskilt för Norrlands
            inland. I mitt eget hemlän kommer hemvärnet i stort sett att raderas
            ut. Vi vet vilka konsekvenser det kan tänkas få vid de kriser
            som vi nu ser komma alltmer.
          </seg>
        </u>
        <note xml:id="i-BCwcWhBuguCDUt67H4zBgc">
          Jag vill fråga försvarsministern: Hur ska stödet som samhället
          behöver i kris se ut om hemvärnet i vissa delar av Sverige helt
          utraderas?
        </note>
        <note type="speaker" xml:id="i-Afq5DC5PP94hhhvTfXkEeu">
          Anf. 59 ÅSA LINDESTAM (s):
        </note>
        <u xml:id="i-bcbdbaadba654d82-432" next="i-bcbdbaadba654d82-433" who="Q4962686">
          <seg xml:id="i-Y3tZmH72Jyx2ziUxCKovPz">
            Herr talman! Tack, försvarsministern, för möjligheten att få
            debattera detta viktiga ämne!
          </seg>
        </u>
        <u xml:id="i-bcbdbaadba654d82-433" prev="i-bcbdbaadba654d82-432" who="Q4962686" next="i-bcbdbaadba654d82-434">
          <seg xml:id="i-8SW1KqdeTBYQsJaGEVBRhr">
            Vi hörde i en tidigare interpellationsdebatt att om ett ämne
            var uppe många gånger bedömdes det viktigt, i alla fall enligt
            den ministern. Jag hoppas också att försvarsministern anser att
            det här är en av de viktigaste saker vi behöver prata om.
          </seg>
        </u>
        <u xml:id="i-bcbdbaadba654d82-434" prev="i-bcbdbaadba654d82-433" who="Q4962686" next="i-bcbdbaadba654d82-435">
          <seg xml:id="i-XWhigHigXx6MdGSwCX1wyX">
            För några år sedan i mitt yrke innan jag hamnade i riksdagen
            hade jag en nära medarbetare som över helgen for till Gävle. Där
            blev hon kvar hela helgen, inte för att hon från början hade tänkt
            sig en så lång vistelse utan för att det blev snökaos. Snön vräkte
            ned. Jag hade möjlighet att passera Gävle några dagar efteråt,
            och då var det två meter höga vallar kvar. Det var en fruktansvärd
            miljö att vistas i, och många blev helt instängda. Otroligt nog
            blev det inga dödsolyckor. Alla klarade sig. Det var en fönsterruta
            som sprack sönder, men till och med detta kunde man åtgärda när
            snön vräkte in.
          </seg>
        </u>
        <u xml:id="i-bcbdbaadba654d82-435" prev="i-bcbdbaadba654d82-434" who="Q4962686" next="i-bcbdbaadba654d82-436">
          <seg xml:id="i-ESB897wc2pQtuLiy6iw73U">
            Jag kommer också ihåg när jag var liten och var i Bollnäs. Jag
            tror inte att jag var mer än fyra fem år. Jag kommer ihåg vattnet
            som forsade runt alla husen i Bollnäs innerstad. Man for i båtar
            inne på torget.
          </seg>
        </u>
        <u xml:id="i-bcbdbaadba654d82-436" prev="i-bcbdbaadba654d82-435" who="Q4962686" next="i-bcbdbaadba654d82-437">
          <seg xml:id="i-2roak6AiGiuMG3VS9AQTob">
            Vi känner också till bilderna från tv med eftersök, där vi kan
            se att det finns en viss sorts människor som hela tiden finns
            på plats och gör något. Jag syftar på hemvärnet och frivilligorganisationerna,
            som också ingår. De här nationella skyddsstyrkorna, som vi också
            kan kalla dem, är vid behov väldigt snabbt på plats. På en timme
            kan man ha på plats ett helt gäng killar och tjejer med engagemang
            som vet vad de ska göra. De har en organisation där de tar med
            sig både ledarna och de som gör saker, delar ut mat eller ser
            till att man får värme eller vila både under de övningar som man
            har och i skarpt läge. En centralisering av dessa är helt omöjlig,
            men jag vet att man i försvarsutskottet vid något tillfälle sagt
            att hemvärnet ska bli mobilt, alltså kunna åka över hela Sverige.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=55"/>
        <u xml:id="i-bcbdbaadba654d82-437" prev="i-bcbdbaadba654d82-436" who="Q4962686" next="i-bcbdbaadba654d82-438">
          <seg xml:id="i-3WHdju9e8s1jfaWX6CmFNm">
            Det stämmer, som försvarsministern sade, att hemvärnet i dag
            ska bevaka skyddsobjekt och skydda samhällsviktiga infrastrukturer.
            Det är emellertid inte där vi ser dem, utan de finns med vid de
            andra tillfällena vid eftersök, i samband med stormar och översvämningar
            samt även i samband med skogsbränder och kemiska olyckor, alltså
            vid de svåra olyckorna. De har lokalkännedom och dessutom personkännedom.
            De vet vem de ska ringa och hur de ska göra. Förutom det deltar
            hemvärnet även med en del internationella tjänster.
          </seg>
        </u>
        <u xml:id="i-bcbdbaadba654d82-438" prev="i-bcbdbaadba654d82-437" who="Q4962686">
          <seg xml:id="i-E7f9jcQVwYTu4uEpqQnHVt">
            Som försvarsministern sade deltog hemvärnet med drygt 40 000
            timmar under 2007, en fantastisk siffra. Den är möjlig eftersom
            de får öva, men de får inte öva sig i alla arbetsuppgifter. Därför
            vill jag fråga försvarsministern vilka arbetsuppgifter försvarsministern
            anser att hemvärnet, med frivilligorganisationerna, ska ha i framtiden.
            Ska de vara desamma som i dag eller ska de kanske till och med
            ha fler arbetsuppgifter? Vi ser ju att hemvärnet verkligen behövs.
          </seg>
        </u>
        <note type="speaker" xml:id="i-RGrMkhmmqkgMMcn5cV5SfJ">
          Anf. 60 PETER HULTQVIST (s):
        </note>
        <u xml:id="i-bcbdbaadba654d82-439" next="i-bcbdbaadba654d82-440" who="Q3370162">
          <seg xml:id="i-6zi5SmjSTR48Ynac1HSmEj">
            Herr talman! Jag tackar försvarsministern för svaret.
          </seg>
        </u>
        <u xml:id="i-bcbdbaadba654d82-440" prev="i-bcbdbaadba654d82-439" who="Q3370162" next="i-bcbdbaadba654d82-441">
          <seg xml:id="i-BZ1v3KxFNymdgUWvtwRr5e">
            När jag tar del av försvarsministerns svar tycker jag att det
            mer är en beskrivning i allmänna termer av hemvärnets framtid.
            Egentligen går försvarsministern inte djupare in på det som är
            orsaken till interpellationerna, nämligen de konkreta besparingar
            som nu ligger i Försvarsmaktens budget. Där konstaterar försvarsministern
            bara att man i regeringen ännu inte tagit ställning till det.
            Ute i verksamheten pågår ett omfattande arbete med att förbereda
            den typen av neddragning.
          </seg>
        </u>
        <u xml:id="i-bcbdbaadba654d82-441" prev="i-bcbdbaadba654d82-440" who="Q3370162" next="i-bcbdbaadba654d82-442">
          <seg xml:id="i-6yZTYoMN1YYNgogxFa6h5D">
            Hemvärnet består i dag av 22 utbildningsgrupper, 60 hemvärnsbataljoner
            och 30 000 hemvärnssoldater, och de står inför en verksamhetsbudget
            som minskar med ca 30 procent. Totalt kostar verksamheten 600
            miljoner med övningar, premier och fasta kostnader. En 30-procentig
            minskning är i praktiken en halvering av verksamheten.
          </seg>
        </u>
        <u xml:id="i-bcbdbaadba654d82-442" prev="i-bcbdbaadba654d82-441" who="Q3370162" next="i-bcbdbaadba654d82-443">
          <seg xml:id="i-TTKcXMxwQD1aRW7Abk4i2B">
            Hemvärnet är i dag den del av försvaret som har närvaro i hela
            landet. Om de stora besparingar som nu diskuteras och planeras
            genomförs kommer inte en sådan organisation att kunna upprätthållas
            i hela Sverige. Dessutom är hemvärnet den del av Försvarsmakten
            som har den tydligaste folkförsvarsprofilen. Förankringen bland
            medborgarna är mycket tydlig. Det som nu riskerar att ske får
            till effekt att medborgarförankringen undermineras.
          </seg>
        </u>
        <u xml:id="i-bcbdbaadba654d82-443" prev="i-bcbdbaadba654d82-442" who="Q3370162" next="i-bcbdbaadba654d82-444">
          <seg xml:id="i-5B2pn573tA85Rhm5ikSo2c">
            Försvarsministern talar i sitt svar om behovet av ett moderniserat
            hemvärn. Det enda som sagts om framtiden när det gäller någon
            form av modernisering är det som Karin Åström pekar på. Är det
            modernisering att före detta yrkessoldater efter avslutad kontraktstid
            ska vara de som bär upp framtidens hemvärn? Är det moderniseringen?
            Är det den framtida folkförankringen? Jag undrar också om det
            är en konsekvens av så kallad modernisering att den direktutbildning
            som nu genomförs på försök på vissa ställen inte fullföljs. Som
            vi tidigare hört framgår det mycket tydligt av ÖB:s perspektivplan
            att det i framtiden handlar om ett yrkesförsvar. Jag menar att
            det definitivt inte är bra. Det är enligt min mening en dålig
            form av modernisering om det nu är fråga om modernisering.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=56"/>
        <u xml:id="i-bcbdbaadba654d82-444" prev="i-bcbdbaadba654d82-443" who="Q3370162" next="i-bcbdbaadba654d82-445">
          <seg xml:id="i-3xB3Hnt5Ta37CyDZq64qH3">
            Jag anser att hemvärnet ska bibehållas. Likaså bör värnplikten
            med allmän mönstring bibehållas. Det är en bra bas för rekrytering
            till bland annat hemvärnet. Vidare ska direktutbildningen inom
            hemvärnet, minst 85 dagar, bibehållas och stimuleras. Det får
            bland annat följande effekt: Vi får en rikstäckande organisation
            för rekrytering till hemvärnet. Vi får rikstäckande rekrytering
            till hemvärnet. Vi får ett folkligt förankrat försvar. Vi får
            en tryggad återväxt till hemvärnet. Vi får en resurs som kan användas
            i krissituationer och svåra påfrestningar.
          </seg>
        </u>
        <u xml:id="i-bcbdbaadba654d82-445" prev="i-bcbdbaadba654d82-444" who="Q3370162">
          <seg xml:id="i-58TrSJhqQzqZUp14dvQsXX">
            Min bild är att försvarsministerns svar är så pass allmänt hållet
            att man egentligen inte kan säga vad det innebär i praktiskt utfall
            och i reell verklighet. I stället handlar det mer om en allmän
            inriktning som kanske till och med reser nya frågor. Min fråga
            kvarstår: Vad tänker försvarsministern göra för att bibehålla
            och utveckla hemvärnets folkförsvarsprofil?
          </seg>
        </u>
        <note type="speaker" xml:id="i-K1T1DeG8nJ4HnqsToJFZk8">
          Anf. 61 STAFFAN DANIELSSON (c):
        </note>
        <u xml:id="i-bcbdbaadba654d82-446" next="i-bcbdbaadba654d82-447" who="Q5616883">
          <seg xml:id="i-LNunL4XkvYJuVGsz8wm3Cb">
            Herr talman! Det är bra att vi i riksdagen ibland diskuterar
            vårt svenska försvar i dag med fokus på de nationella skyddsstyrkorna,
            i dagligt tal kallat hemvärnet. Det märks av de socialdemokratiska
            interpellationerna att det finns en god vilja till att även i
            fortsättningen ha ett hemvärn över hela Sverige. Det är bra. I
            den målsättningen instämmer jag.
          </seg>
        </u>
        <u xml:id="i-bcbdbaadba654d82-447" prev="i-bcbdbaadba654d82-446" who="Q5616883" next="i-bcbdbaadba654d82-448">
          <seg xml:id="i-6kPw9TMctUs7kJ7zV434xx">
            Försvarsministern ger ett tydligt och bra svar. Låt mig citera
            två nyckelmeningar. Min uppfattning är att hemvärnet även fortsatt
            kommer att ha en viktig roll att fylla i det militära försvaret
            och när det gäller att stödja civila aktörer vid hantering av
            kriser i samhället. Hemvärnets framtida uppgifter ska vara kvalificerade
            och moderna.
          </seg>
        </u>
        <u xml:id="i-bcbdbaadba654d82-448" prev="i-bcbdbaadba654d82-447" who="Q5616883" next="i-bcbdbaadba654d82-449">
          <seg xml:id="i-h7QYHStYkGpy8YwFfv3nR">
            Eftersom mina förslag till utveckling av hemvärnet i flera avseenden
            rör en eventuell breddning till ett mer uttalat ansvar vid kriser
            och katastrofer av civil art gläds jag åt att försvarsministern
            så tydligt slår fast deras betydelse för hemvärnet eller kanske
            tvärtom. Min och Centerpartiets uppfattning är att en bred samsyn
            om det svenska försvaret är av stort värde eftersom det handlar
            om vårt lands fred och säkerhet. Jag kommer därför att i debatten
            främst lyfta fram det som förenar och hålla tillbaka den partipolemik
            som kan finnas även på detta område. Det gäller också Centerpartiet;
            vi är inga helgon även om vi ofta har en bra politik.
          </seg>
        </u>
        <u xml:id="i-bcbdbaadba654d82-449" prev="i-bcbdbaadba654d82-448" who="Q5616883" next="i-bcbdbaadba654d82-450">
          <seg xml:id="i-5vLP4qY8meKKPzdf7tirhU">
            Peter Hultqvist ägnar sig väl sällan åt partipolitik, men i det
            han säger i försvarsfrågan kan man skönja en viss tendens till
            kritik mot regeringen. När jag läser hans blogg ser jag att där
            finns en viss kritik mot det han så diplomatiskt kallar högerregeringens
            avrustning. På sin blogg skriver han också följande: Är det som
            nu sker i vårt land han syftar på ÖB:s eventuella förslag till
            förbandsnedläggningar och kanske en minskning av hemvärnet verkligen
            i takt med utvecklingen i vår omvärld? Jag tror det finns en rad
            högerpolitiker i regeringen som måste tänka till och fundera igenom
            vad de egentligen sysslar med.
          </seg>
        </u>
        <u xml:id="i-bcbdbaadba654d82-450" prev="i-bcbdbaadba654d82-449" who="Q5616883" next="i-bcbdbaadba654d82-451">
          <seg xml:id="i-Eo3TL6zbSkV8kWQdEKMiw">
            Kanske borde Peter innan han sågar alliansregeringen det är faktiskt
            en sådan regering vi har ta en diskussion med sina egna och sig
            själv, eftersom Socialdemokraternas budgetförslag för de kommande
            två åren ligger nära 10 procent under alliansregeringens, motsvarande
            7 miljarder kronor mindre att satsa på försvaret. Eller har Peter
            Hultqvist kanske givit upp hoppet om sina egna och därför i stället
            vänder sig till allianspolitikerna i regeringen? Om tre kvarts
            miljarder är kaffepengar, Karin, vet jag inte vad 7 miljarder
            i så fall är, men de räcker väl till en trerätters måltid i alla
            fall. Ursäkta ironierna här, men jag kunde inte låta bli.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=57"/>
        <u xml:id="i-bcbdbaadba654d82-451" prev="i-bcbdbaadba654d82-450" who="Q5616883" next="i-bcbdbaadba654d82-452">
          <seg xml:id="i-BVsnueMsCcDpVLP9j4HhPj">
            Nåväl, det svenska försvaret består av 30 000 soldater i insatsförband
            om det mobiliseras. Därtill kommer hemvärnet på förhoppningsvis
            30 000 soldater. Jag är allvarligt bekymrad över att det redan
            i dag kan vara en mycket optimistisk siffra. Det finns utrymme
            för fortsatta effektiviseringar i det svenska försvaret inom till
            exempel materielförsörjningen, myndighets- och ledningsstrukturerna
            och kanske även grundorganisationen. Samtidigt är det på längre
            sikt viktigt att Sverige ser till att ta sitt ansvar för fred
            och säkerhet i världen, likt jämförbara länder i vår omvärld.
            Om det är så att vi tappar relativt våra nordiska grannar kan
            det finnas anledning till eftertanke.
          </seg>
        </u>
        <u xml:id="i-bcbdbaadba654d82-452" prev="i-bcbdbaadba654d82-451" who="Q5616883">
          <seg xml:id="i-2puFH6pRVhrvkvJz3VBk4U">
            I mitt nästa inlägg återkommer jag till de tankar jag lyft fram
            i min interpellation. Som försvarsministern säger är vi nu inne
            i en analysfas då olika idéer och tankar ska spelas in och diskuteras
            även i den öppna debatten. Jag tycker att det är värdefullt att
            vi har en öppen debatt här i dag.
          </seg>
        </u>
        <note type="speaker" xml:id="i-8GswpmtC2FuKKkcepp2hHK">
          Anf. 62 Försvarsminister STEN TOLGFORS (m):
        </note>
        <u xml:id="i-bcbdbaadba654d82-453" next="i-bcbdbaadba654d82-454" who="Q984112">
          <seg xml:id="i-YUwXZMQhNeB1ZQcdyDfPam">
            Herr talman! Låt mig börja med att säga att hemvärnet i dag är
            något annat än det som många i Sverige tror att det är. Det är
            en kvalificerad och modern del av insatsförsvaret. Därför blir
            man mer än lite konfunderad när man hör Socialdemokraternas tre
            representanter tala om vilka framtida uppgifter det handlar om.
            Det verkar vara allt utom militära uppgifter, allt utom att vara
            en del av insatsförsvaret. Därför undrar jag varför Socialdemokraterna
            vill att det ska finnas en militär utbildning för den inriktningen.
          </seg>
        </u>
        <u xml:id="i-bcbdbaadba654d82-454" prev="i-bcbdbaadba654d82-453" who="Q984112" next="i-bcbdbaadba654d82-455">
          <seg xml:id="i-3x6VwBmbiJ4a9npK3xzL3o">
            Efter att ha hört oppositionen tror jag att det är dags att ta
            ett steg tillbaka och fråga vad de ska ha hemvärnet till.
          </seg>
        </u>
        <u xml:id="i-bcbdbaadba654d82-455" prev="i-bcbdbaadba654d82-454" who="Q984112" next="i-bcbdbaadba654d82-456">
          <seg xml:id="i-UA2uUjtRuoUKezzE8BAZyk">
            Ska det inte längre vara militärt? Ska det inte vara en del av
            insatsförsvaret? Ska man ha värnplikt för alla och mönstring för
            alla för att sedan marschera ut mot katastrofer? Visst är den
            civila samverkan en viktig deluppgift, men vi talar faktiskt om
            en del av insatsförsvaret en del, men en viktig del, av insatsförsvaret.
          </seg>
        </u>
        <u xml:id="i-bcbdbaadba654d82-456" prev="i-bcbdbaadba654d82-455" who="Q984112" next="i-bcbdbaadba654d82-457">
          <seg xml:id="i-WN9KonDeQoPqE2QQWQM4FW">
            Det ligger inga besparingar från regeringens sida i Försvarsmaktens
            budget på förbandsverksamheten. Det är Försvarsmakten själv som
            under den här veckan kommer att färdigbereda förslag på åtgärder
            för att balansera det prognostiserade underskott man har på 1
            ½ miljard. Men det ligger inga besparingar från regeringens sida
            där.
          </seg>
        </u>
        <u xml:id="i-bcbdbaadba654d82-457" prev="i-bcbdbaadba654d82-456" who="Q984112" next="i-bcbdbaadba654d82-458">
          <seg xml:id="i-UWNaxbyg4CnYUJNs72Typz">
            Socialdemokraterna har däremot 7 miljarder mindre till försvaret
            över tre år. De ägnar ändå tiden åt att utlova att allt ska vara
            som förr. Det är ett totalt tillbakablickande, helt utan framtidstanke,
            som är totalt förödande för Sveriges långsiktiga försvarsförmåga.
          </seg>
        </u>
        <u xml:id="i-bcbdbaadba654d82-458" prev="i-bcbdbaadba654d82-457" who="Q984112" next="i-bcbdbaadba654d82-459">
          <seg xml:id="i-KbNt33NVRHJQPi2gzETBQs">
            Gemensamt för de socialdemokratiska ledamöterna här i dag är
            att de talar enbart om Försvarsmaktens förslag i perspektivplan
            och i massmedierna. Detta är alltså inte regeringens förslag i
            det här skedet. Vi har, som jag har nämnt i en tidigare interpellationsdebatt
            i dag, ännu inte vare sig tagit emot, berett eller tagit ställning
            till Försvarsmaktens förslag i den här delen. Men det finns en
            rad processer som pågår för att vi under senhösten ska kunna lägga
            fram en inriktningsproposition. Den tidsplanen ligger fast.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=58"/>
        <u xml:id="i-bcbdbaadba654d82-459" prev="i-bcbdbaadba654d82-458" who="Q984112" next="i-bcbdbaadba654d82-460">
          <seg xml:id="i-2FQLtpTEy4bsbX9PmZ19pA">
            Flera viktiga arbeten, inte minst sådana som berör personalförsörjningen
            och hemvärnet, pågår. Vi har Pliktutredningen, som bland annat
            kommer att titta på konsekvenser för hemvärnet. Vi har Frivilligutredningen,
            som bland annat ser över om hemvärnet fortsatt bör bemannas genom
            frivilliga försvarsorganisationer eller om all utbildning bör
            vara Försvarsmaktens eget ansvar. Frivilligutredningen har också
            i uppdrag att titta på om det finns behov av att göra ändringar
            i förmåner till hemvärnsmän och andra frivilliga. Dessutom inväntar
            vi som sagt nu Försvarsmaktens förslag på åtgärder för att komma
            till rätta med ekonomin.
          </seg>
        </u>
        <u xml:id="i-bcbdbaadba654d82-460" prev="i-bcbdbaadba654d82-459" who="Q984112" next="i-bcbdbaadba654d82-461">
          <seg xml:id="i-DZYef7ASyfax91TjeDnRUT">
            Precis som flera av interpellanterna påpekar har Försvarsmakten
            tillgång till personal och utrustning som kan utnyttjas för bland
            annat räddningstjänstinsatser och extrema situationer. Under exempelvis
            stormen Gudrun var Försvarsmaktens telenät den enda telekommunikation
            som fungerade inom det berörda området.
          </seg>
        </u>
        <u xml:id="i-bcbdbaadba654d82-461" prev="i-bcbdbaadba654d82-460" who="Q984112" next="i-bcbdbaadba654d82-462">
          <seg xml:id="i-W89uGQZPnXRM8bZSDD4rfK">
            Denna samverkan är verkligen viktig. Men det är inte den enda
            uppgiften varken för dagens eller framtidens hemvärn. Det avgörande
            för rekryteringen framöver är att hemvärnet är attraktivt framgent.
            Det bygger på att hemvärnet i framtiden också har kvalificerade
            och moderna uppgifter och att personalen upplever att verksamheten
            verkligen har betydelse och är på riktigt. Det gäller att utbildning
            och övning ska vara meningsfull och kännas användbar för den inriktning
            man har.
          </seg>
        </u>
        <u xml:id="i-bcbdbaadba654d82-462" prev="i-bcbdbaadba654d82-461" who="Q984112">
          <seg xml:id="i-GXCVBuWHS4EB4nwiTvwRki">
            Den omställning som Försvarsmakten genomgår och som verkligen
            inte är slut nu omfattar alla delar av verksamheten. På kort sikt
            handlar det om att man måste få balans i sin ekonomi på förbandsanslaget.
            På längre sikt handlar det om avvägningar mellan olika förmågor,
            uppgifter och resurser. Vi kommer från regeringens sida både i
            budgetpropositionen och i den kommande inriktningspropositionen
            att återkomma till riksdagen med en helhetssyn i dessa frågor
            som bygger på att hemvärnet är en kvalificerad resurs och en del
            av det moderna försvar som Sverige ska ha.
          </seg>
        </u>
        <note type="speaker" xml:id="i-CLS3HZ9h7DcmD3LDxgPaf3">
          Anf. 63 KARIN ÅSTRÖM (s):
        </note>
        <u xml:id="i-bcbdbaadba654d82-463" next="i-bcbdbaadba654d82-464" who="Q4563087">
          <seg xml:id="i-LBvJR67KMfLZFv3RKPoSRp">
            Herr talman! Ministern säger i sitt svar, och pratade nyligen
            så väl om, att hemvärnets uppgifter ska vara kvalificerade och
            moderna. Av det du berättar för oss här i dag förstår jag att
            det uteslutande handlar om en framtid med enbart yrkessoldater,
            det vill säga yrkesmilitärer.
          </seg>
        </u>
        <u xml:id="i-bcbdbaadba654d82-464" prev="i-bcbdbaadba654d82-463" who="Q4563087" next="i-bcbdbaadba654d82-465">
          <seg xml:id="i-FzNPTuCaCCGyM6cwEps25u">
            Jag skulle vilja fråga ministern: Kan det verkligen inte vara
            så att kvalificerade och moderna uppgifter för en hemvärnssoldat
            också kan vara att man har folklig förankring, att man har stor
            lokalkännedom, att man är snabbt på plats när saker och ting händer,
            att man har rätt utrustning, att man har vana och erfarenhet och
            att man faktiskt också är ideellt engagerad?
          </seg>
        </u>
        <u xml:id="i-bcbdbaadba654d82-465" prev="i-bcbdbaadba654d82-464" who="Q4563087" next="i-bcbdbaadba654d82-466">
          <seg xml:id="i-G9UyyXFkdp2YtqXpaRyjYY">
            Herr talman! Det tycker jag är kvalificerande och faktiskt också
            modernt. Inte minst visar sig detta i de lyckade räddningsinsatser
            som hemvärnet har gjort.
          </seg>
        </u>
        <u xml:id="i-bcbdbaadba654d82-466" prev="i-bcbdbaadba654d82-465" who="Q4563087" next="i-bcbdbaadba654d82-467">
          <seg xml:id="i-LmNWzfa69fYoLSt5fkmdbT">
            I fjol höstas hade vi bland annat uppe i Norrbottens län jättestora
            skogsbränder. I många av våra småkommuner har man bara deltidsbrandkår.
            Där är hemvärnets insatser otroligt viktiga när elden tar fart
            och det tar fyr i de stora skogs- och myrmarker vi har där uppe.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=59"/>
        <u xml:id="i-bcbdbaadba654d82-467" prev="i-bcbdbaadba654d82-466" who="Q4563087" next="i-bcbdbaadba654d82-468">
          <seg xml:id="i-Qbrw6npQgdMsYqsNYcszu2">
            Här gäller det att kunna terrängen. Man måste veta vilka skogsbilvägar
            som finns. Man måste veta var vattendragen ligger. Man måste veta
            vilka bostadshus som finns där ute, och framför allt vilka bostadshus
            som är bebodda. Det är otroligt viktigt med lokalkännedom. Åtminstone
            i mitt stora län, som motsvarar 25 procent av landets yta, är
            lokalkännedom A och O.
          </seg>
        </u>
        <u xml:id="i-bcbdbaadba654d82-468" prev="i-bcbdbaadba654d82-467" who="Q4563087" next="i-bcbdbaadba654d82-469">
          <seg xml:id="i-7c7AJpqrrgK4oqfTKoEgiu">
            Många kanske kommer ihåg att vi hade en av Sveriges största skogsbränder
            för några år sedan i Bodträskfors i Boden. Där var det hela 1
            800 hektar som gick upp i rök. Folk fick evakueras från hus. Återigen
            var det hemvärnets insats som gjorde det möjligt att rädda människor
            och att se till att elden stoppades så att ytterligare naturvärden
            inte gick upp i rök. Insatsen var lika stor som den insats hemvärnet
            gjorde i stormen Gudrun.
          </seg>
        </u>
        <u xml:id="i-bcbdbaadba654d82-469" prev="i-bcbdbaadba654d82-468" who="Q4563087" next="i-bcbdbaadba654d82-470">
          <seg xml:id="i-DCFTh7EvXMwKuW6Hn9mtNn">
            Det hemvärnet gör är ovärderligt. Det går inte att sätta en exakt
            prislapp på dess stora insatser.
          </seg>
        </u>
        <u xml:id="i-bcbdbaadba654d82-470" prev="i-bcbdbaadba654d82-469" who="Q4563087" next="i-bcbdbaadba654d82-471">
          <seg xml:id="i-UuB64BLXwx6AVznJcVRo6E">
            Herr talman! Jag skulle vilja berätta för ministern och många,
            många andra i Sveriges befolkning att uppe i Kiruna har hemvärnet
            även en unik alpin fjällräddningsgrupp som deltar fortlöpande
            i alla olika fjällräddningsuppdrag som kan förekomma där uppe.
            Där är det viktigt att som hemvärnet vara folkligt förankrad,
            att ha god lokalkännedom och att vara otroligt kompetent när det
            gäller den specifika fjällmiljö som finns där uppe. Hemvärnet
            är också billigt i drift.
          </seg>
        </u>
        <u xml:id="i-bcbdbaadba654d82-471" prev="i-bcbdbaadba654d82-470" who="Q4563087" next="i-bcbdbaadba654d82-472">
          <seg xml:id="i-CzHwgZaLajZGCAvAHYSgT3">
            Jag ska snabbt ge ett axplock av några röster från norr som handlar
            om förslaget att halvera hemvärnet. Så här säger kommunalrådet
            Arne Honkamaa i Övertorneå: Det här är ett mycket konstigt sätt
            att spara. Kommunen förlitar sig på att det finns ett hemvärn.
            Vi har ett mycket aktivt hemvärn, och kommunen ser det som en
            resurs i händelse av krissituationer.
          </seg>
        </u>
        <u xml:id="i-bcbdbaadba654d82-472" prev="i-bcbdbaadba654d82-471" who="Q4563087" next="i-bcbdbaadba654d82-473">
          <seg xml:id="i-SbHfoeLzuoPfMJCv4UpAQi">
            Sven-Erik Bucht i Haparanda säger så här: Det här förslaget låter
            mycket märkligt, och jag hoppas att det inte genomförs eftersom
            hemvärnet gör en jätteinsats.
          </seg>
        </u>
        <u xml:id="i-bcbdbaadba654d82-473" prev="i-bcbdbaadba654d82-472" who="Q4563087" next="i-bcbdbaadba654d82-474">
          <seg xml:id="i-REcHqh9HbNnQiEybDpshhJ">
            Kommunalrådet Leif Nilsson i Överkalix säger så här: Det blir
            ett hårt slag mot glesbygden och oss mindre kommuner. Vi kommer
            inte att kunna genomföra risk- och sårbarhetsanalysen. Den handlingsplan
            som bygger på hemvärnet är ett bärande ben.
          </seg>
        </u>
        <u xml:id="i-bcbdbaadba654d82-474" prev="i-bcbdbaadba654d82-473" who="Q4563087">
          <seg xml:id="i-UB4HwJsJhcmBJMH1vkGWYV">
            Herr talman! Jag vill fråga igen: Hur ska det stöd se ut som
            samhället behöver i händelse av kris om hemvärnet halveras?
          </seg>
        </u>
        <note type="speaker" xml:id="i-MvqP3kCKEt1iTB5e9W4Kjs">
          Anf. 64 ÅSA LINDESTAM (s):
        </note>
        <u xml:id="i-bcbdbaadba654d82-475" next="i-bcbdbaadba654d82-476" who="Q4962686">
          <seg xml:id="i-EaEgmhwEiueXQikbLVHCpW">
            Herr talman! Allt ska vara som förr. Det ska ha betydelse och
            vara meningsfullt att träna för hemvärnsmän. Förr, när jag började
            i det här gebitet, pratade vi om att det hade funnits 60 000 hemvärnssoldater.
            I dag är vi nere på 30 000. Det ska ned till 15 000, säger försvarsministern.
          </seg>
        </u>
        <u xml:id="i-bcbdbaadba654d82-476" prev="i-bcbdbaadba654d82-475" who="Q4962686" next="i-bcbdbaadba654d82-477">
          <seg xml:id="i-ELWpJfzx8UMV9T5TnzPb9e">
            I Gävleborg har vi 1 100. Det betyder att 1 100 personer har
            skrivit på ett avtal där de lovar att träna den tid som de har
            blivit föreslagna varje år. Så många har vi just nu.
          </seg>
        </u>
        <u xml:id="i-bcbdbaadba654d82-477" prev="i-bcbdbaadba654d82-476" who="Q4962686" next="i-bcbdbaadba654d82-478">
          <seg xml:id="i-JznTMaZvw4iXj5pQvZbY3f">
            Det är nu vi kan påverka det förslag som vi får från ÖB den 15
            maj. Det är därför vi vill ha debatten här och nu. Vi vill tala
            om hur värdefullt vi tycker att försvaret är.
          </seg>
        </u>
        <u xml:id="i-bcbdbaadba654d82-478" prev="i-bcbdbaadba654d82-477" who="Q4962686" next="i-bcbdbaadba654d82-479">
          <seg xml:id="i-Vb6NGCdLe4zck1S44LgW8N">
            Ibland undrar jag hur mycket serietidningen 91:an har ställt
            till med. Det blir ett löjets skimmer över hemvärnet, som inte
            längre är sant. Hemvärnet är modernt. Jag har frågat efter medelåldern
            och fått som svar att den ligger på 41 år. Men jag var till Gävle
            för 14 dagar sedan och träffade några hemvärnsmän och -kvinnor.
            Jag tror inte att det var någon medelålder på 41 år där; den var
            snarare lite under 30. Några av dem skulle också åka utomlands,
            så hemvärnet är verkligen modernt och kvalificerat.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=60"/>
        <u xml:id="i-bcbdbaadba654d82-479" prev="i-bcbdbaadba654d82-478" who="Q4962686" next="i-bcbdbaadba654d82-480">
          <seg xml:id="i-16oTTFm2B78Ap6KXKxd2MA">
            Det vi pratar om nu och är oroliga för är utbildningsgrupperna.
            Det är de som finns på vissa ställen i landet i varje län och
            som utbildar hemvärnet alltså också instruktörer. Där pratar man
            om nedläggning, och det vet jag att ÖB förmodligen kommer att
            föreslå.
          </seg>
        </u>
        <u xml:id="i-bcbdbaadba654d82-480" prev="i-bcbdbaadba654d82-479" who="Q4962686" next="i-bcbdbaadba654d82-481">
          <seg xml:id="i-2akuRcbBmBrvuzKaPhugUD">
            Det är ett ansträngt rekryteringsläge och en svag rekryteringsbas.
            Ja, tacka för det när de värnpliktiga inte är fler än vad de är
            i dag. Därför har det funnits en möjlighet att direktutbilda.
            Det betyder att man har erbjudit ett län att på tre månader utbilda
            ungdomar till hemvärnet. Det har man gjort i Visby, Falun, Östersund
            och Umeå. Jag har fått en utvärdering från Falun där jag har läst
            att 50 ungdomar har utbildats, varav hälften var tjejer. Av dessa
            50 har 49 skrivit på för hemvärnet. Alltså är det en enorm rekryteringsbas
            för direktutbildningen. Den är hemvärnets framtid om vi ska kunna
            ha folk där, för plikten räcker inte. Även om vi behåller plikten
            på den nivå som är i dag, kommer det inte att finnas folk till
            hemvärnet.
          </seg>
        </u>
        <u xml:id="i-bcbdbaadba654d82-481" prev="i-bcbdbaadba654d82-480" who="Q4962686" next="i-bcbdbaadba654d82-482">
          <seg xml:id="i-Y6JL2TusPUTzWN9wp4f3zs">
            Sedan är folkförankringen jätteviktig. Närvaron i hela landet
            är nödvändig, för precis som Karin säger har geografin betydelse.
            Landet är långt och stort, och det är en massa olika saker som
            man verkligen måste veta om man är i en by, i en stad eller på
            rena landsbygden bland berg och skogar, som vi har norrut.
          </seg>
        </u>
        <u xml:id="i-bcbdbaadba654d82-482" prev="i-bcbdbaadba654d82-481" who="Q4962686" next="i-bcbdbaadba654d82-483">
          <seg xml:id="i-4tNRmX2qq8E9SwPtkgmxqh">
            Man måste också kunna samverka med övriga samhället. Och det
            är när det oväntade händer som hemvärnet har betydelse, för de
            har uthållighet. Det finns inga andra grupper som i flera dagar,
            som vid de snöoväder som var, orkar göra saker som att åka ut
            och hämta äldre människor i nöd och se till att de får mat och
            värme. Då är det hemvärnet som räcker till och som kan klara av
            vilan däremellan, så det är jätteviktigt.
          </seg>
        </u>
        <u xml:id="i-bcbdbaadba654d82-483" prev="i-bcbdbaadba654d82-482" who="Q4962686">
          <seg xml:id="i-3s2L4A3j6pJmwS3uBUhiXB">
            Jag skulle därför vilja ställa frågan till försvarsministern:
            Hur ska vi få hemvärnet att bibehålla nuvarande antal och eventuellt
            öka det, om det är så att man också kan få nya arbetsuppgifter?
          </seg>
        </u>
        <note type="speaker" xml:id="i-JJqethWzKZDoggsw2WrYqd">
          Anf. 65 PETER HULTQVIST (s):
        </note>
        <u xml:id="i-bcbdbaadba654d82-484" next="i-bcbdbaadba654d82-485" who="Q3370162">
          <seg xml:id="i-HPYCY7MbwyMTDpzGmMrywY">
            Herr talman! Jag skulle bara vilja påminna försvarsministern
            om innehållet i mitt första anförande. Jag tog inte upp någonting
            om hur hemvärnet skulle kunna medverka i det civila samhället,
            utan jag ägnade mig åt de fakta som finns om de nedskärningsförslag
            som ligger nu och dess eventuella konsekvenser. Jag gjorde också
            en bedömning av vad som krävs för att upprätthålla ett hemvärn
            i framtiden.
          </seg>
        </u>
        <u xml:id="i-bcbdbaadba654d82-485" prev="i-bcbdbaadba654d82-484" who="Q3370162" next="i-bcbdbaadba654d82-486">
          <seg xml:id="i-czp3GQkuBX9wsjJKBMyJ2">
            Vad är det för fel att tala om ÖB:s förslag? Det är ju det konkreta
            förslag som föreligger. Det är det som man nu arbetar med ute
            i organisationen och som debatteras, medan regeringen mest gömmer
            sig bakom olika typer av utredningar och eventuella förslag som
            ska komma i ett senare skede.
          </seg>
        </u>
        <u xml:id="i-bcbdbaadba654d82-486" prev="i-bcbdbaadba654d82-485" who="Q3370162" next="i-bcbdbaadba654d82-487">
          <seg xml:id="i-G15uAV632o66Lhn9H4Df7X">
            Det är väldigt många både inom försvaret och bland allmänheten
            som är väldigt frågande till vad som nu egentligen pågår. Staffan
            Danielsson vet också att det är många som ställer sig frågan:
            Vad sysslar man med i regeringen? Om du ringer runt lite till
            dina vänner i försvaret får du omedelbart den typen av reaktioner.
            Och visst vet du, precis som försvarsministern, att hemvärnet
            är hotat som organisation med det som nu pågår.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=61"/>
        <u xml:id="i-bcbdbaadba654d82-487" prev="i-bcbdbaadba654d82-486" who="Q3370162" next="i-bcbdbaadba654d82-488">
          <seg xml:id="i-G4biHdUo9TqjcmVi2D9ibp">
            Det här handlar om 600 miljoner. Om ni drar ned lite grann på
            kostnaderna för utlandsoperationerna, då kanske vi helt enkelt
            klarar hemvärnets överlevnad mycket galant utan att det här över
            huvud taget behöver existera som nedskärningsförslag i den typen
            av debatt som ÖB driver. Jag tror nog att den där ekonomin går
            att klara ut. Jämför 600 miljoner med hela försvarsbudgeten på
            40 miljarder!
          </seg>
        </u>
        <u xml:id="i-bcbdbaadba654d82-488" prev="i-bcbdbaadba654d82-487" who="Q3370162" next="i-bcbdbaadba654d82-489">
          <seg xml:id="i-WXQgmZ1zqc19UTzrg3xR71">
            När man diskuterar hur man ska prioritera i en ekonomi får man
            bestämma sig för vad som är viktigt eller inte. För oss är det
            viktigt att det finns ett hemvärn som täcker hela landets yta.
          </seg>
        </u>
        <u xml:id="i-bcbdbaadba654d82-489" prev="i-bcbdbaadba654d82-488" who="Q3370162" next="i-bcbdbaadba654d82-490">
          <seg xml:id="i-YMyZetwtu93ZhZS4jskgCv">
            Även om försvarsministern inte tycker att det är viktigt och
            även om jag inte berörde det i mitt första anförande, har hemvärnet
            en viktig roll i det civila samhället. I det uppmärksammade Englafallet
            med eftersök i Stjärnsund har hemvärnets insatser blivit mycket
            positivt omtalade.
          </seg>
        </u>
        <u xml:id="i-bcbdbaadba654d82-490" prev="i-bcbdbaadba654d82-489" who="Q3370162" next="i-bcbdbaadba654d82-491">
          <seg xml:id="i-KHQWcQRck1jVwVC7NoAzF9">
            När jag var kommunalråd i Borlänge hade vi en stor gasolycka
            på bangården. Det var då mycket tryggt att kunna ha ett kompetent
            hemvärn som skötte evakuering och vakthållning. Just det förhållandet
            att hemvärnet var så pass välorganiserat gjorde att det här kunde
            genomföras. Vad är det för sorts organisation som ska ersätta
            det här om hemvärnet reduceras, undermineras och försvinner?
          </seg>
        </u>
        <u xml:id="i-bcbdbaadba654d82-491" prev="i-bcbdbaadba654d82-490" who="Q3370162" next="i-bcbdbaadba654d82-492">
          <seg xml:id="i-21LJ31fJBLTTn9Asc7VL48">
            Jag kan väl också i och för sig uttala mig positivt om försvarsministerns
            ord i hans anförande, men de blir ju inte så mycket värda i praktiken
            om man inte gör något åt de besparingsförslag som nu ligger. Det
            är de som är orsaken till hela diskussionen. Om försvarsministern
            menar allvar med de här orden får han väl se till att ta bort
            besparingsförslagen. Då kan ett tips vara att dra ned lite på
            utlandsoperationerna, så klarar ni det här.
          </seg>
        </u>
        <u xml:id="i-bcbdbaadba654d82-492" prev="i-bcbdbaadba654d82-491" who="Q3370162" next="i-bcbdbaadba654d82-493">
          <seg xml:id="i-YCa3XjWGBvtR9PFhNhxath">
            På radarregementsgruppen tror man att om det förslag som ligger
            från ÖB genomförs är möjligtvis 500 av de 1 300 personer som i
            dag finns i hemvärnsorganisationen vad som kommer att finnas kvar.
            Den ständiga beredskapen kommer att försvinna, och det kommer
            att ta längre tid att samla ihop folk vid kriser.
          </seg>
        </u>
        <u xml:id="i-bcbdbaadba654d82-493" prev="i-bcbdbaadba654d82-492" who="Q3370162">
          <seg xml:id="i-8dE6N16w9HhTHiwJNb5uNW">
            Jag förstår resonemang som lyder så här: Det är väl bra med svenska
            soldater i Kongo, men det är bra om det finns några i Sverige
            också.
          </seg>
        </u>
        <note xml:id="i-4yRjTQ6tfRZjPjdr1YMv4A">
          Vad tänker försvarsministern göra för att avvärja hotet mot hemvärnet
          som organisation?
        </note>
        <note type="speaker" xml:id="i-9zP3XfmNoRaFR85RLbWUZD">
          Anf. 66 STAFFAN DANIELSSON (c):
        </note>
        <u xml:id="i-bcbdbaadba654d82-495" next="i-bcbdbaadba654d82-496" who="Q5616883">
          <seg xml:id="i-6Noc9XCEN1LiFpAGUH5De2">
            Herr talman! Peter Hultqvist menar att regeringen sprider oro
            över landet eftersom man vill hålla den fastlagda försvarsbudgeten.
            Min fråga är: Vad gör då Socialdemokraterna när de vill minska
            försvarets budget med 7 miljarder de kommande två åren? Om det
            skulle visa sig bli verklighet skulle det väl bli panik, skulle
            jag kunna tänka mig. Det stora hotet ligger nog inte hos regeringen.
            Vi har en balanserad budget som vi vill följa.
          </seg>
        </u>
        <u xml:id="i-bcbdbaadba654d82-496" prev="i-bcbdbaadba654d82-495" who="Q5616883" next="i-bcbdbaadba654d82-497">
          <seg xml:id="i-FHgPSXCnnomaTAH78uxMNJ">
            Det är klart att det är lätt att säga att vi kan sluta med eller
            kraftigt dra ned på vårt arbete för fred och säkerhet i världen
            där fred och demokrati är hotat. Men det arbetet tror jag är väldigt
            viktigt. Hemvärnet är viktigt som komplement till vårt försvar,
            men vi behöver ett starkt försvar som kan både finnas här hemma
            och ta ansvar utrikes.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=62"/>
        <u xml:id="i-bcbdbaadba654d82-497" prev="i-bcbdbaadba654d82-496" who="Q5616883" next="i-bcbdbaadba654d82-498">
          <seg xml:id="i-HFhptXsTa7bmCNmELpfRJw">
            Som försvarspolitiker är det mitt ansvar att fundera djupare
            över både insatsstyrkor och skyddsstyrkor. Det är alltid värdefullt,
            tycker jag, med en öppen debatt om försvaret.
          </seg>
        </u>
        <u xml:id="i-bcbdbaadba654d82-498" prev="i-bcbdbaadba654d82-497" who="Q5616883" next="i-bcbdbaadba654d82-499">
          <seg xml:id="i-PXecTL7n7ynqqWa3UgaPFG">
            En tanke som jag lyfter fram i min interpellation är kopplad
            till den beställning som försvarsutskottet återkommande har gjort
            till regeringen, att göra försvarsbudgeten mer transparent och
            tydlig genom uppdelning på fler anslag. Vi har två mycket stora
            anslag till försvarsmateriel och till förband, ett mindre till
            forskning och ytterligare några ännu mindre. Jag väcker bara tanken
            att kanske kunde hälften av försvarets soldater de nationella
            skyddsstyrkorna vara värt ett eget anslag. Hemvärnet är en rätt
            avgränsad del av försvaret, och ett eget anslag skulle markera
            de nationella skyddsstyrkornas betydelse och öka regeringens och
            riksdagens direkta inflytande över verksamhetens omfattning.
          </seg>
        </u>
        <u xml:id="i-bcbdbaadba654d82-499" prev="i-bcbdbaadba654d82-498" who="Q5616883" next="i-bcbdbaadba654d82-500">
          <seg xml:id="i-DD6vkNGwE4z3Zou8CFireX">
            Min och Centerpartiets grundläggande uppfattning är att hemvärnet
            är en stor tillgång och bör finnas över hela landet för att bevara,
            skydda, stödja och ge en trygghet till bygden vid uppkommande
            kriser eller katastrofer av militärt eller civilt ursprung. När
            nu insatsförsvaret och värnplikten minskar i antalet soldater
            och förbanden är allt färre är risken överhängande att även hemvärnet
            koncentreras till ett begränsat antal områden i Sverige.
          </seg>
        </u>
        <u xml:id="i-bcbdbaadba654d82-500" prev="i-bcbdbaadba654d82-499" who="Q5616883" next="i-bcbdbaadba654d82-501">
          <seg xml:id="i-KacTF1Q2mEvnVRoTZeYqbK">
            Detta ser jag som en olycklig utveckling. Det är därför som jag
            har fört fram några förslag här som skulle kunna möjliggöra skyddsstyrkor
            i varje län och helst i varje kommun. Med den ambitionen torde
            det vara helt nödvändigt att låta hemvärnets dimensionering bero
            även av dess stora betydelse vid civila kriser och katastrofer.
            Kopplingen mellan de frivilliga resursgrupperna och hemvärnet
            tycker jag bör analyseras djupare, och kanske bör hemvärnet öppnas
            för en avdelning som inte har vapenträning. Det här är idéer.
            Jag tar inte ställning till dem, men jag för fram dem.
          </seg>
        </u>
        <u xml:id="i-bcbdbaadba654d82-501" prev="i-bcbdbaadba654d82-500" who="Q5616883" next="i-bcbdbaadba654d82-502">
          <seg xml:id="i-5MS7Ab9bb4wy1qLSiKVK8i">
            Det är också rätt uppenbart att rekryteringen och utbildningen
            av skyddssoldater och skyddsfrivilliga behöver ske på fler platser
            än där det i dag finns förband och garnisoner, om det övergripande
            målet om ett hemvärn i hela landet ska kunna upprätthållas.
          </seg>
        </u>
        <u xml:id="i-bcbdbaadba654d82-502" prev="i-bcbdbaadba654d82-501" who="Q5616883" next="i-bcbdbaadba654d82-503">
          <seg xml:id="i-Ps9jhk1H5i73Q1QXuqtS3">
            Genom denna interpellation och denna debatt lyfter alltså vi
            och jag fram några tankar om hemvärnet. Försvarsministern ger
            sina inspel. Självfallet för jag även fram dessa funderingar i
            de utskott och beredningar jag deltar i. Jag vet att försvarsministern
            och hans departement och överbefälhavaren och Försvarsmakten är
            oerhört engagerade i försvarets framtida inriktning inför både
            de dagliga budgetbekymren och den långsiktiga inriktningen.
          </seg>
        </u>
        <u xml:id="i-bcbdbaadba654d82-503" prev="i-bcbdbaadba654d82-502" who="Q5616883">
          <seg xml:id="i-K4BstMf3DHGkudk5ft2wTx">
            Jag är övertygad om att en bredare försvarsdebatt under denna
            process ökar djupet och bredden i den samlade dialog som för dessa
            frågor framåt. Jag ser fram emot en bra proposition från regeringen
            i slutet av året och bra och ansvarsfulla förslag från oppositionen.
            Vi får hoppas att riksdagen landar i ett så brett förankrat beslut
            som möjligt.
          </seg>
        </u>
        <note type="speaker" xml:id="i-Bmdb3eBgHdRrwPY6uU7VvR">
          Anf. 67 Försvarsminister STEN TOLGFORS (m):
        </note>
        <u xml:id="i-bcbdbaadba654d82-504" next="i-bcbdbaadba654d82-505" who="Q984112">
          <seg xml:id="i-JbcB6KW3nyy22VMipfUS53">
            Herr talman! Denna interpellationsdebatt blir intressantare ju
            längre den pågår och ju mer divergerande budskap vi får från oppositionen.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=63"/>
        <u xml:id="i-bcbdbaadba654d82-505" prev="i-bcbdbaadba654d82-504" who="Q984112" next="i-bcbdbaadba654d82-506">
          <seg xml:id="i-D24PLAaGSCSXMhDDLzsxn2">
            Peter Hultqvist säger: Dra ned på internationella insatser! Svik
            människor i Afghanistan och Kosovo! Sluta exportera fred, frihet,
            demokrati och mänskliga rättigheter! Han har inte förstått tanken
            med det nya insatsförsvaret som verkar hemma och borta för att
            värna svenska värden och intressen, trots att Socialdemokraterna
            tidigare har varit djupt engagerade i den omvandlingen. Är det
            Socialdemokraternas partilinje att dra ned internationella insatser?
            Är det så solidaritetsbudskapet från de gamla Socialdemokraterna
            nu lyder? Han hänvisar till en insats i Kongo. Det pågår ingen
            större insats från svensk sida där. Det gör det däremot i Afghanistan,
            Kosovo och Tchad. Han hänvisar till det förslag som föreligger
            från ÖB fast ÖB inte har lagt fram förslaget ännu. Det kommer
            i slutet av veckan.
          </seg>
        </u>
        <u xml:id="i-bcbdbaadba654d82-506" prev="i-bcbdbaadba654d82-505" who="Q984112" next="i-bcbdbaadba654d82-507">
          <seg xml:id="i-EqSZyExN9wrapxZN56ztqg">
            Karin Åström talar inte alls om den militära uppgiften i hemvärnet.
            Den finns inte. Den civilmilitära samverkan som hemvärnet står
            för i dag finns inte. Det är bara odefinierade nya civila uppgifter
            hon talar om. Det är inte hemvärnet av i dag. Hon talar inte om
            ett hemvärn som en del i insatsförsvaret. Varför ska man ha militär
            utbildning för att utföra enbart civila uppgifter, blir motfrågan
            till Karin Åström. Man talar om regionalpolitik och civila kriser.
            Det är inte hemvärnet av i dag. Hemvärnet av i dag är en del av
            insatsförsvarets militära utbildning som också bidrar till att
            stärka den civila sidan. Men det är en annan sak.
          </seg>
        </u>
        <u xml:id="i-bcbdbaadba654d82-507" prev="i-bcbdbaadba654d82-506" who="Q984112" next="i-bcbdbaadba654d82-508">
          <seg xml:id="i-SasjAvvRCtXAcKDDWrHgAz">
            Varken Staffan Danielsson eller jag har nämnt ordet yrkesmilitär,
            men det hävdar Karin Åström ändå att vi tydligen har gjort. Det
            är bara för alla som är intresserade av frågan att titta i protokollet.
            Ingen har nämnt det över huvud taget.
          </seg>
        </u>
        <u xml:id="i-bcbdbaadba654d82-508" prev="i-bcbdbaadba654d82-507" who="Q984112" next="i-bcbdbaadba654d82-509">
          <seg xml:id="i-EEa4u8yHXPoSrngQRXSTeV">
            Krishanteringen i samhället måste bygga på en civil grund och
            stå på egna ben. När resurser ur Försvarsmakten, till exempel
            hemvärnet, finns tillgängliga är de ett bra komplement. I den
            riktningen går också politiken. Vi inrättar från regeringens och
            alliansens sida den 1 januari nästa år en ny myndighet för samhällsskydd
            och beredskap för att stärka samhällets samlade krisberedskap.
            Man ska arbeta med hela perspektivet från skydd till olyckor och
            kriser. Jag avser att ge den nya myndigheten i uppdrag att tillsammans
            med Försvarsmakten och andra berörda myndigheter klarlägga konsekvenserna
            av Försvarsmaktens omställning i fråga om stöd till samhället.
            I det uppdraget kommer det att ingå att skapa bättre förutsättningar
            för samverkan mellan civila och militära aktörer vid en kris.
          </seg>
        </u>
        <u xml:id="i-bcbdbaadba654d82-509" prev="i-bcbdbaadba654d82-508" who="Q984112" next="i-bcbdbaadba654d82-510">
          <seg xml:id="i-GfUP556XkQSg4XxM6cR5RY">
            Men det är något annat än det Peter Hultqvist och Karin Åström
            gör sig till tolk för här i dag. De har brutit länken mellan det
            civila och det militära. Det är inte längre fråga om samverkan.
          </seg>
        </u>
        <u xml:id="i-bcbdbaadba654d82-510" prev="i-bcbdbaadba654d82-509" who="Q984112" next="i-bcbdbaadba654d82-511">
          <seg xml:id="i-J1XAqnN4HbXQFfQuLjvrsk">
            Försvarsmakten ska även i framtiden kunna stödja civila aktörer
            inom krishantering genom de resurser man förfogar över. Jag anser
            däremot inte att sådana behov ska vara det dimensionerande för
            Försvarsmakten. Det är Sveriges säkerhet, att värna vår territoriella
            integritet och att exportera fred och säkerhet i internationella
            insatser något som Peter Hultqvist tydligen vill dra ned på. Det
            är inte nog att Socialdemokraterna numera vill skära ned 7 miljarder
            på materielsidan, samtidigt som man utlovar att en massa projekt
            ska vara kvar, utan man vill också gå rakt in i den svenska militära
            verksamhetens kärna och dra ned på de internationella insatserna.
          </seg>
        </u>
        <u xml:id="i-bcbdbaadba654d82-511" prev="i-bcbdbaadba654d82-510" who="Q984112">
          <seg xml:id="i-LHuPpwQU9yA7UAbhBF4ehy">
            Jag var i Kosovo i förra veckan, Peter Hultqvist, och såg med
            egna ögon vad den svenska militära insatsen betyder för det landets
            framtida utveckling. Åk dit och berätta att det ska skäras ned
            för en odefinierad och förändrad uppgift från socialdemokratisk
            sida vad gäller ett annat hemvärn ännu icke klarlagt hur!
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=64"/>
        <note type="speaker" xml:id="i-BX58LQVQeATgLbXN4SgSZK">
          Anf. 68 KARIN ÅSTRÖM (s):
        </note>
        <u xml:id="i-bcbdbaadba654d82-512" next="i-bcbdbaadba654d82-513" who="Q4563087">
          <seg xml:id="i-92CngueSmyXGbPefhDReqG">
            Herr talman! Att dra ned på den nationella skyddsstyrkan känns
            mycket främmande. Det står i direkt kontrast till alla de klimat-
            och miljökatastrofer som vi har fått uppleva de senaste åren,
            inte minst här hemma i Sverige. Där vet vi att hemvärnet har varit
            ovärderligt. Om detta förslag går igenom innebär det rent konkret
            att hemvärnet försvinner från många orter i Sverige som kommer
            att få många vita fläckar när det gäller krisberedskap. Var kommer
            då beredskapen inför eventuella krissituationer att hamna? Hur
            kommer det att se ut? Är det kommunerna som ska ta hand om den
            biten helt och hållet? Eller hur tänker ministern lösa det?
          </seg>
        </u>
        <u xml:id="i-bcbdbaadba654d82-513" prev="i-bcbdbaadba654d82-512" who="Q4563087" next="i-bcbdbaadba654d82-514">
          <seg xml:id="i-Fdq977HTeCWrCzwtD74V6H">
            Jag vill påstå att det hemvärn vi har i dag i Sverige är modernt
            och kvalificerat. Det ger ett ovärderligt stöd till brandförsvar,
            räddningstjänst och polis när samhällen är i kris. Det finns ingen
            annan organisation i landet i dag som har denna förmåga och ett
            så brett register att kunna ta på sig uppgifter som ska lösas.
            Man gör det också på ett mycket kvalificerat sätt. Det är dessutom
            mycket billigt.
          </seg>
        </u>
        <u xml:id="i-bcbdbaadba654d82-514" prev="i-bcbdbaadba654d82-513" who="Q4563087" next="i-bcbdbaadba654d82-515">
          <seg xml:id="i-Lg1NXPhTqdS3NHMsFhpLXM">
            Herr talman! Jag är själv mycket tveksam till att svenska folket
            vill ha en yrkesarmé. Försvarsministerns tal i dag från talarstolen
            ger ganska tydliga signaler att det är åt det hållet man vill
            styra det framtida svenska försvaret.
          </seg>
        </u>
        <u xml:id="i-bcbdbaadba654d82-515" prev="i-bcbdbaadba654d82-514" who="Q4563087">
          <seg xml:id="i-tZjrjaA7g2WKC8BdpUu3X">
            Det är fortfarande, herr talman, märkligt att en organisation
            som står för 50 procent av antalet soldater bara får 1,5 procent
            av försvarsbudgeten. Den halvering av hemvärnet som generalerna
            i kloka huset på Lidingövägen i Stockholm vill göra är inget annat
            än att spara på kaffepengar. Jag skulle vilja uppmana försvarsministern
            att i stället spara på den utökning av utlandsstyrkorna du talar
            så väl om. Med förslaget att halvera hemvärnet verkar ni mer vara
            ute efter att sila mygg och svälja kameler.
          </seg>
        </u>
        <note type="speaker" xml:id="i-TkNR1WZKBKt9gdgJq9f2d3">
          Anf. 69 ÅSA LINDESTAM (s):
        </note>
        <u xml:id="i-bcbdbaadba654d82-516" next="i-bcbdbaadba654d82-517" who="Q4962686">
          <seg xml:id="i-K5ep1syzKw7ydrq9Wv2WYw">
            Herr talman! Jag trodde inte att vi skulle prata pengar, försvarsministern.
            Men jag vill återigen poängtera, vilket vi har gjort tidigare
            från denna talarstol, att Socialdemokraterna vill ha samma besparing
            som regeringen. Men vi vill ha den i rätt ordning. Det fattas
            underlag. Vi vill göra som vi har gjort tidigare så att det blir
            rätt siffror på rätt plats.
          </seg>
        </u>
        <u xml:id="i-bcbdbaadba654d82-517" prev="i-bcbdbaadba654d82-516" who="Q4962686" next="i-bcbdbaadba654d82-518">
          <seg xml:id="i-Nh6yVSQ2EFKJq8qhP3XBA3">
            ÖB har hållit sig inom ramen under flera år. Men när regeringen
            beställer mer än vad som ryms inom budget blir det besvärligt.
          </seg>
        </u>
        <u xml:id="i-bcbdbaadba654d82-518" prev="i-bcbdbaadba654d82-517" who="Q4962686" next="i-bcbdbaadba654d82-519">
          <seg xml:id="i-WggyZ2DYJvkCBG3Cnih6Az">
            Jag vet att regeringens förslag kommer att vara att fördubbla
            förmågorna utomlands. Då blir det mindre pengar till det vi har
            hemma. Det är självklart. Men så vill inte Socialdemokraterna
            ha det.
          </seg>
        </u>
        <u xml:id="i-bcbdbaadba654d82-519" prev="i-bcbdbaadba654d82-518" who="Q4962686" next="i-bcbdbaadba654d82-520">
          <seg xml:id="i-J1mnJw4R1SLaviehefUWAV">
            Vi har 1 0001 500 personer utomlands just nu. Det är en bra siffra.
            Jag tror att vi gör ett bra jobb i Afghanistan. Jag har varit
            i Kosovo och tittat två gånger, en gång med talmannen till och
            med. Jag vet att de gör att jättebra jobb där nere.
          </seg>
        </u>
        <u xml:id="i-bcbdbaadba654d82-520" prev="i-bcbdbaadba654d82-519" who="Q4962686" next="i-bcbdbaadba654d82-521">
          <seg xml:id="i-RyYsCn2YBKiB8EuA1awctn">
            Men nu talar vi om hemvärnet här hemma och hur de ska ha det.
            De förblöder under tiden som vi väntar på hur vi ska lösa det.
            Det finns en lösning med direktutbildning som inte kostar mycket.
            Det gör inte hemvärnet över huvud taget, precis som Karin säger.
            Det är inte många miljoner som har gått till hemvärnet i förhållande
            till de miljarder som har gått till försvaret totalt. Därför vill
            vi behålla detta.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=65"/>
        <u xml:id="i-bcbdbaadba654d82-521" prev="i-bcbdbaadba654d82-520" who="Q4962686">
          <seg xml:id="i-TaLb8C3KReLLiz9HvDUAuX">
            Inriktningspropositionen kommer i slutet av året, och vi måste
            vänta. Men under tiden trillar folk ut från hemvärnsavtalen. Det
            blir en kräftgång. Vi tappar hela tiden människor som vi skulle
            ha kunnat behålla. Plikten räcker inte till även om vi skulle
            kunna använda den. Direktutbildning är nödvändig, och det här
            med budget behöver jag inte upprepa.
          </seg>
        </u>
        <note type="speaker" xml:id="i-UZk22A9MxFtjUAjbhATCBG">
          Anf. 70 PETER HULTQVIST (s):
        </note>
        <u xml:id="i-bcbdbaadba654d82-522" next="i-bcbdbaadba654d82-523" who="Q3370162">
          <seg xml:id="i-Kdz7X26u54tJT5AYNyBVsB">
            Herr talman! Som försvarsministern möjligen känner till existerar
            ÖB:s perspektivplan. Att de förslag som ÖB har lagt fram inte
            till alla delar har passat försvarsministern och behöver kompletteras
            och att han återkom med ytterligare förslag är en annan sak. Det
            som jag diskuterar och presenterar är sådant som existerar och
            det är reella fakta. Det är något som det pratas om inom hela
            försvaret.
          </seg>
        </u>
        <u xml:id="i-bcbdbaadba654d82-523" prev="i-bcbdbaadba654d82-522" who="Q3370162" next="i-bcbdbaadba654d82-524">
          <seg xml:id="i-VuiNuPNnZSW4PrR23mfQCP">
            Jag har här förteckningen över huvuduppgifter för alla hemvärnsplutoner,
            tilläggsuppgifter för hemvärnsplutoner och uppgifter för hemvärnsplutonsinsats.
            Vi har en total kunskap om vilka uppgifter hemvärnet har. Frågan
            är om försvarsministern har det.
          </seg>
        </u>
        <u xml:id="i-bcbdbaadba654d82-524" prev="i-bcbdbaadba654d82-523" who="Q3370162" next="i-bcbdbaadba654d82-525">
          <seg xml:id="i-6gemyQrMF7CVFBLWra55LX">
            Vi pratar om 600 miljoner kronor som skulle kunna klara detta.
            Ni vill dubblera utlandsstyrkorna. Det är tydligen inte tillåtet
            att i kammaren diskutera viktningen av omfattningen på utlandsstyrkorna
            och hur det ska ställas mot den verksamhet vi har hemma i Sverige.
          </seg>
        </u>
        <u xml:id="i-bcbdbaadba654d82-525" prev="i-bcbdbaadba654d82-524" who="Q3370162" next="i-bcbdbaadba654d82-527">
          <seg xml:id="i-GBUMBmN83eF3YnytrQGWCH">
            Du säger att vi inte har soldater i Kongo. Vi har haft insatser
            i Kongo. Vi har insatser på många håll. Att försöka blanda bort
            korten i debatten med lite enkla knep ska inte göra att vi kommer
            bort från huvudlinjen. Det krävs nämligen en omfördelning av ganska
            små pengar för att man ska klara hemvärnets verksamhet. Det är
            orsaken och grunden till den här debatten.
          </seg>
        </u>
        <note xml:id="i-FvgumKp54DU9YRy1iJ8U9X">
          Vad tänker försvarsministern göra för att klara ut folkförsvarsprofilen?
          Vad tänker försvarsministern göra för att klara rekryteringen?
          Förra året tappade hemvärnet 8 000 personer. Man fick in 1 600
          nya. Det var bara något hundratal som kom direkt från värnplikten.
        </note>
        <u xml:id="i-bcbdbaadba654d82-527" prev="i-bcbdbaadba654d82-525" who="Q3370162">
          <seg xml:id="i-UaYEZ1rFrzPJpSUnCo3Hex">
            Med den utveckling som nu är på gång kommer hemvärnet mycket
            snabbt att undermineras och reduceras och blir kanske bara en
            organisation på papperet. Jag tycker att du skulle ta varningssignalerna
            på allvar i stället för att försöka negligera dem.
          </seg>
        </u>
        <note type="speaker" xml:id="i-Xb9TpfrP9QDvSv4BuKY4Ki">
          Anf. 71 STAFFAN DANIELSSON (c):
        </note>
        <u xml:id="i-bcbdbaadba654d82-528" next="i-bcbdbaadba654d82-529" who="Q5616883">
          <seg xml:id="i-FC9HC5zTe8dqaz3njAFL3q">
            Herr talman! Vi har en bred samstämmighet om att det finns ett
            hemvärn och att det behövs ett hemvärn i dag och i framtiden.
            Det kan självfallet behöva utvecklas för att vara, som försvarsministern
            säger, modernt och kvalificerat.
          </seg>
        </u>
        <u xml:id="i-bcbdbaadba654d82-529" prev="i-bcbdbaadba654d82-528" who="Q5616883" next="i-bcbdbaadba654d82-530">
          <seg xml:id="i-Qjd3A6gRMXVtco1wtxj7fS">
            Hur ska det se ut och vara organiserat för framtiden? Hur ska
            avvägningen mellan militära och civila insatser göras? Det ska
            bli spännande att se var regeringen hamnar i sin försvarspolitiska
            proposition och följa den försvarspolitiska debatten då.
          </seg>
        </u>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=66"/>
        <u xml:id="i-bcbdbaadba654d82-530" prev="i-bcbdbaadba654d82-529" who="Q5616883" next="i-bcbdbaadba654d82-531">
          <seg xml:id="i-MdFjNTz2hMT6sdzeAUyD1o">
            Hemvärnet är under starkt tryck. Det ska vi vara ärliga och säga
            när vi nu diskuterar värnplikten och allt färre årliga utbildningar
            av soldater, värnpliktiga eller ej. Det finns en oro över landet
            inom hemvärnet, och det finns förslag och synpunkter på hur ett
            bra framtida hemvärn ska kunna byggas.
          </seg>
        </u>
        <u xml:id="i-bcbdbaadba654d82-531" prev="i-bcbdbaadba654d82-530" who="Q5616883" next="i-bcbdbaadba654d82-532">
          <seg xml:id="i-2rPezuxMaT1bDgktbzHwau">
            Jag har försökt att lyssna av en del av dessa och jag har i min
            interpellation här i dag lyft fram några förslag att vara med
            i processen framöver. Jag ska följa den med stort intresse.
          </seg>
        </u>
        <u xml:id="i-bcbdbaadba654d82-532" prev="i-bcbdbaadba654d82-531" who="Q5616883">
          <seg xml:id="i-sJggKWkpkpeXby2mEgD7m">
            Sverige behöver ett starkt och bra försvar även i vår tid med
            insatsförband som huvudvolym och med nationella skyddsstyrkor
            som kompletterar och förstärker.
          </seg>
        </u>
        <note type="speaker" xml:id="i-HKMb342D2ozWTLRvDRN6nB">
          Anf. 72 Försvarsminister STEN TOLGFORS (m):
        </note>
        <u xml:id="i-bcbdbaadba654d82-533" next="i-bcbdbaadba654d82-534" who="Q984112">
          <seg xml:id="i-FWhn7xRtncaFqtu2G9BHod">
            Herr talman! Jag kan försäkra Socialdemokraterna att ni kommer
            att få rika möjligheter att rösta nej till ökad svensk solidaritet
            genom internationella insatser, till svenskt arbete internationellt
            för att sprida respekt för mänskliga fri- och rättigheter, för
            demokrati och för kvinnors rättigheter.
          </seg>
        </u>
        <u xml:id="i-bcbdbaadba654d82-534" prev="i-bcbdbaadba654d82-533" who="Q984112" next="i-bcbdbaadba654d82-535">
          <seg xml:id="i-JS7WWveyudXeriuBGbC4J2">
            Det var ett mycket intressant besked som Socialdemokraterna lämnade
            i dag, nämligen att ni är emot en ambitionsökning för internationella
            insatser en av de två huvuduppgifterna för det svenska försvaret.
            Nu är det full återgång till det gamla inom Socialdemokraterna.
            Om konservatismen har något ansikte är det Peter Hultqvists.
          </seg>
        </u>
        <u xml:id="i-bcbdbaadba654d82-535" prev="i-bcbdbaadba654d82-534" who="Q984112" next="i-bcbdbaadba654d82-536">
          <seg xml:id="i-RPDy4Aq3sDY9GHVYb5DbLK">
            Man får diskutera precis vad man vill i denna kammare, men man
            får också stå för det.
          </seg>
        </u>
        <u xml:id="i-bcbdbaadba654d82-536" prev="i-bcbdbaadba654d82-535" who="Q984112" next="i-bcbdbaadba654d82-537">
          <seg xml:id="i-8WJpGVMSK8NmW759S4vZVa">
            Kongo var för övrigt en socialdemokratiskt stödd insats som Peter
            Hultqvist nu är emot. Det är möjligt att man nu tycker att den
            var fel.
          </seg>
        </u>
        <u xml:id="i-bcbdbaadba654d82-537" prev="i-bcbdbaadba654d82-536" who="Q984112" next="i-bcbdbaadba654d82-538">
          <seg xml:id="i-HiugcwwrFq1oczd6T4L9o7">
            Åsa Lindestam hävdar att man måste ha seriösa underlag för beslut.
            Från Socialdemokraternas sida har ju hela debatten handlat om
            att föregripa de underlag som regeringen tar fram för ett nytt
            försvarsbeslut. Det har handlat om att Socialdemokraterna inte
            vill vänta på att få fram allt underlag från Försvarsberedningen
            till exempel innan man tar ställning.
          </seg>
        </u>
        <u xml:id="i-bcbdbaadba654d82-538" prev="i-bcbdbaadba654d82-537" who="Q984112" next="i-bcbdbaadba654d82-539">
          <seg xml:id="i-4jkBeLkvwzBz58V8NzZ7M5">
            Om hemvärnet är modernt och kvalificerat, vilket jag och Karin
            Åström tycker, varför vill då Socialdemokraterna slå sönder hemvärnets
            uppgifter av i dag? Varför ska man ta bort den militära uppgiften?
            Varför ska man lyfta ut hemvärnet ur insatsorganisationen? Varför
            ska man ta bort möjligheten till civilmilitär samverkan? Inte
            en gång i debatten har Karin Åström nämnt något om hemvärnets
            militära roll i insatsförsvaret. Hon har bara pratat om den civila
            uppgiften, och hon har bara pratat om regionalpolitik. Det är
            viktiga aspekter, men hon har fullständigt glömt bort den militära
            uppgiften.
          </seg>
        </u>
        <u xml:id="i-bcbdbaadba654d82-539" prev="i-bcbdbaadba654d82-538" who="Q984112">
          <seg xml:id="i-4r7ME6rvuiEj7sqihDsH7p">
            Socialdemokraterna vet inte vad de vill med hemvärnet. De vet
            att de vill ha det, men inte till vad. Vi får återkomma i nästa
            debatt och se hur Socialdemokraterna ser på hemvärnets del av
            insatsförsvaret. För oss är insatsförsvaret en kvalificerad del
            av värnet av Sverige men också en uppgift till civilmilitär samverkan.
          </seg>
        </u>
        <note xml:id="i-HL9CaJeaLuwuLrp1zwPBx3">
          Överläggningen var härmed avslutad.
        </note>
      </div>
      <div type="commentSection" xml:id="i-Y7eDF1L4LHseEqVhPuucHo">
        <note xml:id="i-DwUGRfhHxYG75NBn8Aes5A">
          10 § Hänvisning av ärende till utskott
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=67"/>
        <note xml:id="i-UQkzbVcBiRpcrJLGSoAwy6">
          Föredrogs och hänvisades
        </note>
      </div>
      <div type="commentSection" xml:id="i-4aB2fJCKmyiexGuvgPbavJ">
        <note xml:id="i-BHdD9C4ePdK8ifQpBVce8x">
          11 § Bordläggning
        </note>
        <note xml:id="i-CXKhhMPZFQpqThcTmsGcgH">
          Anmäldes och bordlades
        </note>
      </div>
      <div type="commentSection" xml:id="i-NaN4rLvDkGa9bGsPKqtaX">
        <note xml:id="i-zuwyYvvovCXmb33u8fwJU">
          12 § Anmälan om interpellationer
        </note>
        <note xml:id="i-TMkvvn41ayTj8iWDHGY2UM">
          Anmäldes att följande interpellationer framställts
        </note>
        <note xml:id="i-JQT9GvkHp384F5ifJ8w1Ew">
          den 12 maj
        </note>
        <note xml:id="i-8J5w3JSMRYVgQSExsmHrqa">
          Anne-Marie Pålsson
        </note>
        <note xml:id="i-R34S9Z59miRSGwbUAYHns4">
          Monica Green
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=68"/>
        <note xml:id="i-Eg4esPTQUjnXpk76RyUkau">
          Hans Linde
        </note>
        <note xml:id="i-QYZa9UEjD1PH7qijSJwQo">
          Monica Green
        </note>
        <note xml:id="i-Fsrwuzzza2NL1yjdEe4eXV">
          Eva-Lena Jansson
        </note>
        <note xml:id="i-Xf1BmSm1DN2BFSL3krmNFW">
          Peter Jeppsson
        </note>
        <note xml:id="i-455UQLgHFgqVe2eQod7PZ9">
          Eva-Lena Jansson
        </note>
        <note xml:id="i-7p6sfN9gDDEFP2nmkU5aV4">
          Eva-Lena Jansson
        </note>
        <note xml:id="i-NPMcwpiC1Due4zzv7y9G4h">
          Eva-Lena Jansson
        </note>
        <note xml:id="i-MEFVJHyeXMkeEhjWf9kP5J">
          Eva-Lena Jansson
        </note>
        <note xml:id="i-JkBwphQPm7aQBA38ZoZ6Mc">
          Marina Pettersson
        </note>
        <note xml:id="i-2d1wCcBqszwQRqnKVEMox7">
          Eva Johnsson
        </note>
        <note xml:id="i-E2EgnUHDpXtEgrQ7iNStYq">
          Peter Hultqvist
        </note>
        <note xml:id="i-68AwcH7kUjwtCN2ceStS47">
          Gunilla Carlsson
        </note>
        <note xml:id="i-J5tzSS1TAvzDaApbDuMsay">
          Åsa Lindestam
        </note>
        <note xml:id="i-5FgXzH7ncmYCKMeDJWcKZ4">
          Gunilla Carlsson
        </note>
        <note xml:id="i-DQba8ma8j5Tj7dxTev6gVP">
          Interpellationerna redovisas i bilaga som fogats till riksdagens
          snabbprotokoll tisdagen den 20 maj.
        </note>
      </div>
      <div type="commentSection" xml:id="i-9UNt7zGq8ZrBQBJxDLebuy">
        <note xml:id="i-8tE9nqMPdrfmoAGtRqsYij">
          13 § Anmälan om skriftligt svar på fråga
        </note>
        <pb facs="http://data.riksdagen.se/fil/065285C5-760B-4807-A5E2-208EF2138C2F#page=69"/>
        <note xml:id="i-2HDCY3sL4ABc9MuWDpkpwr">
          Anmäldes att skriftligt svar på följande fråga inkommit
        </note>
        <note xml:id="i-8LLhAoN6LVjZfBfedqSwsJ">
          den 9 maj
        </note>
        <note xml:id="i-Erw8hoCRpfNLjcinXj6GPW">
          Britta Rådström
        </note>
        <u xml:id="i-Cg4fy3BTuAAYqxeK2rEWPh" who="Q984112">
          <seg xml:id="i-3viw527zDDccegP8Unqfjo">
            Svaret redovisas i bilaga som fogats till riksdagens snabbprotokoll
            tisdagen den 20 maj.
          </seg>
        </u>
      </div>
      <div type="commentSection" xml:id="i-JM9CsUkiipC9gZn5YW3zjX">
        <note xml:id="i-QWWxK4kc7mGL6j5UtRAFG1">
          14 § Kammaren åtskildes kl. 15.55.
        </note>
        <note xml:id="i-PuvUXaHZsQ8SFwcJp94J4R">
          Förhandlingarna leddes
        </note>
        <note xml:id="i-GF8uTZR4D31kZ1u2c5HMHs">
          /Eva-Lena Ekman
        </note>
      </div>
    </body>
  </text>
</TEI>
