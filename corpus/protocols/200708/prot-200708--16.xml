<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--16</head>
          <docDate when="2007-10-25 00:00:00">2007-10-25 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2007/08:16
          </note>
          <note>
            Torsdagen den 25 oktober
          </note>
          <note>
            Kl. 14:00 - 15:03
          </note>
          <note>
            1 § Justering av protokoll
          </note>
          <note>
            Justerades protokollet för den 19 oktober.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:54
          </note>
          <note>
            Interpellation 2007/08:54 Presstödet
          </note>
          <note>
            Interpellationen kommer att besvaras tisdagen den 13 november
            2007.
          </note>
          <note>
            Skälet till dröjsmålet är resa.
          </note>
          <note>
            Lena Adelsohn Liljeroth
          </note>
          <note>
            Interpellation 2007/08:66
          </note>
          <note>
            Interpellation 2007/08:66 Försäljning av klusterbomber till USA
          </note>
          <note>
            Interpellationen kommer att besvaras tisdagen den 13 november
            2007.
          </note>
          <note>
            Skälet till dröjsmålet är utlandsresor.
          </note>
          <note>
            Ewa Björling
          </note>
          <note>
            3 § Frågestund
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Jag hälsar socialminister Göran Hägglund, näringsminister Maud
            Olofsson, statsrådet Cristina Husmark Pehrsson, statsrådet Åsa
            Torstensson och statsrådet Cecilia Malmström välkomna. Socialminister
            Göran Hägglund besvarar såväl allmänpolitiska frågor som frågor
            inom sitt eget ansvarsområde.
          </note>
          <note>
            Oljepriset och planeringen av vägar och järnvägar
          </note>
          <note type="speaker">
            Anf. 2 KARIN SVENSSON SMITH (mp):
          </note>
          <note>
            Fru talman! Vi har väg- och järnvägsplaner som håller på att
            revideras. Banverket har fått sina anslag nedskurna med så mycket
            att 71 olika projekt har stoppats upp. Det har inte funnits någon
            kompensation för ökade kostnader. När planeringen för dessa vägar
            och järnvägar gjordes byggde det på att oljepriset var 24 dollar
            fatet och skulle vara så framöver.
          </note>
          <note>
            Vilken förväntan finns på oljepriset framöver? Det har stor betydelse
            för vilka trafikvolymer man planerar för.
          </note>
          <note>
            24 dollar fatet var rätt länge sedan. Det är ovanligt att en
            vara som minskar i omfång inte ökar i pris. Jag skulle vilja veta
            vad Åsa Torstensson menar att man ska tänka på när man planerar
            för vägvolymer och järnvägsvolymer i framtiden.
          </note>
          <note type="speaker">
            Anf. 3 Statsrådet ÅSA TORSTENSSON (c):
          </note>
          <note>
            Fru talman! Det är en intressant fråga som Karin Svensson Smith
            ställer med tanke på att de investeringar som sker i dag, enligt
            den plan fram till 2015 med ekonomiska ramar som Karin Svensson
            Smith, Socialdemokraterna och Miljöpartiet angav, inte räcker.
            Det gör att den investering som skulle ha skett på järnväg och
            väg i dagsläget inte har den volym som många har trott.
          </note>
          <note>
            Arbetet i regeringen pågår i syfte att blicka framåt mot 2019.
            I det sammanhanget ska vi ha en omvärldsanalys av vad det är för
            trafikvolym vi ska ha och vad vi ska ha för smarta lösningar på
            infrastrukturen så att järnväg, väg och hamnstrukturer har en
            bra samverkan och därmed en bra logistik och smarta transportflöden
            i landet.
          </note>
          <note type="speaker">
            Anf. 4 KARIN SVENSSON SMITH (mp):
          </note>
          <note>
            Fru talman! Jag noterar att statsrådet inte svarade på huruvida
            man tror att oljepriset kommer att gå tillbaka till 24 dollar
            fatet. Det har stor betydelse för volymen och om man tänker sig
            mer på järnvägar eller vägar.
          </note>
          <note>
            I er proposition står det att ni ska ändra i förhållande till
            nuvarande plan såtillvida att utrymmet för väginvesteringar ska
            öka. Jag undrar hur det går ihop med regeringens ambitioner att
            ha en ansvarsfull klimatpolitik.
          </note>
          <note>
            Jag undrar också om ministern kan säga om värdet på koldioxid
            kommer att förändras? Enligt nuvarande planer räknar man kostnaden
            för ett kilo koldioxid till 1 krona och 50 öre. Det finns ingen
            ekonom som någonsin tror att miljöskadorna kommer att kosta så
            lite. Har ministern för avsikt att ändra på detta värde?
          </note>
          <note type="speaker">
            Anf. 5 Statsrådet ÅSA TORSTENSSON (c):
          </note>
          <note>
            Fru talman! Först och främst ska jag vara jättetydlig vad gäller
            regeringens ambitioner. De är att minska de regionala klyftorna
            i landet. Då handlar det mycket om att skapa bättre vägstandard
            i alla delar av landet. Det är därför vi lägger resurser på vägunderhåll
            på enskilda vägar för att skapa bättre vägar i landet. Vi är för
            vägar. Däremot är vi emot miljöutsläpp, och därför vidtar vi också
            åtgärder för att skapa bättre trafikflöden mellan gods och arbetspendling.
            Därmed satsar vi också framgent på att hitta smarta lösningar
            för övergångar mellan väg, järnväg och sjöfart, vilket är en inriktning
            för att möta de stora klimatutmaningarna.
          </note>
          <note>
            Pensionärernas ekonomiska situation
          </note>
          <note type="speaker">
            Anf. 6 YLVA JOHANSSON (s):
          </note>
          <note>
            Fru talman! Min fråga är till socialminister Göran Hägglund som
            har ansvar för de allmänna frågorna.
          </note>
          <note>
            Under många års tid har vi haft reallöneutveckling i Sverige.
            Det har varit en mycket positiv utveckling. Samtidigt har pensionärerna
            fått se att deras pensioner inte har ökat i samma takt. Klyftan
            mellan löntagare och pensionärer har ökat.
          </note>
          <note>
            Alliansregeringen har under det år som man har regerat vidtagit
            en rad åtgärder som har ökat klyftorna mellan löntagare och pensionärer.
            Man har infört en särskild skatt eller ett särskilt skatteavdrag,
            hur man nu vill formulera det. Men det är högre skatt på samma
            inkomster för den som är pensionär än för den som arbetar. Det
            har blivit dyrare att ha bil. Det har sagts att det är för att
            finansiera sjukförsäkringen som pensionärer inte har. För många
            har det blivit dyrare att ha hus. 200 000 hushåll får högre fastighetsskatt.
            Många av dem är pensionärer. Bensinen har blivit dyrare. Det kan
            man göra avdrag för om man arbetspendlar, vilket pensionärer inte
            gör.
          </note>
          <note>
            Vilka åtgärder tänker regeringen vidta för att ge pensionärerna
            mer i plånboken?
          </note>
          <note type="speaker">
            Anf. 7 Socialminister GÖRAN HÄGGLUND (kd):
          </note>
          <note>
            Fru talman! Ylva Johansson tar upp en mycket viktig fråga. Hur
            säkerställer vi att vi har en bra och stigande nivå på pensionerna
            för våra äldre medborgare? En första grund för att ha en positiv
            utveckling är att vi har många människor i arbete som gör att
            vi kan få en hög ekonomisk tillväxt och att vi har en ekonomi
            som är i växande. Med fler människor i utanförskap försvåras möjligheterna
            att säkerställa pensionerna för framtiden. Därför har regeringens
            inriktning under den första tiden av mandatperioden varit att
            få fler människor i arbete. Vi har vidtagit en lång rad åtgärder
            i syftet att säkerställa en positiv utveckling av pensionerna
            framöver.
          </note>
          <note>
            Regeringen kommer under den senare delen av mandatperioden att
            arbeta ytterligare för att utifrån de förutsättningar vi får förstärka
            situationen för grupper som riskerar att hamna efter.
          </note>
          <note type="speaker">
            Anf. 8 YLVA JOHANSSON (s):
          </note>
          <note>
            Fru talman! Det är jättebra att allt fler människor arbetar.
            Det är en glädje som vi delar och en positiv utveckling för Sverige.
            Men det ger inte mer pengar i plånboken för dem som är pensionärer
            i dag. De flesta av dagens pensionärer har pension enligt det
            gamla systemet som följer konsumentprisindex. Vi är inte emot
            att fler arbetar, men det är inte ett svar till dagens pensionärer.
          </note>
          <note>
            Ni i regeringen, Göran Hägglund, har prioriterat andra grupper.
            Ni har till exempel avskaffat förmögenhetsskatten, vilket ger
            mer pengar till miljonärer. Samtidigt får pensionärer bara se
            ökade avgifter och inga ökade inkomster i något avseende. Vi socialdemokrater
            tycker att det är viktigare att ge pengar till pensionärerna än
            till miljonärerna. Frågan kvarstår: Vad tänker alliansregeringen
            göra för att dagens pensionärer ska få mer pengar i plånboken
            att röra sig med?
          </note>
          <note>
            (Applåder)
          </note>
          <note type="speaker">
            Anf. 9 Socialminister GÖRAN HÄGGLUND (kd):
          </note>
          <note>
            Fru talman! Jag är ledsen, men jag behöver komma tillbaka till
            att under en lång följd av år under en tidigare regering har vi
            haft alltför många människor som har stått vid sidan av arbetsmarknaden.
            Det leder till att vi långsiktigt får svåra problem att klara
            utvecklingen för vårt lands pensionärer.
          </note>
          <note>
            Svenska folket valde en ny regering för att få fler människor
            i arbete, och vi har tagit många viktiga beslut i det sammanhanget.
            Det handlar till exempel om att avskaffa förmögenhetsskatten för
            att få fler företag och fler jobb i vårt land. Jobbskatteavdraget
            syftar till att underlätta för människor att komma i arbete. Allt
            detta är alldeles nödvändigt för att vi ska kunna säkerställa
            en god ekonomisk utveckling också för pensionärerna.
          </note>
          <note>
            Skulle vi göra som den tidigare regeringen, nämligen avstå från
            att vidta de rätta åtgärderna, kommer vi att få en situation där
            vi inte har något annat att fördela än ständiga nedskärningar.
            Det är inte den utveckling vi vill ha. Därför bygger vi under
            för framtiden och planerar att återkomma för pensionärerna.
          </note>
          <note>
            Arbetsmarknaden för nyligen rehabiliterade
          </note>
          <note type="speaker">
            Anf. 10 LENNART LEVI (c):
          </note>
          <note>
            Fru talman! Min fråga är till Cristina Husmark Pehrsson. Den
            anknyter till vad socialministern sade alldeles nyss.
          </note>
          <note>
            Det är riktigt att vi har ett tungt arv med oss från den förra
            regeringen i form av över en halv miljon förtidspensionärer. Det
            är sant att kostnaden för dem fram till ålderspensioneringen ligger
            på över 700 miljarder kronor; det är alltså en häftig summa.
          </note>
          <note>
            Det är sant att unga förtidspensionärer inte minskar i antal
            utan just nu ökar i åldersgruppen 2039 år. Det är mycket oroande
            att så sker.
          </note>
          <note>
            Det är också sant att rehabilitering lönar sig. Jag är medveten
            om att regeringen avser att satsa 3,4 miljarder kronor bland annat
            på medicinsk rehabilitering.
          </note>
          <note>
            Min fråga gäller vad som händer efter det. När folk är rehabiliterade,
            vilka jobb ska de gå till? Hur skapar man en alternativ arbetsmarknad?
          </note>
          <note type="speaker">
            Anf. 11 Statsrådet CRISTINA HUSMARK PEHRSSON (m):
          </note>
          <note>
            Fru talman! Tack för frågan.
          </note>
          <note>
            Rehabilitering har varit en bristvara i det här landet. Många
            personer som har fått en sjukskrivning har befunnit sig i långa
            passiva sjukskrivningar. Efter ett år ska Försäkringskassan ha
            prövat om de möjligtvis ska ha sjuk- och aktivitetsersättning
            eller en förtidspension. Den prövningen tänker vi ta bort.
          </note>
          <note>
            Riksrevisionen har sett efter hur det står till med landets förtidspensionärer.
            De har skrivit en rapport som heter Förtidspension utan återvändo
            1 procent kommer tillbaka.
          </note>
          <note>
            Vi satsar 3,4 miljarder kronor på en rehabilitering och på företagshälsovård
            för att göra saker och ting i tid. Vi ger Försäkringskassan 700
            miljoner kronor extra nästa år för att de ska kunna arbeta bland
            annat med ohälsan. Vi ger incitament såväl till dem som har befunnit
            sig länge i sjukskrivning och sjuk- och aktivitetsersättning som
            till arbetsgivare som får en stimulans för att vilja, kunna och
            våga anställa personer som har någon form av arbetshandikapp eller
            har varit borta länge från arbetsmarknaden.
          </note>
          <note type="speaker">
            Anf. 12 LENNART LEVI (c):
          </note>
          <note>
            Fru talman! Jag tackar socialförsäkringsministern för det beskedet.
            Jag hade väntat mig det, och är glad över det.
          </note>
          <note>
            Jag vill foga en fråga till den tidigare. Det handlar om finansiell
            samordning. Jag vet att det finns en farlig benägenhet att olika
            myndigheter spelar svartepetter, en nånannanism. Det är alltid
            någon annan som ska betala. Så länge någon annan gör det är allt
            frid och fröjd, men inte vi.
          </note>
          <note>
            Jag är rädd att en samlokalisering under samma tak av Försäkringskassan
            och arbetsförmedlingen inte räcker. Att det är samma tak är bra,
            men om det var samma institutionella tak skulle det troligen leda
            längre.
          </note>
          <note>
            I Centerpartiet har vi idéer om en mer utvecklad finansiell samordning
            och kanske någon form av institutionell samordning. Vad anser
            socialförsäkringsministern om det?
          </note>
          <note type="speaker">
            Anf. 13 Statsrådet CRISTINA HUSMARK PEHRSSON (m):
          </note>
          <note>
            Fru talman! Att vi behöver samverka är självklart helt riktigt.
            Jag vet inte om vi ska gå den väg som Norge har gjort där man
            har slagit ihop arbetsförmedling och försäkringskassa i en så
            kallad NAV-myndighet. Jag vet inte om vi ska börja med de stora
            gigantiska klossarna. Låt oss fundera på det. Men låt oss också
            börja på lokal, regional nivå. Det handlar om att Försäkringskassan
            och arbetsförmedlingen måste samarbeta på olika sätt. Därför måste
            vi ha samma uttryck för samma sak. Arbetsförmågan är en sådan
            sak. Ord ska betyda samma sak på båda ställena, annars blir det
            just så som frågeställaren säger: Man bollas från den ena myndigheten
            till den andra.
          </note>
          <note>
            Finsam med fyra aktörer, försäkringskassa, arbetsförmedling,
            hälso- och sjukvård och kommunen, är en sådan aktör som ska hjälpa
            tillbaka personer som har stått länge i sjukskrivning eller förtidspension.
          </note>
          <note>
            Nu ger regeringen möjlighet att bidra med olika mycket pengar
            till de försöken.
          </note>
          <note>
            EU:s nya reformfördrag
          </note>
          <note type="speaker">
            Anf. 14 JACOB JOHNSON (v):
          </note>
          <note>
            Fru talman! Jag har en fråga till EU-minister Cecilia Malmström
            med anledning av EU:s nya reformfördrag.
          </note>
          <note>
            Vår EU-minister har en statsvetenskaplig bakgrund. Det är en
            fördel nu när fördraget först ska undertecknas av regeringscheferna
            och sedan ratificeras nästa år. Statsvetare utgår ofta från demokrati-
            och maktaspekten när samhällsförändringar ska analyseras.
          </note>
          <note>
            För det första undrar jag hur ökade maktbefogenheter för olika
            EU-institutioner, till exempel när det gäller inrikesfrågor, kan
            kombineras med påståendet att fördraget innebär ökad makt i de
            nationella parlamenten.
          </note>
          <note>
            För det andra undrar jag hur svenska väljare ska kunna ställa
            ansvariga beslutsfattare till ansvar inom dessa inrikespolitiska
            frågor när beslutandemakten flyttas från Sveriges riksdag till
            Europeiska unionen.
          </note>
          <note type="speaker">
            Anf. 15 Statsrådet CECILIA MALMSTRÖM (fp):
          </note>
          <note>
            Fru talman! Tack för frågan.
          </note>
          <note>
            Det finns ett växande antal frågor i vår värld i dag som vi inte
            kan lösa på egen hand, vare sig i Sveriges riksdag med all respekt
            för ledamöterna här eller på lägre nivå. Problemen är gränsöverskridande
            och måste därför lösas gränsöverskridande.
          </note>
          <note>
            De stora förändringarna i maktbefogenheter i det nya fördraget
            som vi kom överens om förra veckan handlar om det polisiära området
            och samarbete när det gäller brottsbekämpning. Vi ser ett växande
            problem. Stora ligor härjar över Europas gränser. De begår sina
            brott i ett land, planerar det i ett annat, utför det i ett tredje
            och har pengarna i ett fjärde. Då måste vi ha möjlighet att samarbeta
            med de polisiära myndigheterna.
          </note>
          <note>
            Med det nya fördraget får vi ett bättre verktyg att göra det.
            Dessutom förstärks riksdagens möjlighet att påverka frågorna genom
            att man lägger in ett slags spärr eller subsidiaritetskontroll,
            som jag vet att riksdagen har jobbat med under en längre tid,
            för att kunna tala om för kommissionen när man lägger fram för
            klåfingriga förslag.
          </note>
          <note>
            Det är en förstärkning i det nya fördraget jämfört med det som
            gäller nu.
          </note>
          <note type="speaker">
            Anf. 16 JACOB JOHNSON (v):
          </note>
          <note>
            Fru talman! Vi anser att reformfördraget ändrar det svenska EU-medlemskapet
            i grunden så att det innebär en förändring av den svenska grundlagen.
            Vi driver av den anledningen att svenska folket ska få sig den
            här frågan underställd i en folkomröstning.
          </note>
          <note>
            Regeringen vill ju inte lyssna på det, utan vill ta fram frågan
            i riksdagen. Därför vill jag veta hur regeringen tänker se till
            att denna förändring av det svenska statsskicket kommer svenska
            folket till del. Med andra ord: Hur ska ratificeringen med remissrunda
            äga rum för att åstadkomma största möjliga folkliga förankring?
          </note>
          <note type="speaker">
            Anf. 17 Statsrådet CECILIA MALMSTRÖM (fp):
          </note>
          <note>
            Fru talman! Att Jacob Johnson och hans parti inte gillar det
            nya fördraget är inte förvånande. Ni har väl inte gillat något
            fördrag som kommer från Europeiska unionen. Det är ingen förändring
            i sak.
          </note>
          <note>
            Lagrådet tittade på det förra konstitutionella fördraget och
            konstaterade att det inte var en sådan maktöverföring att det
            påverkade det svenska konstitutionella skicket. Detta fördrag,
            som är en mindre förändring men i huvudsak det konstitutionella
            fördraget, kommer också att gå till Lagrådet för remiss och uttalande.
            Det kommer att bli en departementspromemoria som pågår nu. Det
            kommer att bli en lagrådsremiss. Sedan blir det en proposition
            till Sveriges riksdag där riksdagsledamöterna kan ta del av detta.
          </note>
          <note>
            Vi försöker från regeringens sida inte minst jag själv att vara
            ute och prata om det här fördraget och diskutera och resonera
            i skolklasser och olika offentliga sammanhang. Jag var i går i
            Visby och pratade på ett offentligt möte i biblioteket. Det kom
            mycket folk. Jag har varit i flera städer i landet och kommer
            att fortsätta med det och samtala och resonera med svenska folket
            om konsekvenserna av det nya fördraget.
          </note>
          <note>
            En långsiktig energipolitik
          </note>
          <note type="speaker">
            Anf. 18 BERIT HÖGMAN (s):
          </note>
          <note>
            Fru talman! Jag vill ställa en fråga till näringsminister Maud
            Olofsson.
          </note>
          <note>
            Energifrågan är ju en viktig hörnsten i vår klimatpolitik. Jag
            noterar att statsrådet är på väg till Kina för att marknadsföra
            svensk energiteknik.
          </note>
          <note>
            Det är uppenbart för oss alla, oavsett om vi verkar inom politiken
            eller näringslivet, att det saknas en långsiktig strategi och
            en långsiktig energipolitik. Den energiöverenskommelse som finns
            mellan alliansens partier har ju lett till att lamslå energipolitiken
            i stället för att stimulera energipolitiken. Det saknas långsiktiga
            spelregler.
          </note>
          <note>
            Min fråga är: Vad har näringsministern för avsikt att göra? När
            kommer en plan? När kommer besked om en långsiktig energipolitik
            som också inkluderar hanteringen av kärnkraften?
          </note>
          <note type="speaker">
            Anf. 19 Näringsminister MAUD OLOFSSON (c):
          </note>
          <note>
            Fru talman! Tack för frågan! Att energifrågan är viktig håller
            jag med om. Jag tror att det är den fråga som jag diskuterar mest
            när jag reser i landet och runt om i världen. Det händer mycket
            intressant i Sverige som man i andra delar av världen är intresserad
            av.
          </note>
          <note>
            Att alliansöverenskommelsen om energipolitiken skulle lamslå
            svensk energipolitik håller jag inte med om. Är det någonting
            som händer nu så är det att det sker mycket stora investeringar
            i Sverige, och det kommer att leda till att vi kommer att ha ett
            överskott av energi framemot 2010, vilket har lugnat stora delar
            av basindustrin. Många inom basindustrin är beroende av att få
            en säker energitillförsel. Anledningen till det är att vi har
            en mindre konfliktyta när det gäller energipolitiken därför att
            klimatfrågan är det överordnade i detta sammanhang.
          </note>
          <note>
            Vi väntar nu på den energiöverenskommelse som man har kommit
            överens om inom EU för att se vad den får för ytterligare konsekvenser
            för svenskt vidkommande.
          </note>
          <note>
            Jag hoppas att denna fråga ska tolkas som en invit från Socialdemokraterna
            om att vara med i den långsiktiga diskussionen.
          </note>
          <note type="speaker">
            Anf. 20 BERIT HÖGMAN (s):
          </note>
          <note>
            Fru talman! Den energipolitik som regeringen nu bedriver handlar
            om nedskärning i fråga om rådgivning och alldeles för lite pengar
            till forskning och därmed det som blir långsiktigt. Dessutom gömmer
            ni er bakom EU i stället för att visa att Sverige även fortsättningsvis
            kan gå före, precis som vi gjorde under den socialdemokratiska
            regeringens tid. Det är därför som vi möjligtvis kan få ett överskott
            av energi framåt 2010.
          </note>
          <note>
            Vi satsar 3,4 miljarder mer än regeringen på energipolitiken,
            bland annat på ett brett forsknings- och investeringsprogram.
          </note>
          <note>
            Min fråga blir därför: Är Maud Olofsson beredd att gå med på
            de socialdemokratiska förslagen? I så fall är det naturligtvis
            väldigt bra.
          </note>
          <note type="speaker">
            Anf. 21 Näringsminister MAUD OLOFSSON (c):
          </note>
          <note>
            Fru talman! Berit Högmans formulering är lite underlig när hon
            säger att vi gömmer oss bakom EU. Det är tvärtom. Sverige och
            den svenska regeringen har varit pådrivande i fråga om EU:s målsättningar.
            Det är vi som har drivit fram de höga ambitionerna om att vi ska
            20 procent förnybar energi, att vi ska minska energiförbrukningen
            med 20 procent och att vi ska ha 10 procent biobränsle. Det har
            Sverige drivit på likaväl som de stora klimatmålen.
          </note>
          <note>
            Det som har skett och sker efter maktskiftet är att de investerare
            som vi har säger: Nu vet vi att vi kan sikta på framtiden, nu
            vet vi hur de långsiktiga spelreglerna ser ut, och därför vågar
            vi investera.
          </note>
          <note>
            Det som vi också försöker göra är att hjälpa alla som vill investera
            i vindkraftsanläggningar, i kraftvärmeanläggningar och annat genom
            att snabba på tillståndsprocessen som har varit otroligt krånglig
            förut och som Socialdemokraterna själva har bidragit till att
            göra krånglig. Denna tillståndsprocess måste snabbas på så att
            vi får fram dessa investeringar.
          </note>
          <note>
            Utöver det har vi program både i små och i stora företag för
            energirådgivning på en högre nivå än den tidigare regeringen hade
            för att minska energiförbrukningen.
          </note>
          <note>
            Förebyggande arbetsmiljöarbete
          </note>
          <note type="speaker">
            Anf. 22 ULF HOLM (mp):
          </note>
          <note>
            Fru talman! Min fråga är av allmänpolitisk natur, och jag vänder
            mig därför till Göran Hägglund. Vi har talat mycket om sjukskrivningar,
            förtidspensioneringar och så vidare i dag. Ett av de viktigaste
            förslagen är väl trots allt att försöka förebygga att folk blir
            sjuka och slits ut på arbetsplatserna.
          </note>
          <note>
            Vi fick denna vecka en rapport från Sif och HTF om att hälften
            av företagen i Sverige bryter mot arbetsmiljölagen. De har inget
            förebyggande arbetsmiljöarbete för att förebygga förslitningsskador.
            Det gäller tjänstemän men också inom sjukvården där många kvinnor
            i dag slits ut på grund av tunga lyft och så vidare.
          </note>
          <note>
            Samtidigt drar regeringen i sin budget förra året och i år ned
            väldigt mycket på Arbetsmiljöverkets anslag närmare 100 miljoner.
            Man har tagit bort 100 arbetsmiljöinspektörer.
          </note>
          <note>
            Hur menar regeringen att ett bra arbetsmiljöarbete ska ske i
            Sverige för att man ska förebygga sjukdomar och förslitningsskador
            i arbetslivet?
          </note>
          <note type="speaker">
            Anf. 23 Socialminister GÖRAN HÄGGLUND (kd):
          </note>
          <note>
            Fru talman! Den fråga som Ulf Holm tar upp är av väldigt stor
            betydelse ekonomiskt, vilket möjligen kan sägas vara mindre viktigt
            än den rent mänskliga aspekten på det som handlar om att skapa
            en arbetsmiljö som är sådan att vi inte slits ut eller skadas
            utan att vi får goda arbetsförhållanden.
          </note>
          <note>
            Vi har tyvärr en sådan situation inom offentlig sektor, och det
            är våra kolleger inom våra respektive partier som i någon mening
            är de högsta ansvariga arbetsgivarna där och har ett särskilt
            ansvar som inte tas riktigt fullt ut. Vi i de politiska partierna
            och i de politiska instanserna har ett ansvar för att se till
            att vi skapar sådana arbetsförhållanden i till exempel vårdsektorn
            så att alla kan klara sitt arbete långsiktigt och inte riskera
            att drabbas av sjukdom eller skador till följd av det.
          </note>
          <note>
            Regeringen är naturligtvis väldigt angelägen om att vi upprätthåller
            de arbetsmiljöregler som finns, att vi har ett bra skydd för de
            anställda och att vi kan slå ned på de missförhållanden som förekommer.
          </note>
          <note type="speaker">
            Anf. 24 ULF HOLM (mp):
          </note>
          <note>
            Fru talman! Vi har tydligen samma uppfattning om problemet. Men
            frågan gäller lösningarna. Jag vill skapa en arbetsmarknad där
            alla kan vara med och som kanske går i olika takt, och där vi
            har en arbetsmiljöinspektion och arbetsmiljölagar som gör att
            vi förhindrar att folk slits ut på arbetsmarknaden.
          </note>
          <note>
            Jag får det inte att gå ihop när man säger att man vill skära
            ned på anslagen till Arbetsmiljöinspektionen och så vidare samtidigt
            som man säger att man jobbar jättemycket med detta. Jag får inte
            ihop den ekvationen.
          </note>
          <note>
            Nu när fler och fler människor är ute i arbetslivet, vilket är
            bra, skär ni ned på anslagen. Vem ska göra inspektionerna? Vem
            ska ta ansvar för det systematiska förebyggande arbetsmiljöarbetet?
          </note>
          <note type="speaker">
            Anf. 25 Socialminister GÖRAN HÄGGLUND (kd):
          </note>
          <note>
            Fru talman! Jag tror att det är viktigt att slå fast att de som
            har ansvaret är arbetsgivarna. Det är vi som arbetsgivare som
            har ansvaret när det är fråga om offentlig sektor, och det är
            privata arbetsgivare som har ansvaret när det är fråga om privat
            sektor, och myndigheter ska följa upp, ha tillsyn och slå ned
            på det som inte fungerar. Dessa myndigheter ska naturligtvis ha
            tillräckliga resurser för att kunna utföra sitt arbete.
          </note>
          <note>
            Vi har haft en situation då jättemånga människor genom åren har
            gått från arbete till sjukskrivning och ibland till förtidspensionering.
            Den utvecklingen är regeringen mycket angelägen om att vända.
            I det sammanhanget det har förts resonemang om det tidigare här
            under frågestunden satsar regeringen stort på rehabilitering och
            uppföljning. Väldigt mycket handlar om att man får ett väl fungerande
            samspel också med den företagshälsovård som står i nära samarbete
            med arbetsgivaren och som känner den lokala arbetsplatsen utan
            och innan.
          </note>
          <note>
            Tillgängligheten till sjukvården
          </note>
          <note type="speaker">
            Anf. 26 FINN BENGTSSON (m):
          </note>
          <note>
            Fru talman! Min fråga går till socialministern inom ramen för
            hans ansvarsområde hälso- och sjukvård.
          </note>
          <note>
            Health Consumer Powerhouse är ett av Europas ledande analys-
            och informationsföretag när det gäller hälso- och sjukvårdsinformation
            för vårdkonsumenter. Med filosofin att en aktiv vårdkonsument
            är bättre än en passiv patient genomför man omfattande årliga
            jämförelser i Europa av bland annat väntetider, service, inflytande,
            vårdkvalitet och informationstillgång som man sedan sammanfattar
            i ett vårdkonsumentindex. Resultatet för 2007 är nu klart och
            visar tyvärr att Sverige liksom tidigare år är extremt eftersatt
            vad gäller tillgänglighet till vården.
          </note>
          <note>
            I 16 av 29 europeiska länder träffar man en läkare samma dag,
            men i Sverige är man i strykklass tillsammans med bara fyra andra
            länder.
          </note>
          <note>
            Allra sämst betyg får vi också för exempelvis parametrarna att
            få träffa en specialist, att få tillgång till en icke-akut operation
            inom tre månader och att få en beställd skiktröntgen utförd inom
            en vecka. Det är uppenbart att vårdgarantin fullständigt har fallerat
            i vårt land.
          </note>
          <note>
            Min fråga till statsrådet är hur han och regeringen avser att
            åtgärda detta tragiska facit av en långvarig socialdemokratisk
            sjukvårdspolitik.
          </note>
          <note type="speaker">
            Anf. 27 Socialminister GÖRAN HÄGGLUND (kd):
          </note>
          <note>
            Fru talman! Den fråga som Finn Bengtsson tar upp är det kanske
            allra tydligaste problemet inom svensk hälso- och sjukvård. Den
            undersökning som Finn Bengtsson redovisar är en i raden som visar
            att människor i Sverige i regel är hyggligt nöjda med den vård
            som de får men att vägen fram till den vården ofta är alldeles
            för lång och mödosam. Man måste alltså vänta väldigt länge innan
            man får tillfälle att träffa läkare eller annan relevant sjukvårdspersonal.
          </note>
          <note>
            Detta är en av de viktigaste uppgifterna för regeringen på det
            sociala området, nämligen att ta itu med den bristande tillgängligheten.
            För den sakens skull vill vi bland annat stärka vårdgarantin,
            alltså stärka patientens ställning i vården gentemot de system
            som finns uppbyggda. Det handlar om att arbeta mer med öppna jämförelser
            för att få ett bättre underlags- och jämförelsematerial för att
            kunna förbättra för dem som av någon anledning inte kan leverera
            lika goda resultat som andra. Det handlar allmänt om att förstärka
            patientens ställning på olika sätt.
          </note>
          <note type="speaker">
            Anf. 28 FINN BENGTSSON (m):
          </note>
          <note>
            Fru talman! Tack för svaret, socialministern! En av de första
            åtgärderna som socialdemokratin vidtog när man tog makten 1994
            var att avskaffa den fria etablereringsrätten för legitimerad
            hälso- och sjukvårdspersonal. Enligt alla undersökningar som visar
            på en ökad effektivitet i patientvårdgivar-mötet är en större
            mångfald av konkurrerande yrkesutövare ett viktigt inslag.
          </note>
          <note>
            Avser socialministern och regeringen att göra någonting åt till
            exempel den brist som vi har när det gäller ersättnings- och etableringsmöjligheter
            i Sverige? Det är en brist när det gäller att få legitimerad sjukvårdspersonal
            att lättare efter eget huvud bedriva sitt eget arbete med en friare
            etableringsrätt, särskilt inom de specialiteter där vi har en
            allvarlig brist i dag och där tillgängligheten är den allra sämsta.
          </note>
          <note type="speaker">
            Anf. 29 Socialminister GÖRAN HÄGGLUND (kd):
          </note>
          <note>
            Fru talman! Jag tror att Finn Bengtsson sätter fingret på några
            viktiga områden som bör bli föremål för åtgärder. En sådan handlar
            om en fri etableringsrätt inom primärvården. Där förbereder regeringen
            förslag. Det handlar om de så kallade ersättningsetableringarna,
            alltså om läkare och andra vårdgrupper som går på ett gammalt
            avtal och som tidigare varit förhindrade att överlåta sin praktik
            till andra. Där avser regeringen att lägga fram ett förslag som
            är sådant att det blir möjligt för andra att ta över den verksamheten
            och som i regel leder till stor kontinuitet i verksamheten och
            en god tillgänglighet för patienterna.
          </note>
          <note>
            Jag tror också att det handlar om att vi förstärker läkarutbildningen.
            I jämförelse med 2006 innebär 2008 års budget att vi ökar antalet
            platser i läkarutbildningen med i storleksordningen 10 procent,
            vilket jag tror är betydelsefullt.
          </note>
          <note>
            Vi måste också bli bättre på att ta i anspråk personer med en
            utbildning från andra länder.
          </note>
          <note>
            Satsningar på kollektivtrafiken i Stockholm
          </note>
          <note type="speaker">
            Anf. 30 CHRISTINA AXELSSON (s):
          </note>
          <note>
            Fru talman! Jag tänker ställa en fråga till infrastrukturminister
            Åsa Torstensson.
          </note>
          <note>
            Effekterna av trängselskatten märks inte lika tydligt i den här
            regionen när man bor och lever här som det gjorde när vi socialdemokrater
            tillsammans med Vänsterpartiet och Miljöpartiet för ett år sedan
            genomförde försöket.
          </note>
          <note>
            Det kan bero på att det inte görs så stora satsningar på kollektivtrafiken
            som tidigare och på att många av de infartsparkeringar som då
            fanns inte längre finns. Dessutom hämmar de skatter som regeringen
            lägger på den vägburna kollektivtrafiken också en utökad trafik.
          </note>
          <note>
            Jag vill därför fråga infrastrukturministern på vilket sätt den
            moderatledda regeringen är beredd att se till att kostnadsspiralen
            för kollektivtrafiken bryts så att vi får fler resenärer som åker
            klimatsmart det vill säga tillsammans, kollektivt.
          </note>
          <note type="speaker">
            Anf. 31 Statsrådet ÅSA TORSTENSSON (c):
          </note>
          <note>
            Fru talman! Det är en intressant fråga som Christina Axelsson
            några gånger har ställt till mig. Jag tror att det är viktigt
            för stockholmarna att förstå att det är alliansregeringen som
            satsar på den spårbundna trafiken i Stockholm. Det är vi som under
            2007 lägger nya resurser på underhåll av järnvägsspåren i Stockholm
            just för att underlätta för pendlarna när det gäller möjligheterna
            att veta när tågen avgår och när tågen kommer tillbaka.
          </note>
          <note>
            Vi fortsätter med den satsningen under 2008, medan Socialdemokraterna
            över huvud taget inte har lagt någon energi på att sköta underhållet
            av den järnväg och de spår som stockholmarna dagligen möter. Det
            är ju förseningar just på grund av att underhållet inte har skötts.
          </note>
          <note type="speaker">
            Anf. 32 CHRISTINA AXELSSON (s):
          </note>
          <note>
            Fru talman! Jag pratade om den vägburna kollektivtrafiken där
            man inför flera skatter. Men vad gäller spårtrafiken var det ju
            den här regeringen som för ett år sedan satte stopp för byggandet
            av Citybanan. Det ska vi väl också komma ihåg när vi pratar om
            satsningar på spårtrafiken.
          </note>
          <note>
            Det är en sorgens dag för kollektivtrafiken sade Svenska Bussbranschens
            Riksförbund när årets budgetproposition lades fram.
          </note>
          <note>
            Eftersom den moderatledda regeringen har beslutat att kompensera
            jord- och skogsbruket för de ökningar av koldioxidskatten som
            blir och eftersom privatbilisterna får höjda reseavdrag och dieselbilarna
            får sänkt fordonsskatt frågar jag igen: På vilket sätt ämnar infrastrukturministern
            stimulera till att fler åker klimatsmart tillsammans, kollektivt?
          </note>
          <note type="speaker">
            Anf. 33 Statsrådet ÅSA TORSTENSSON (c):
          </note>
          <note>
            Fru talman! Den här regeringens största ambition och mycket tydliga
            politiska inriktning är att prioritera just klimatfrågan, något
            som den tidigare regeringen Socialdemokraterna samt Miljöpartiet
            och Vänstern inte mäktat med.
          </note>
          <note>
            Vi höjer alltså skatten på det som är miljönegativa utsläpp,
            och vi förstärker när det gäller att byta ut den gamla bilparken
            i Sverige.
          </note>
          <note>
            Vidare tror jag att det är viktigt att se att man när det gäller
            våra bussar också väljer att satsa på bättre bränslen och på effektiva
            motorer. Jag tror att det för kollektivtrafiken som bransch är
            viktigt att ta sig an den stora utmaningen, för utsläpp av miljöfarliga
            partiklar kommer att kosta. Jag tror att den här regeringen med
            sina miljö- och klimatinitiativ mycket tydligt har visat på effekterna
            av en effektiv skattepolitik.
          </note>
          <note>
            Utredningarna om hamnar och kombiterminaler
          </note>
          <note type="speaker">
            Anf. 34 HANS STENBERG (s):
          </note>
          <note>
            Fru talman! Också jag har en fråga till infrastrukturminister
            Åsa Torstensson.
          </note>
          <note>
            Bengt Owe Birgersson presentade nyligen sina utredningar om kombiterminaler
            och om prioriterade hamnar. Innehållet i de två utredningarna
            är centralt för möjligheterna att använda vårt transportsystem
            så effektivt som möjligt.
          </note>
          <note>
            Men nu krävs det både politiska beslut och ekonomiska resurser
            för att förslagen ska få genomslag i verkligheten. Därför är det
            oroande att varken Vägverket eller Banverket i dag har de ekonomiska
            resurser som krävs för att genomföra nödvändiga investeringar
            i anslutning till hamnarna och kombiterminalerna. Ännu mer oroande
            är att det cirkulerar uppgifter om att hamn- och kombiterminalutredningarna
            inte kommer att finnas med i den planerade infrastrukturpropositionen.
          </note>
          <note>
            Jag vill därför fråga vad Åsa Torstensson kommer att göra dels
            för att se till att de här utredningarna kommer med när en sammanhållen
            infrastrukturpolitik presenteras, dels för att ekonomiska resurser
            avsätts också till genomförandet.
          </note>
          <note type="speaker">
            Anf. 35 Statsrådet ÅSA TORSTENSSON (c):
          </note>
          <note>
            Fru talman! Tack för frågan, Hans Stenberg! Kombiterminalutredningen
            är en av många utredningar som den här regeringen har valt att
            ta med och att ha som underlag för den kommande infrastrukturplaneringen
            gällande tiden fram till 2019. Den här regeringen har nämligen
            som ambition att hitta mycket tydliga och smarta transportlösningar
            i det här landet lösningar som innebär att man just tar sig an
            klimatutmaningen. Då hör till exempel Kombiterminalutredningen,
            liksom andra utredningar som sammanhänger med detta Hamnstrategiutredningen
            exempelvis och vilka väg- och järnvägsinvesteringar vi gör väldigt
            tydligt ihop.
          </note>
          <note>
            Med en miljö- och klimatinriktning i den kommande infrastrukturpropositionen
            kommer min ambition också att vara att Kombiterminalutredningen
            mycket tydligt ska finnas med i den inriktningen.
          </note>
          <note type="speaker">
            Anf. 36 HANS STENBERG (s):
          </note>
          <note>
            Fru talman! Jag fick svar på första delen av det jag frågade
            om men inte på den andra delen, den om de ekonomiska resurserna.
            Vi ser ju hur det ser i dag på både väg- och järnvägssidan. En
            lång rad planerade projekt skjuts på framtiden.
          </note>
          <note>
            I min hemregion ser jag till exempel att planerade triangelspår,
            som är nödvändiga för att få till stånd en väl fungerande trafik
            till den prioriterade hamnen där jag bor, inte kommer till stånd
            därför att pengarna saknas.
          </note>
          <note>
            Jag anar att Åsa Torstensson kommer att säga att det beror på
            att den socialdemokratiska regeringen har angett för små ramar,
            men det är i så fall ett blindspår. Det handlar faktiskt om att
            bygga med pengar avsatta i budgeten. Både 2007 års budget och
            nästa års budget har den här regeringen ansvaret för. I ingen
            av de budgetarna finns det pengar till att genomföra nödvändiga
            åtgärder.
          </note>
          <note type="speaker">
            Anf. 37 Statsrådet ÅSA TORSTENSSON (c):
          </note>
          <note>
            Fru talman! Det var intressant att höra Hans Stenberg erkänna
            att den socialdemokratiska regeringens löften mer har varit löften
            än ekonomiska resurser. Inte desto mindre har den här regeringen
            en stor ambition att hitta klimatsmarta transportflöden i det
            här landet.
          </note>
          <note>
            Då handlar det som den ursprungliga frågan gällde om kombiterminaler
            som en del i detta med att lägga inriktningen mot 2019. Men Kombiterminalutredningen
            har naturligtvis liksom en nod eller som ett nätverk ett samband
            med väginvesteringar, järnvägsinvesteringar och också den hamnstrategiutredning
            som ska ligga parallellt med detta. I infrastrukturpropositionen
            kommer det naturligtvis att finnas en budgetering i harmoni med
            de inriktningsmål som läggs fast.
          </note>
          <note>
            Effekterna av centraliseringen av statliga myndigheter
          </note>
          <note type="speaker">
            Anf. 38 MARIA STENBERG (s):
          </note>
          <note>
            Fru talman! Min fråga går till statsrådet Maud Olofsson.
          </note>
          <note>
            Jag bor i Norrbottens inland och är mycket bekymrad över den
            centralisering som sker när många statliga myndigheter omorganiserar
            sin verksamhet, inte för att jag inte ser nyttan med att man effektiviserar
            sin verksamhet utan för att det alltid tycks innebära att gles-
            och landsbygdsbor förlorar sina jobb. I första skedet flyttar
            jobben från inlandet ned till kusten, men flyttvågen brukar inte
            sluta förrän den stannar i någon storstadsregion. Det konstiga
            för mig blir att många av de här jobben sker via telefon, dator
            och Internet. Det borde passa alldeles utmärkt för jobb i Norrbottens
            inland. Där är kostnaden för lokaler betydligt lägre än i städerna,
            och pengar finns att tjäna på att personalomsättningen är låg.
          </note>
          <note>
            Därför vill jag fråga näringsministern vad hon tänker göra åt
            den här centraliseringsvågen bland statliga myndigheter, som innebär
            en utarmning av statliga jobb i gles- och landsbygd.
          </note>
          <note type="speaker">
            Anf. 39 Näringsminister MAUD OLOFSSON (c):
          </note>
          <note>
            Fru talman! Tack för frågan! Jag vill påminna frågeställaren
            om att under den socialdemokratiska regeringsperioden försvann
            3 200 statliga jobb från Norrlands inland. Det som nu har aviserats
            och som jag känner till rör sig om ett femtiotal. Dock är jag
            lika upprörd och besviken över att staten på det här sättet drar
            undan en del av servicen i de här områdena.
          </note>
          <note>
            Vi har en strategi för detta. Det handlar väldigt mycket om att
            samordna statlig service och samordna offentlig service. För medborgare
            är det viktigt att det finns en närvarande service som fungerar.
            Då kan jag tycka att man under lång tid har struntat i från statens
            sida att hitta samverkanslösningar som både ger bra service och
            är kostnadseffektiva. Vi ska se till att värna skattebetalarnas
            pengar och se till att vi har en effektiv service. Då kan vi samordna
            med kommunal verksamhet, med landstingskommunal verksamhet och
            med annan verksamhet, en bra service som finns nära människorna.
            Det arbetet pågår för fullt.
          </note>
          <note type="speaker">
            Anf. 40 MARIA STENBERG (s):
          </note>
          <note>
            Fru talman! Tack för svaret! Jag vill påminna näringsministern
            om att den förra regeringen, den socialdemokratiska, tog ett mycket
            stort ansvar i bland annat försvarsbeslutet där man såg till att
            gles- och landsbygd var kompenserade för de jobb som försvann.
            Du är mycket välkommen till mina hemtrakter, till exempel Arvidsjaur,
            att se effekterna av socialdemokratisk politik.
          </note>
          <note>
            Jag hör vad du säger, men jag tror inte att gles- och landsbygdsbor
            nöjer sig med att få höra att det är bra med en samordning. Jag
            tror att vi som bor i Norrlands inland verkligen är intresserade
            av vilken politisk vilja Centerpartiet och näringsministern har
            när det gäller att se till att det finns statliga jobb även i
            gles- och landsbygd.
          </note>
          <note type="speaker">
            Anf. 41 Näringsminister MAUD OLOFSSON (c):
          </note>
          <note>
            Fru talman! Den politiska vilja som vi har och som vi ger uttryck
            för är att det ska finnas jobb och tillväxt i hela landet. Arbetslöshetssiffrorna
            är fantastiska, inte minst i Norrlands inland. Så låga arbetslöshetssiffror
            som det är nu har det inte varit på många år. I min egen hembygd
            i Västerbotten ser jag glädjande nog hur den privata sektorn växer.
            Det ger skatteintäkter till kommunerna på ett helt annat sätt
            än tidigare. Det är grunden för att vi också ska ha råd med offentlig
            service. Vi ställer krav på den offentliga servicen att den ska
            vara effektiv och att den ska finnas runt om i hela Sverige. Men
            vi ställer också krav på att man samordnar servicen så att den
            finns tillgänglig.
          </note>
          <note>
            När det gäller försvarsbeslutet vill jag påminna om att Socialdemokraterna
            inte med ett finger hade lyft upp frågan om kompensation för de
            här orterna. Det var Centerpartiet som drev igenom det i försvarsbeslutet,
            och det vet jag därför att jag själv var med i den diskussionen.
            Det är glädjande att det resultatet uppskattas också av socialdemokrater.
          </note>
          <note>
            Upprustning av befintlig infrastruktur
          </note>
          <note type="speaker">
            Anf. 42 IRENE OSKARSSON (kd):
          </note>
          <note>
            Fru talman! Min fråga riktar sig till infrastrukturminister Åsa
            Torstensson.
          </note>
          <note>
            Vi diskuterar i alla sammanhang klimat, vi diskuterar miljö och
            infrastruktur. Senast i dag har vi suttit i en lång hearing i
            trafikutskottet och lyssnat på hur vi ska få ihop helhetsbilden.
          </note>
          <note>
            Då är min fråga till infrastrukturministern: Hur kommer regeringen
            att kunna prioritera upprustningen av befintlig infrastruktur?
            I veckan kunde vi läsa att SJ och Banverket säger att det nu är
            transportinfarkt. Kan man göra både kärlsprängningar och bypassoperationer
            för att klara av det här för att nu fortsätta på det spår vi har
            haft av medicintermer här i dag? Hur ska vi kunna effektivisera
            användningen av de resurser som vi har till vårt förfogande för
            att rusta befintlig infrastruktur, inte minst järnvägsnätet, för
            att klara av de transporter vi måste klara av framöver?
          </note>
          <note type="speaker">
            Anf. 43 Statsrådet ÅSA TORSTENSSON (c):
          </note>
          <note>
            Fru talman! Tack för frågan! Mycket riktigt är det en av de prioriterade
            inriktningarna i den kommande infrastrukturpropositionen. Det
            är stora utmaningar. Frågan som Irene Oskarsson ställer mig är
            hur vi kan förbättra det befintliga nätet. Den här regeringen
            har valt att inför det kommande året just göra investeringar i
            underhåll i befintliga vägar och järnvägar, av den anledningen
            att det är det som är snabbast och smartast att göra för att underlätta
            för människors pendlande så att man känner sig trygg i pendlandet.
            Det är också det som är smartast och snabbast att göra för att
            vi ska kunna möta näringslivets nya intresse att överföra gods
            från väg till järnväg. Då måste också järnvägen kännas trygg så
            att man vet var godset är någonstans.
          </note>
          <note>
            Den här regeringen har klimatfrågan högst på dagordningen, och
            därför har vi gjort den här prioriteringen. Vi vidtar åtgärder
            här och nu, även om vi har en historia med ett stort behov av
            underhåll.
          </note>
          <note type="speaker">
            Anf. 44 IRENE OSKARSSON (kd):
          </note>
          <note>
            Fru talman! Tack för svaret! Jag skulle vilja utveckla detta
            lite och säga att ska vi kunna klara av både transporter av gods
            och transporter av människor måste vi hitta system som är hållbara,
            och de måste fungera över hela landet. Även om vi har hjärtan
            som pumpar, det kanske vi har några stycken i det här landet,
            måste det fungera även i de mindre artärerna och venerna om vi
            nu fortsätter med den bilden, för jag tycker att den är bra för
            att hela Sverige ska kunna leva.
          </note>
          <note>
            Då är min fråga till infrastrukturministern: Hur kommer de här
            prioriteringarna att vägas? Vad är det som kommer att vara avgörande
            för investeringarna?
          </note>
          <note type="speaker">
            Anf. 45 Statsrådet ÅSA TORSTENSSON (c):
          </note>
          <note>
            Fru talman! Inför den kommande infrastrukturpropositionen har
            man just framför sig arbetet med att göra prioriteringar mellan
            väg och järnväg, att hitta de prioriteringar där det är smartast
            att vidta åtgärder för att få godset på järnväg och att göra långsiktigt
            analyser av vilka insatser som behöver göras.
          </note>
          <note>
            Vi måste vara medvetna om att vi har problem i de tre största
            städerna. Löser vi inte den problematik som människor i det dagliga
            livet möter med pendlingen bemöter vi heller inte det behov som
            människor utanför dessa stora regioner har, för det blockerar
            väldigt mycket av det andra flödet, persontransportflödena och
            godsflödena.
          </note>
          <note>
            EU:s nya konstitutionella fördrag
          </note>
          <note type="speaker">
            Anf. 46 TOBIAS KRANTZ (fp):
          </note>
          <note>
            Fru talman! Nyligen avslutades det informella toppmötet inom
            Europeiska unionen mellan stats- och regeringscheferna som innebar
            att ett nytt konstitutionellt fördrag är på väg fram. Det var
            ett styrkeprov att kunna samlas efter en del kriser längs vägen.
            Det var också en högtidsstund för oss alla som tror på Europatanken,
            på att Europa behöver mer och inte mindre samarbete.
          </note>
          <note>
            Jag skulle vilja fråga Europaministern vad det här nya konstitutionella
            fördraget innebär för Europas möjligheter att ta sig an vår tids
            stora utmaningar kampen mot miljöförstöringen, klimathotet och
            också kampen mot den organiserade brottsligheten.
          </note>
          <note type="speaker">
            Anf. 47 Statsrådet CECILIA MALMSTRÖM (fp):
          </note>
          <note>
            Fru talman! Tack, Tobias Krantz! Jag var lite inne på den frågan
            när jag resonerade med Jacob Johnson alldeles nyss. Jag delar
            förstås Tobias Krantz glädje över att vi kom överens i Lissabon
            sent i torsdags natt.
          </note>
          <note>
            En viktig förändring gentemot Nicefördraget är att man skriver
            in som ett mål för EU-samarbetet klimat- och miljöarbetet. Det
            behöver kanske inte göras med tanke på att vi jobbar så mycket
            med dem ändå, men det är en viktig signal att det står i några
            av portalparagraferna för vårt samarbete.
          </note>
          <note>
            Den största förändringen handlar om att man kan fatta beslut
            med kvalificerad majoritet i stället för med enhällighet, vilket
            främst får konsekvenser på det som tidigare låg inom den tredje
            pelaren, det vill säga polissamarbete och migrationssamarbete.
            Det är där vi ser de riktigt stora utmaningarna med den allt grövre
            gränsöverskridande brottsligheten. Polisen i Europa räknar med
            1 0001 500 stora ligor som handlar med barn, vapen, narkotika
            och andra saker. Där får vi nu nya möjligheter att fatta beslut.
          </note>
          <note type="speaker">
            Anf. 48 TOBIAS KRANTZ (fp):
          </note>
          <note>
            Fru talman! Jag tackar för svaret. Mycket tyder nu på att fördraget
            kommer att kunna träda i kraft under 2009. Det är ju flera trådar
            i det europeiska samarbetet som löper fram till 2009, åtminstone
            från svensk horisont. Vi har valet till Europaparlamentet på våren
            2009, och Sverige har ordförandeskapet senare under samma år.
            Det är just den senare frågan som är viktig och spännande för
            oss att diskutera här i kammaren.
          </note>
          <note>
            Jag skulle vilja ställa frågan till statsrådet och Europaministern:
            Hur ser regeringens strategi ut inför det kommande ordförandeskapet?
            Vilka prioriteringar gör regeringen inför Sveriges ledning av
            Europeiska unionens arbete under andra halvåret 2009?
          </note>
          <note type="speaker">
            Anf. 49 Statsrådet CECILIA MALMSTRÖM (fp):
          </note>
          <note>
            Fru talman! Jag skulle gärna vilja återkomma till riksdagen för
            en längre diskussion om detta. Men kort, på en minut, tar vi detta
            på mycket stort allvar.
          </note>
          <note>
            Några av de prioriteringar som vi nu lyfter fram i förhandlingarna
            med Tjeckien och Frankrike, som vi ska formulera ett 18-månadersprogram
            med, handlar framför allt om klimatarbetet, klimat- och miljöfrågan,
            både när det gäller det globala arbetet med en post-Kyotoregim
            och vårt europeiska ansvar, som näringsministern var inne på lite
            grann tidigare.
          </note>
          <note>
            Det handlar också om brottsbekämpningen, om ett säkrare och tryggare
            Europa, rättssäkerhetsfrågorna, där vi också får bättre möjlighet
            att fatta beslut, och om migrationsfrågorna.
          </note>
          <note>
            Det handlar om den inre marknaden, hur vi kan utveckla den, hur
            vi kan undanröja hinder, hur vi kan stärka konkurrenskraften,
            hur vi ska jobba vidare med de här frågorna efter Lissabonprocessen.
          </note>
          <note>
            Det handlar om utvidgningen och Europas roll i världen.
          </note>
          <note>
            Det handlar också om en fråga som vi särskilt vill lyfta fram
            rörande Östersjön. Vår ambition är att formulera en heltäckande
            strategi för Östersjösamarbetet både när det gäller miljö-, klimat-
            och fiskeutmaningarna och att ta vara på de möjligheter som finns
            att göra detta till ett tillväxtcentrum för hela regionen.
          </note>
          <note>
            Rättvisa konkurrensvillkor för småföretagen
          </note>
          <note type="speaker">
            Anf. 50 CARINA ADOLFSSON ELGESTAM (s):
          </note>
          <note>
            Fru talman! Min fråga går till näringsminister Maud Olofsson.
          </note>
          <note>
            I ett tidigare inlägg till Berit Högman sade ministern att vi
            nu vet vad vi kan investera för framtiden och att det är så företagarna
            ser på Sverige nu. Jag är inte säker på att alla småföretagare
            i Sverige riktigt känner så med tanke på det ökade regelkrångel
            som vi nu ser sakta håller på att växa fram efter beslut från
            regeringen. Vi ser det inom restaurangbranschen. Vi ser det inom
            besöksnäringen. Vi ser också hur många underleverantörer nu får
            en förändrad konkurrens mellan företagen. Restaurangbranschen
            får nedsättning av arbetsgivaravgiften medan hotell inte får det.
          </note>
          <note>
            Min fråga till ministern blir: Vad avser ministern att göra för
            att skapa rättvis konkurrens mellan småföretagen?
          </note>
          <note type="speaker">
            Anf. 51 Näringsminister MAUD OLOFSSON (c):
          </note>
          <note>
            Fru talman! Den viktigaste politiska åtgärden är, precis om Göran
            Hägglund sade här tidigare, att skapa bra villkor för småföretagen.
            Det är så vi skapar nya jobb, och det är så vi skapar jobb och
            tillväxt i hela landet.
          </note>
          <note>
            När det gäller tjänstebeskattningen, som är föremål för diskussion
            tillsammans med kommissionen, har vi haft en diskussion om var
            gränserna ska gå. Kommissionen säger att man tycker att hotellsidan
            inte behöver vara med därför att den verkar på en större marknad
            och riskerar att förhindra bra konkurrensvillkor, medan man däremot
            tycker att restaurangbranschen är en sektor som kan finnas med.
          </note>
          <note>
            Jag har lyssnat till restaurangbranschen själv och de branschorganisationer
            som uttalat sig, och de är väldigt nöjda med den tjänsteföretagsbeskattning
            som nu kommer. Och om man minskar kostnaden med 20 procent för
            den här branschen tror jag att mycket av det svartarbete som finns
            i den här sektorn kommer att bli vitt, vilket också är syftet
            med många av de regler och skatter som vi har.
          </note>
          <note type="speaker">
            Anf. 52 CARINA ADOLFSSON ELGESTAM (s):
          </note>
          <note>
            Fru talman! Att villkoren för företagen ska vara bra tror jag
            att vi kan vara överens om. Men på vilket sätt kan rättvisan öka
            och konkurrensneutraliteten bibehållas när man höjer arbetsgivaravgifterna?
          </note>
          <note>
            Många av de småföretag som finns hemma i Småland där jag bor,
            underleverantörer som jobbar med miljöteknik bland annat, får
            ju en höjd arbetsgivaravgift. På vilket sätt blir det bättre för
            företagen? Detta går inte ihop.
          </note>
          <note>
            Vi upplever att det har blivit ett ökat krångel för företagen.
            Det är också så att näringslivets egen regelnämnd har påpekat
            att under det senaste året har reglerna för småföretagarna ökat.
          </note>
          <note>
            Med tanke på att alliansregeringen säger att man gör det bra
            för småföretagen och att det handlar om att jobben ska öka går
            det inte ihop. Det vore bra om vi kunde få en förklaring av ministern.
          </note>
          <note type="speaker">
            Anf. 53 Näringsminister MAUD OLOFSSON (c):
          </note>
          <note>
            Fru talman! Att saker och ting inte går ihop håller jag med om.
            Det som är så svårt för er socialdemokrater är att ni säger att
            ni vill ha bra villkor för företagen, men när vi föreslår alla
            de 55 åtgärderna för småföretagen säger ni nej till de allra flesta.
            Det är ju på totalen som den enskilde företagaren ser hur villkoren
            ser ut.
          </note>
          <note>
            Regeringens ambition är att minska regelkrånglet med 25 procent
            fram till 2010. Jag säger inte att det är en enkel uppgift, därför
            att det finns väldigt mycket regelkrångel på många områden. Låt
            mig nämna ett område där Andreas Carlgren gör ett ambitiöst arbete
            när det gäller miljölagstiftningen för att göra det enklare, för
            att snabba på tillståndsprocesser och ta bort en del av det krångel
            som finns.
          </note>
          <note>
            Skatteområdet är ett jätteviktigt område för många småföretagare,
            och där är förlängd momsinbetalningsperiod ett sätt att förenkla
            för småföretagen.
          </note>
          <note>
            På område efter område kommer vi att gå igenom de här sakerna.
            Alla statsråd som sitter här och andra statsråd är ansvariga för
            att det blir enklare regler. Det här gör vi tillsammans med EU,
            och jag hoppas verkligen att också småföretagen så småningom kommer
            att se den tydliga effekten av detta.
          </note>
          <note>
            EU-parlamentets flytt mellan Bryssel och Strasbourg
          </note>
          <note type="speaker">
            Anf. 54 MONICA GREEN (s):
          </note>
          <note>
            Fru talman! Den här regeringen är bland annat känd för att ha
            sagt en sak före valet och gjort en helt annan sak efter valet.
            Mindre krångel för småföretagen, fastighetsskatten, pengar till
            vägar och järnvägar samt pensioner är exempel på brutna löften.
          </note>
          <note>
            Cecilia Malmström har också sagt en sak när hon var EU-parlamentariker
            och nu en annan sedan hon blivit EU-minister. Det handlar om flytten
            mellan Strasbourg och Bryssel. Cecilia Malmström engagerade sig
            mycket i frågan före valet och har även skrivit debattartiklar
            i svenska tidningar om hur viktigt det är att vi jobbar för att
            få bort EU:s byråkratiska process och onödiga hantering, nämligen
            flytten mellan Strasbourg och Bryssel. Men när det kommer till
            kritan och Cecilia Malmström har möjlighet att påverka använder
            hon inte den möjligheten. Varför inte?
          </note>
          <note type="speaker">
            Anf. 55 Statsrådet CECILIA MALMSTRÖM (fp):
          </note>
          <note>
            Fru talman! Monica Green och jag har samtalat om den här frågan
            flera gånger. Jag värjer mig absolut mot anklagelsen att jag skulle
            ha ändrat åsikt i frågan.
          </note>
          <note>
            Jag har som Europaparlamentariker engagerat mig mycket i frågan,
            inte med det stöd från Socialdemokraterna och Monica Green som
            jag hade hoppats på då. Men det är bra att det har kommit nu i
            stället.
          </note>
          <note>
            Det är en jätteviktig fråga. Vi är helt överens om det. Det är
            också mycket svårt att få till stånd en ändring, därför att det
            kräver en fördragsändring och därför att det är en fråga som uppfattas
            som mycket, mycket viktig för ett av länderna i Europa, nämligen
            Frankrike. En ändring kräver, tyvärr, att alla eller i alla fall
            väldigt många länder är överens om att driva frågan så att vi
            kan få upp den på bordet. Det stödet finns inte i dag.
          </note>
          <note>
            Jag fortsätter att tala om frågan, man fortsätter att driva opinion
            i Europaparlamentet och vi för en hel del informella samtal kring
            den, men det finns i dagsläget inte stöd för att driva frågan
            så att en fördragsändring kan komma till stånd. Jag tror att det
            på sikt kommer att lösa sig.
          </note>
          <note type="speaker">
            Anf. 56 MONICA GREEN (s):
          </note>
          <note>
            Fru talman! Det är just det att ministern engagerar sig på hemmaplan
            och säger att detta är viktigt och så vidare men att hon när det
            kommer till kritan, när högnivåmötena pågår och det verkligen
            finns möjlighet att försöka förändra, inte använder sig av den
            möjligheten. Det är bara läpparnas bekännelse på hemmaplan. Det
            tycker jag är tråkigt, för jag hade, och har, höga tankar om EU-ministern
            och tycker också att hon gör ett bra jobb på många områden men
            inte på detta. Det är ändå 20 miljarder svenska kronor som det
            handlar om.
          </note>
          <note>
            Det finns ett engagemang i många länder, och det har gjorts namninsamlingar
            i många länder det vet Cecilia Malmström bland annat i England.
            Mitt tips i våras var att man skulle försöka skapa nätverk och
            kontakter med många av dessa länder. Hittills har Cecilia Malmström
            valt att inte ta upp frågan. Jag är förvånad över det.
          </note>
          <note type="speaker">
            Anf. 57 Statsrådet CECILIA MALMSTRÖM (fp):
          </note>
          <note>
            Fru talman! Det kostar väldigt mycket pengar, men rätt ska ändå
            vara rätt. Det kostar 2 miljarder svenska kronor om året, inte
            20 miljarder. Men det är mycket pengar i sig. Det har dessutom
            en miljönota, har man kommit underfund med.
          </note>
          <note>
            Jag samtalar med många människor om den här frågan. Det finns
            ett nätverksbyggande och det finns många människor som tycker
            som vi, men det finns inga andra länder som i dagsläget är beredda
            att driva frågan. Sverige kan inte på eget bevåg driva frågan.
            Det sker samtal och nätverksbyggande på många olika håll, i Europaparlamentet
            och här. Och de samtal och det arbete som jag bedriver presenterar
            jag kanske inte alltid på presskonferenser, för det är inte alltid
            det mest effektiva när man vill påverka.
          </note>
          <note>
            De samtalen förs alltså, men hittills har vi inte fått tillräckligt
            många allierade för att kunna driva frågan med emfas. Det krävs
            som sagt ett enhälligt beslut om fördragsförändring för att det
            ska kunna gå igenom.
          </note>
          <note>
            Försäkringsbaserad sjukvård
          </note>
          <note type="speaker">
            Anf. 58 ELINA LINNA (v):
          </note>
          <note>
            Fru talman! Jag ställer min fråga till socialminister Göran Hägglund.
          </note>
          <note>
            Sicko har inget med oss att göra. I Sverige är alla överens om
            offentligt finansierad vård som ska ges efter behov. Så sade Göran
            Hägglund efter att ha sett Michael Moores senaste film.
          </note>
          <note>
            I går kom nyheten att ett privat sjukhus som tar emot barn med
            privat sjukförsäkring kommer att startas i Stockholm i höst. För
            mig är detta ett symtom på privatiseringssjukan som sprider sig
            i vårt land. När regeringen sänker skatterna för höginkomsttagare
            undandrar man pengar som skulle ha kunnat satsas på barnsjukvården.
          </note>
          <note>
            Inser socialministern att vi nu tar ett steg mot försäkringsbaserad
            vård?
          </note>
          <note type="speaker">
            Anf. 59 Socialminister GÖRAN HÄGGLUND (kd):
          </note>
          <note>
            Fru talman! I Sverige råder en bred enighet om att vi ska ha
            en gemensam finansiering av vården och att vården ska ges efter
            behov. Det har vi som politiker ansvar för.
          </note>
          <note>
            Det finns förstås en möjlighet för försäkringsbolag att erbjuda
            försäkringslösningar för till exempel anställda som vill ha en
            sådan försäkring. Nu meddelar också någon att man tänker sig försäkringslösningar
            för barn.
          </note>
          <note>
            Min uppgift är att se till att vi har ett offentligt välfärdssystem
            som fungerar så väl som möjligt och att i samarbete med landstingspolitiker
            se till att detta system fungerar så väl som möjligt. Då drar
            man undan mattan, det vill säga behovet som gör att detta skapas.
            Men så länge vi inte har en vård som fungerar fullt ut kommer
            det att finnas en öppning för sådana här lösningar.
          </note>
          <note>
            Under det socialdemokratiska styret, med stöd av Vänsterpartiet,
            ökade antalet privatförsäkrade kraftigt i vårt land.
          </note>
          <note type="speaker">
            Anf. 60 TREDJE VICE TALMANNEN:
          </note>
          <note>
            Med detta är dagens frågestund avslutad. Jag ber att få tacka
            närvarande ministrar och statsråd.
          </note>
          <note>
            4 § Hänvisning av ärenden till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Kammaren biföll talmannens förslag att motionstiden för propositionerna
            2007/08:22, 24 och 26 skulle förlängas till onsdagen den 14 november.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 oktober
          </note>
          <note>
            Monica Green
          </note>
          <note>
            den 25 oktober
          </note>
          <note>
            Jacob Johnson
          </note>
          <note>
            Jacob Johnson
          </note>
          <note>
            Tomas Eneroth
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 30 oktober.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 24 oktober
          </note>
          <note>
            Peter Pedersen
          </note>
          <note>
            Peter Pedersen
          </note>
          <note>
            Peter Pedersen
          </note>
          <note>
            Ameer Sachet
          </note>
          <note>
            Marianne Watz
          </note>
          <note>
            Luciano Astudillo
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 30 oktober.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 24 oktober
          </note>
          <note>
            Carl B Hamilton
          </note>
          <note>
            Patrik Forslund
          </note>
          <note>
            Hans Linde
          </note>
          <note>
            Lennart Sacrédeus
          </note>
          <note>
            Lars-Ivar Ericson
          </note>
          <note>
            Carl B Hamilton
          </note>
          <note>
            Carl B Hamilton
          </note>
          <note>
            Birgitta Eriksson
          </note>
          <note>
            Johan Pehrson
          </note>
          <note>
            Ameer Sachet
          </note>
          <note>
            Sinikka Bohlin
          </note>
          <note>
            Britta Rådström
          </note>
          <note>
            Raimo Pärssinen
          </note>
          <note>
            Lars-Ivar Ericson
          </note>
          <note>
            Catharina Bråkenhielm
          </note>
          <note>
            Birgitta Eriksson
          </note>
          <note>
            Mats Gerdau
          </note>
          <note>
            Lars Wegendal
          </note>
          <note>
            Lars Wegendal
          </note>
          <note>
            den 25 oktober
          </note>
          <note>
            Carina Adolfsson Elgestam
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 30 oktober.
          </note>
          <note>
            9 § Kammaren åtskildes kl. 15.03.
          </note>
          <note>
            Förhandlingarna leddes av tredje vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
