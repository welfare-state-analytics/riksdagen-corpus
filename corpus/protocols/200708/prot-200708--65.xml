<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--65</head>
          <docDate when="2007-02-15">2007-02-15</docDate>
        </div>
      </front>
      <body>
        <div>
          <note n="4d8023ce">
            ﻿
          </note>
          <note n="45710b39">
            Riksdagens protokoll
          </note>
          <note n="b13b4c46">
            2007/08:65
          </note>
          <note type="date" n="fcb3f312">
            Fredagen den 15 februari
          </note>
          <note n="f56890a6">
            Kl. 09:00 - 11:49
          </note>
          <note n="f6ec6182">
            1 § Meddelande om aktuell debatt
          </note>
          <note n="83bc9c38">
            Tredje vice talmannen meddelade att på begäran av Miljöpartiet
            de grönas riksdagsgrupp skulle en aktuell debatt om nytt betygssystem
            anordnas torsdagen den 21 februari kl. 12.00.
          </note>
          <note n="f1ce2173">
            Från regeringen skulle utbildningsminister Jan Björklund (fp)
            delta.
          </note>
          <note n="8737b353">
            Den inkomna skrivelsen hade följande lydelse:
          </note>
          <note n="9867b8b2">
            Begäran om aktuell debatt om nytt betygssystem
          </note>
          <note n="75d04bee">
            Den 7 februari presenterade regeringen sitt förslag till ett
            nytt betygssystem med bland annat tidigare betyg och flera steg
            i betygsskalan. Ambitionen är att förslaget ska beslutas av riksdagen
            under hösten 2008.
          </note>
          <note n="906036af">
            Samtidigt deklarerade skolminister Jan Björklund att han inte
            avsåg bjuda in oppositionen till samtal kring frågan förrän regeringens
            förslag har remissbehandlats, troligen någon gång efter sommaren
            2008.
          </note>
          <note n="306c21a2">
            Regeringens ställningstagande innebär i praktiken att man säger
            nej till seriösa förhandlingar om en blocköverskridande överenskommelse
            i betygsfrågan. Regeringen är bara beredd att lyssna till andra
            synpunkter när det egna förslaget i praktiken är färdigbehandlat.
            I ett sådant skede finns ytterligt små möjligheter att göra förändringar
            i förslaget, vilka skulle kunna kräva en ny remissomgång.
          </note>
          <note n="b5d0ce41">
            Betygsfrågan lämpar sig illa för uppslitande konflikter mellan
            riksdagens partier. Det riskerar att leda till återkommande återställare
            efter varje majoritetsskifte, med stora problem för eleverna som
            följd. Med sitt agerande har regeringen satt sitt eget intresse
            före elevernas.
          </note>
          <note n="4a9386e9">
            Det är angeläget att denna fråga öppet får diskuteras mellan
            partierna och med regeringen.
          </note>
          <note n="ab4cc995">
            Peter Eriksson
          </note>
          <note n="ca94c537">
            2 § Meddelande om EU-debatt
          </note>
          <note n="ccdcbd5a">
            Tredje vice talmannen meddelade att torsdagen den 6 mars kl.
            12.00 skulle en debatt om aktuella frågor i EU-samarbetet anordnas.
          </note>
          <note n="b5067449">
            Meddelandet hade delats ut till kammarens ledamöter.
          </note>
          <note n="93539500">
            3 § Anmälan om fördröjda svar på interpellationer
          </note>
          <note n="87fd8ab7">
            Till riksdagen hade inkommit följande skrivelser:
          </note>
          <note n="404d8a9b">
            Interpellation 2007/08:345
          </note>
          <note n="8cdff329">
            Interpellation 2007/08:345 Tullverkets omorganisation
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="6f95e643">
            Interpellation 2007/08:358
          </note>
          <note n="4c575a13">
            Interpellation 2007/08:358 Tullverksamheten i hamnarna längs
            södra Norrlandskusten
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="480fc0f1">
            Interpellation 2007/08:360
          </note>
          <note n="a803c358">
            Interpellation 2007/08:360 Tullen i Västernorrland
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="09196dba">
            Interpellation 2007/08:363
          </note>
          <note n="e118716d">
            Interpellation 2007/08:363 Nedläggning av tullens verksamhet
            i Östersund
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="26f7d60d">
            Interpellation 2007/08:366
          </note>
          <note n="4febe870">
            Interpellation 2007/08:366 Tullverksamheten i Norrbotten
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="4600e61d">
            Interpellation 2007/08:371
          </note>
          <note n="a86786b9">
            Interpellation 2007/08:371 Brottsbekämpning och Tullverket
          </note>
          <note n="047c55b3">
            Interpellationen kommer att besvaras tisdagen den 11 mars 2008.
          </note>
          <note n="49c117fe">
            Skälet till dröjsmålet är andra åtaganden som inte har gått att
            ändra på.
          </note>
          <note n="9c132fb9">
            Lilian Wiklund
          </note>
          <note n="5169bf0f">
            4 § Svar på interpellation 2007/08:314 om Tjärnö som självständig
            organisation
          </note>
          <note type="speaker" n="3edf2b64">
            Anf. 1 Statsrådet LARS LEIJONBORG (fp):
          </note>
          <u who="Q946818" xml:id="i-bafb3018732cc2e3-0" n="c72c75b8">
            <seg n="42e07bc0">
              Fru talman! Jan-Olof Larsson har frågat jordbruksminister Eskil
              Erlandsson på vilket sätt han ämnar säkerställa att Tjärnös viktiga
              arbete och goda relationer med omvärlden kan fortsätta.
            </seg>
            <seg n="f18c72dc">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="dd7f4daf">
              Tjärnö marinbiologiska laboratorium är en av norra Europas två
              största marina fältstationer. Vid stationen ges möjligheter till
              forskning och undervisning för en rad institutioner vid Göteborgs
              universitet och Helsingforss universitet men också för andra lärosäten
              både nationellt och internationellt. Verksamheten har bedrivits
              sedan 1960-talet och har successivt byggts ut och utvecklats.
            </seg>
            <seg n="7c025886">
              En stor del av den kompetens som finns inom havsmiljöområdet
              finns samlad på våra lärosäten. Regeringens mål för den högre
              utbildningen är starka och självständiga lärosäten med stor integritet.
              Den politiska detaljstyrningen av verksamhet och organisation
              ska minska.
            </seg>
            <seg n="b2126b28">
              Tjärnö marinbiologiska laboratorium, Kristinebergs Marina Forskningsstation
              och forskningsfartyget Skagerrak sammanfördes från och med januari
              2008 under namnet Sven Lovén centrum för marina vetenskaper inom
              Göteborgs universitet. Styrelsen för Göteborgs universitet har
              efter samråd med styrelsen för Helsingforss universitet utfärdat
              anvisningar för Tjärnö marinbiologiska laboratorium. Jag har fullt
              förtroende för att våra lärosäten kommer att verka för att den
              marina forskningen i Sverige stärks och att de samtidigt kommer
              att verka för fortsatt goda relationer med omvärlden. I sammanhanget
              vill jag också nämna att inom Regeringskansliet bereds frågan
              om en sammanhållen svensk havspolitik.
            </seg>
          </u>
          <note type="speaker" n="aad51b56">
            Anf. 2 JAN-OLOF LARSSON (s):
          </note>
          <u who="Q3374555" xml:id="i-fc431c9912889a3a-0" n="d6501fa8">
            <seg n="968e9b0e">
              Fru talman! Jag får tacka ministern för svaret. Jag kan dock
              inte påstå att jag blir speciellt mycket lugnare av det. Tjärnös
              framtid som en oberoende forskningsstation är fortfarande oviss.
            </seg>
            <seg n="a98c975c">
              Havsmiljön har länge varit en prioriterad fråga för såväl den
              nuvarande som den tidigare regeringen. En av de stora politiska
              diskussionerna har varit hur vi ska kunna samla kunskaperna som
              finns på våra lärosäten och skapa ett marint centrum.
            </seg>
            <seg n="df9a8206">
              Förutom att samla de kunskaper som finns har ett problem varit
              hur dessa kunskaper ska kunna förankras ute bland fiskare och
              ortsbefolkning runt om i landet. Här har Tjärnö marinbiologiska
              laboratorium betytt mycket för den goda kontakten mellan fiskare
              och forskare i Bohuslän och förresten även i övriga landet.
            </seg>
            <seg n="2c6da2f5">
              Samspelet med omvärlden har varit avgörande. Från starten 1963
              fram till i dag har det avancerade laboratoriet dragit till sig
              gästforskare från hela världen. Laboratoriets utåtriktade forskning
              hade knappast varit möjlig om inte fiskare och ortsbefolkning
              i norra Bohuslän hade ställt upp och visat det förtroende för
              verksamheten som de gjort. Samförvaltningsprojektet för fisket
              vid Koster-Väderö är ett mycket gott exempel på det goda samförståndet.
              Ett annat exempel är det långt framskridna arbetet med att skapa
              Kosterhavets marina nationalpark.
            </seg>
            <seg n="c9629f1c">
              Detta fina samarbete riskerar nu att raseras när Tjärnö i stället
              inlemmas som en institution vid Göteborgs universitet med chef
              och forskare på plats i Göteborg och med Marinbiologiska laboratoriet
              nedmonterat till att åter vara en fältstation.
            </seg>
            <seg n="c5873c9b">
              Även om ministern anser att lärosätena ska vara självständiga
              utan politisk styrning finns det all anledning att vi markerar
              vikten av en samlad kunskapsbank inom havsmiljön. Därför upprepar
              jag min fråga: Hur ska Tjärnö även i fortsättningen kunna ha den
              framträdande position som man hittills har haft inom havsmiljöforskningen
              utan lokalt ledarskap? Tjärnö saknar i dag föreståndare. Dessutom
              saknar man en lokal budget.
            </seg>
          </u>
          <note type="speaker" n="8377235f">
            Anf. 3 LARS TYSKLIND (fp):
          </note>
          <u who="Q6217745" xml:id="i-63caf4bf00f8f988-0" n="28682282">
            <seg n="870a241a">
              Fru talman! Jag har egentligen inget annat att säga än det som
              ministern säger i sitt svar om att vi ska ha starka självständiga
              lärosäten som vi naturligtvis ska ha förtroende för. Det måste
              ändå vara grundtesen i det hela.
            </seg>
            <seg n="198ca7cb">
              Jag dristar mig ändå till att gå upp i den här diskussionen för
              att ge lite reflexioner på Tjärnö marinbiologiska laboratorium,
              av den enkla förklaringen att jag har bott i närheten av denna
              station ända sedan den kom till på 60-talet, så jag har följt
              på nära håll hur den har utvecklats.
            </seg>
            <seg n="27d507a3">
              Fru talman! Jag tror att det finns mycket att lära av exemplet
              Tjärnö marinbiologiska laboratorium när det gäller hur man kan
              skapa världsledande forskning samtidigt som man har förmågan att
              skapa ett stort förtroende i lokalsamhället för laboratoriet och
              den forskning som sker där.
            </seg>
            <seg n="d20b96ba">
              När den här verksamheten startade på 60-talet var det en ganska
              verklighetsfrämmande verksamhet på en plats som Tjärnö i norra
              Bohuslän. Man kan ändå konstatera att Tjärnö marinbiologiska laboratorium
              har blivit ett starkt varumärke och är, som ministern nämnde,
              en av de stora ledande fältstationerna i sammanhanget.
            </seg>
            <seg n="aff70206">
              Precis som Jan-Olof Larsson sade har man verkligen lyckats med
              att få i gång en dialog mellan forskning, fiske och även fiskerimyndigheten.
              Det har varit otroligt värdefullt för att skapa Koster-Väderö-överenskommelsen.
              Det nämns till och med på Europanivå att den är en förvaltningsfond
              för fisket som är lokalt förankrad, som verkligen fungerar och
              har acceptans. Där har en institution som Tjärnö marinbiologiska
              laboratorium haft en otroligt stor betydelse. Vi hade en aktuell
              debatt om fiskeripolitik här i går, och det var just på de här
              områdena som vi engagerade oss väldigt mycket.
            </seg>
            <seg n="f9231a94">
              Organisationen är en sak, var man har budgetar och så vidare,
              men det viktiga är att denna verksamhet finns kvar och att det
              finns ett utrymme för det personliga engagemang som många har
              visat från forskningssidan, att man verkligen vill ha en kommunikation
              med samhället runt omkring.
            </seg>
            <seg n="43f5d6c2">
              Bedriver man marinbiologisk forskning är det naturligtvis väldigt
              värdefullt med en tät dialog med yrkesfisket. Från både fiskarhåll
              och forskarhåll har man de facto upptäckt när man talat med varandra
              att båda sidor har kompetenser så att man kan lära av varandra.
              Tjärnö marinbiologiska laboratorium har också haft utbildningar
              för fiskare och fiskare har utbildat forskarna.
            </seg>
            <seg n="d0f0db84">
              Jan-Olof Larsson nämnde också att i framväxandet av Kosterhavets
              nationalpark, som förhoppningsvis kan invigas 2009 och bli Sveriges
              första marina nationalpark, har det lokala engagemanget varit
              mycket viktigt.
            </seg>
            <seg n="baade7d3">
              Det finns säkert många positiva inslag i denna förändring. Förändringar
              har inget egenvärde i sig, men man har säkert gjort den för att
              man har idéer om detta.
            </seg>
            <seg n="2e41fb00">
              Jag hoppas att farhågorna om att man ska tappa det lokala förankringsarbetet
              och samverkan med samhället runt omkring är felaktiga. Det är
              ändå på sin plats att reflektera lite över det, så det var bra
              att Jan-Olof Larsson tog upp frågan.
            </seg>
          </u>
          <note type="speaker" n="28bb4740">
            Anf. 4 Statsrådet LARS LEIJONBORG (fp):
          </note>
          <u who="Q946818" xml:id="i-bafb3018732cc2e3-1" n="c72c75b8">
            <seg n="d0b5ff82">
              Fru talman! Det är bra att både Jan-Olof Larsson och Lars Tysklind
              sätter in frågan i sitt sammanhang, för det sammanhanget är otroligt
              viktigt och dramatiskt. Både världshaven och innanhav som Östersjön
              är helt avgörande för mänsklighetens existens. Nu pågår en miljöförstöring
              av våra hav som hotar mänsklighetens existens.
            </seg>
            <seg n="9d080085">
              När jag som ledande politiker genom åren har fått frågan vilka
              som är de största miljöproblemen har jag alltid på senare år och
              under rätt många år nämnt klimatförändringarna och det som sker
              i våra hav. Naturligtvis är det en stor utmaning för forskarsamhället
              att beskriva denna utveckling och komma med förslag till förändringar.
              Haven rymmer fantastiska resurser, både under havsbotten i form
              av naturtillgångar och i form av fisk som är avgörande för mänsklighetens
              näringsförsörjning.
            </seg>
            <seg n="8d696a1b">
              Jag vill slå fast att även om ursprunget till denna interpellation
              är en oro för en viss sak är min inriktning som forskningsminister
              och regeringens inriktning att svensk marinbiologisk forskning
              ska stärkas. Vi står inför sådana utmaningar att det är absolut
              nödvändigt att kunna mer om det som sker i världshaven, i Västerhavet
              och i Östersjön. Att på något sätt dra ned eller försämra förutsättningarna
              för havsmiljöforskningen, den marinbiologiska forskningen, vore
              alldeles fel.
            </seg>
            <seg n="01c4f34e">
              Jag uppfattar att vi är ganska överens om verklighetsbakgrunden.
              Haven är en fantastisk resurs. Mycket av det som händer är djupt
              oroande. Forskning är en viktig del av strategin. Under tidigare
              mandatperioder hade vi här i riksdagen en partivän till mig och
              Lars Tysklind som hette Sverker Thorén. Han drev frågan om vikten
              av att göra insatser för att förbättra havsmiljön hårt och påminde
              också ofta om forskningens betydelse.
            </seg>
            <seg n="f417932e">
              Vi är alltså överens om verklighetsbakgrunden. Jag är däremot
              lite förvånad över den detalj, om jag får uttrycka det så, som
              Jan-Olof Larsson tar upp. Hela hans resonemang när han kommer
              in på denna detalj bygger på att från och med nu är Tjärnö en
              del av Göteborgs universitet, och det kommer att medföra problem.
              Verkligheten är att Tjärnö har varit en del av Göteborgs universitet
              sedan sin tillkomst. Det som har hänt från den 1 januari är verkligen
              inte någon särskilt dramatisk förändring.
            </seg>
            <seg n="9e0f89f9">
              Jag tolkar interpellationen så att Jan-Olof Larsson har fått
              sin information från personal på Tjärnö. Det är möjligt att de
              uppfattar den organisatoriska justering som skedde vid årsskiftet
              som en försämring, men det har jag som statsråd ingen möjlighet
              att gå in i eller yttra mig om.
            </seg>
            <seg n="39070bc7">
              Jag tycker, som sagt, att Tjärnö är en fantastisk resurs. Jag
              tycker att Göteborgs universitet hittills har tagit stort ansvar
              för den marinbiologiska forskningen tillsammans med flera andra
              institutioner i Högskole-Sverige. Jag är övertygad om att de kommer
              att göra det på ett bra sätt även i fortsättningen.
            </seg>
          </u>
          <note type="speaker" n="3a08e6fc">
            Anf. 5 JAN-OLOF LARSSON (s):
          </note>
          <u who="Q3374555" xml:id="i-fc431c9912889a3a-1" n="d6501fa8">
            <seg n="cee8266e">
              Fru talman! Jag är glad över att få stöd av Lars Tysklind i min
              argumentation. Han backade inte upp mig riktigt i sitt resonemang,
              men det kan man ha viss förståelse för.
            </seg>
            <seg n="fe0540c3">
              Det känns också bra att vi är överens om den problematiska situation
              som havsmiljön befinner sig i. Den stora utmaning som vi står
              inför för att komma till rätta med problematiken handlar inte
              bara om fisket, den ekologiska situationen för fisken och den
              betydelse som fisken har i den ekologiska kedjan, utan den handlar
              om miljögifter, övergödning och det ena med det andra. Därför
              är detta viktigt, och vi är helt överens om att havsmiljöforskningen
              måste stärkas. Men man måste också vilket Tjärnö har varit exemplariska
              på kunna förmedla den kunskap som forskarna kommit fram med till
              dem som ska använda den, till fiskare, till allmänheten, så att
              den accepteras, för här finns konflikter som Tjärnö har tacklat
              på ett bra sätt.
            </seg>
            <seg n="811d696d">
              Lars Leijonborg förstår inte riktigt vad skillnaden är eftersom
              Tjärnö alltid har varit en del av Göteborgs universitet. I den
              politik som regeringen för i allmänhet säger man att folk ska
              kunna klara sig själva, kunna leva på sin lön och inte leva på
              bidrag. Det är viktigt för att få självkänsla och självständighet.
              Nu har man klätt av Tjärnö in på bara skinnet. Man har tagit bort
              ledningsresurser. Man har ingen ledning kvar på Tjärnö. Man har
              tagit bort föreståndaren och flyttat ledningsresurser till Göteborgs
              universitet där de alltså sitter 20 mil från arbetsplatsen. Man
              har klätt av pengarna. Det finns inte en krona i budget på Tjärnö
              längre. Man hade egen budget. Det är svårt att bedriva ett utvecklingsarbete
              på det sätt som man har gjort under åren, på ett mycket framgångsrikt
              sätt, när man totalt har klätt av institutionen de möjligheterna.
              Det är en stor skillnad.
            </seg>
            <seg n="6be439b2">
              De lugnande besked som ministern försöker komma med lugnar mig
              inte ett enda dugg. Från socialdemokratisk sida har vi försökt
              driva detta med havsmiljöpolitiken och samla den kunskap som finns
              på landets olika institutioner så att vi kan få ett marint centrum,
              en uppsamlad kunskapsbank. Det är viktigt.
            </seg>
            <seg n="27599f4f">
              Dessa signaler har också kommit från den nuvarande regeringen.
              Står ministern bakom ambitionen att samla kunskapen så att vi
              kan använda den på ett bra sätt? Står Göteborgs universitet bakom
              den ambitionen? Kommer Göteborgs universitet att ta på sig detta
              uppdrag som innebär att även andra institutioners kunskap inom
              området ska samlas upp och finnas på universitetet i Göteborg?
              Vi behöver lite klarläggande besked för att man ska känna sig
              lite lugnare på Tjärnös forskningsstation.
            </seg>
          </u>
          <note type="speaker" n="ec2e9d46">
            Anf. 6 LARS TYSKLIND (fp):
          </note>
          <u who="Q6217745" xml:id="i-63caf4bf00f8f988-1" n="28682282">
            <seg n="a6bce815">
              Fru talman! Vi måste ha stor respekt för att man som minister
              inte kan gå in och styra och ställa och lägga sig i organisatoriska
              frågor. Det blir en ganska meningslös diskussion.
            </seg>
            <seg n="4c43f1b6">
              Det besked som högskole- och forskningsministern ger är att man
              vill stärka forskningen i allmänhet och den marinbiologiska forskningen
              i synnerhet. Huvudsaken är att det finns resurser att gå vidare.
              Det är därför tillfredsställande att höra att det är så regeringen
              arbetar. Detta är nödvändigt för hela Sveriges utveckling.
            </seg>
            <seg n="f64c988f">
              Min reflexion var att samverkan med lokalsamhället har gett en
              forskning som har fått stimulans av det. Samtidigt har man kunnat
              bygga upp världsledande forskning. Det är mycket intressant att
              titta på hur man på Tjärnö har lyckats med detta och skapat så
              mycket förtroende mellan forskare och fiskare och att man har
              varit så avgörande och kommit så långt, bland annat i samförvaltningsinitiativet
              i fiskeriförvaltningen i norra Bohuslän. Den rollen ska man ta
              lärdom av och titta på från annat håll också.
            </seg>
          </u>
          <note type="speaker" n="1241f2c5">
            Anf. 7 Statsrådet LARS LEIJONBORG (fp):
          </note>
          <u who="Q946818" xml:id="i-bafb3018732cc2e3-2" n="c72c75b8">
            <seg n="4644af99">
              Fru talman! Tjärnö är en fantastisk resurs. De gör ett mycket
              bra arbete. Man måste dock se alla forskningsinstitutioner som
              vi har i ett sammanhang. Väldigt ofta befinner de sig ju i ett
              nätverk. Kristineberg är också en bra anläggning. Man behöver
              forskningsfartyg. Vi har ett antal bra anläggningar på östkusten.
              Delvis har de här institutionerna separata uppgifter, men delvis
              stöttar de också varandra. Att man bygger in en sak i ett nätverk
              och betonar helheten lite mer tror jag inte alls behöver vara
              någon nackdel. Om det möjligen i något sammanhang skulle vara
              på minussidan balanseras det av den plussida som jag talade om,
              nämligen att den här forskningsinriktningen totalt sett kommer
              att få ett ökat stöd. Vi är visserligen inte färdiga med innehållet
              i höstens forskningsproposition, men den politiska uppbackningen
              från alla läger, och uppbackningen från vetenskapssamhället, för
              den marinbiologiska forskningen är ju mycket stark. Det skulle
              därför förvåna mig i högsta grad om inte detta forskningsfält
              kommer ut på plus i höstens forskningsproposition.
            </seg>
            <seg n="f7a82768">
              Sedan lyfter ni upp Tjärnös kontakter med fisket. Ska man tala
              i högskolepolitiska termer finns det ju numera något som kallas
              för den tredje uppgiften. Högskolorna och universiteten har ansvar
              för utbildning. De har ansvar för forskning. De har för det tredje
              dessutom ansvar för att föra ut sin kunskap till det omgivande
              samhället. Den uppgiften är viktig i allmänhet, och det är uppenbart
              att den är viktig också på det område som vi nu talar om. Vi har
              ju ett aktuellt exempel där forskning om fiske kommer fram till
              att den svenska fiskeflottan är för stor. Vissa argumenterar för
              att vi bör dra ned antalet yrkesfiskare. Andra menar att det är
              en felbedömning och en för kortsiktig bedömning. Det är ett exempel
              på att vi måste ha en så förtroendefull dialog som möjligt mellan
              vetenskap och civilsamhälle.
            </seg>
            <seg n="e140b4cb">
              Jag tycker att det är otroligt viktigt, och jag har också fått
              bilden från annat håll att Tjärnö har varit bra på att upprätthålla
              den dialogen. Det vill jag naturligtvis på allt sätt uppmuntra.
              Jag ska akta mig för att gå in i detaljer, men jag har svårt att
              förstå att den organisationsförändring som gjordes nu, liksom
              den som vi diskuterar om att ta ett ännu mer samlat grepp över
              den marinbiologiska forskningen i Sverige, ska behöva innebära
              att Tjärnös kontakter med fiskarbefolkningen i Bohuslän ska behöva
              minska. Jag vill inte tro det.
            </seg>
          </u>
          <note type="speaker" n="60554c76">
            Anf. 8 JAN-OLOF LARSSON (s):
          </note>
          <u who="Q3374555" xml:id="i-fc431c9912889a3a-2" n="d6501fa8">
            <seg n="9ef811af">
              Fru talman! Tjärnö och Kristineberg är fantastiska resurser,
              det är vi helt överens om. Jag tycker bara att det är synd att
              man byter namn på dem. De har ett värde i sina namn. De är kända
              under sina namn. Man byter namn till Sven Lovén centrum det är
              inte många som känner till det längre. Det kommer nog att heta
              Kristineberg och Tjärnö fortsättningsvis också, i alla fall i
              folkmun.
            </seg>
            <seg n="2b5741ef">
              Nej, det är inget problem att samla ihop de kunskaper som vi
              har omkring oss i våra lärocentrum, det är en nödvändighet. Det
              är nödvändigt att samla ihop dem. Det är inget problem för vare
              sig Kristineberg eller Tjärnö. De vill gärna spela en viktig roll
              i den här samlade kunskapsbanken inom marin forskning. Det förhindrar
              dem inte att ha några kontakter utåt eller någonting. Men vad
              händer om man klär av dem möjligheterna? Det är ju ändå så att
              ledarskapet förhoppningsvis utvecklar verksamheten. Vi har alltid
              pratat om hur viktigt ledarskapet är på olika arbetsplatser. Det
              är viktigt även på Tjärnö. Det är viktigt att man har en budget.
              Utan budget kan man inte göra något. Det är en viktig del av resursen.
              Tar man bort den delen, så att någon annan ska bestämma vad jag
              ska få utveckla, vad jag ska få lov att syssla med, har man klätt
              av möjligheten att utvecklas och att sköta det här på ett bra
              sätt.
            </seg>
            <seg n="a7db020c">
              Ministern framhåller i sitt svar att regeringen bereder frågan
              om en sammanhållen svensk havsmiljöpolitik. Det är bra. Bygg gärna
              vidare på vår gamla politik, och använd gärna det som Havsmiljökommissionen
              tog fram i sin utredning. Det är mycket bra, en utmärkt grund
              att stå på.
            </seg>
            <seg n="28014d48">
              I det här sammanhanget vill jag påpeka vikten av att ha ett havsmiljöinstitut
              där vi samlar kunskapen. Det är en fråga som vi i den socialdemokratiska
              regeringen drev på för att förverkliga. Här har ministern en möjlighet
              att sätta avtryck. Vad vore bättre än att göra Tjärnö till det
              havsmiljöinstitut som Sverige så väl behöver, ett institut för
              den framtida havsmiljön placerat i Sveriges första marina nationalpark?
            </seg>
          </u>
          <note type="speaker" n="2f839c2f">
            Anf. 9 Statsrådet LARS LEIJONBORG (fp):
          </note>
          <u who="Q946818" xml:id="i-bafb3018732cc2e3-3" n="c72c75b8">
            <seg n="8a4227a0">
              Fru talman! Jag tänkte säga till Jan-Olof Larsson att jag lovar
              att åka till Göteborg redan i nästa vecka och ta upp denna fråga.
              I själva verket är ett sådant besök redan inplanerat. Jag ska
              träffa rektorn för Göteborgs universitet på onsdag. Jag har ingen
              möjlighet att i min roll berätta för henne hur hon ska sköta sitt
              jobb, men jag är övertygad om att hon då kommer att försäkra mig
              om att den marinbiologiska forskningen, havsmiljöforskningen,
              kommer att ha mycket hög prioritet för Göteborgs universitet även
              i fortsättningen. Det utredningsförslag om den marinbiologiska
              forskningen som jag har på mitt bord innebär ju att de institutioner
              vi nu har talat om, eller den sammanhållna institution som Göteborgs
              universitet nu har skapat, kommer att vara centralpunkten i den
              marinbiologiska satsning som kommer att ske i Sverige. Vi får
              se hur det blir med detaljerna i det förslag som vi kommer att
              lägga fram, men förslaget från utredningen är ju just att ledningen
              ska finnas i Bohuslän.
            </seg>
            <seg n="ba1781b8">
              Jag vill sammanfatta det jag har sagt här: Vi är överens om bakgrunden.
              Detta är ett oerhört viktigt forskningsfält. Tjärnö är en fantastisk
              resurs i den helheten. Jag är övertygad om att vi kommer att satsa
              mer på detta forskningsområde, och därmed är jag också övertygad
              om att Tjärnös framtid är säkrad. Denna anläggning kommer att
              ha en mycket viktig roll att spela i den marinbiologiska forskningen
              också i framtiden.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="4e2c11ed">
            5 § Svar på interpellationerna 2007/08:344 och 378 om hivspridning
          </note>
          <note type="speaker" n="84816142">
            Anf. 10 Statsrådet MARIA LARSSON (kd):
          </note>
          <u who="Q447542" xml:id="i-309ca37c3214d307-0" n="c72c75b8">
            <seg n="0bebeb98">
              Fru talman! Elina Linna har frågat mig vilka åtgärder jag ämnar
              vidta för att ungdomar ska bli mer medvetna om riskerna med oskyddade
              sexuella kontakter.
            </seg>
            <seg n="01d7036e">
              Ylva Johansson har frågat mig vilka åtgärder jag planerar att
              vidta för att stoppa ökningen av antalet personer som hivsmittats
              i vårt land.
            </seg>
            <seg n="1096845c">
              Utvecklingen av hivinfektionen i Sverige ger anledning till oro,
              inte minst bland män som har sex med män och bland de unga inom
              denna grupp. Även klamydiainfektionerna ökar och det finns risk
              att hivinfektionerna kan spridas även i andra befolkningsgrupper.
            </seg>
            <seg n="157908eb">
              En nationell strategi mot hiv/aids och vissa andra smittsamma
              sjukdomar beslutades av riksdagen våren 2006. Socialstyrelsen
              har ansvar för att samordna genomförandet av strategin. Detta
              är ett långsiktigt arbete. Socialstyrelsen har påbörjat detta
              arbete, och bland deras prioriterade områden finns en handlingsplan
              mot klamydia vilken inkluderar insatser för att öka kondomanvändning
              och motverka det ökade sexuella riskbeteendet bland unga vuxna.
            </seg>
            <seg n="87b48a6a">
              Förebyggande av sexuellt överförbara sjukdomar och oönskade graviditeter
              måste bli än mer integrerat i det allmänna hälsofrämjande och
              förebyggande folkhälsoarbetet, särskilt de insatser som riktas
              till ungdomar. Ett sätt att stimulera till intensifierat arbete
              mot hiv/aids på lokal nivå är de medel som regeringen avsätter
              för att fördela i enlighet med en årlig överenskommelse mellan
              regeringen och Sveriges Kommuner och Landsting (SKL). Vi har valt
              att bland annat fokusera på insatser för att minska förekomsten
              av oskyddat sex, och för att förebygga sexuellt överförbara sjukdomar
              samt oönskade graviditeter.
            </seg>
            <seg n="787e56e2">
              Precis som Ylva Johansson framhåller i sin fråga är det viktigt
              att det förebyggande arbetet mot hiv/aids fortsätter med oförminskad
              styrka och att vi även på olika sätt bidrar till ett öppet samhälle.
              Stigmatisering och diskriminering av hivsmittade är ett problem
              som regeringen ser mycket allvarligt på, och regeringen vill genom
              olika insatser öka kunskapen om hiv/aids i samhället och därigenom
              verka för minskad diskriminering och stigmatisering. I överenskommelsen
              med SKL framhålls också betydelsen av insatser till stöd mot diskriminering
              och stigmatisering.
            </seg>
            <seg n="3f09ff9b">
              Socialstyrelsen ska inom ramen för det pågående arbetet med en
              hälsofrämjande hälso- och sjukvård ta fram ett kunskapsunderlag
              och en vägledning för riktade insatser till ungdomar och unga
              vuxna inom området sexuellt överförbara sjukdomar, inklusive sex-
              och samlevnadsinformation, vid till exempel ungdomsmottagningar
              och liknande verksamheter. I uppdraget ingår även att belysa förutsättningarna
              för samverkan mellan skolan och hälso- och sjukvården. Uppdraget
              ska redovisas senast den 30 juni 2009.
            </seg>
            <seg n="269b441a">
              Socialstyrelsen kommer inom ramen för sitt uppdrag att bland
              annat utveckla en handbok för att förbättra kvaliteten på arbetet
              på landets ungdomsmottagningar.
            </seg>
            <seg n="4b8fd188">
              Inom ramen för ansvaret med att genomföra den nationella hivpolitiken
              har Socialstyrelsen även påbörjat arbetet med att ta fram en handlingsplan
              mot klamydia. Handlingsplanen omfattar insatser inom tre områden:
              hälso- och sjukvården, utbildningssektorn och skolan samt en kommunikationsstrategi
              för att nå ut till unga vuxna. Handlingsplanen kommer att ha indikatorer
              som möjliggör för systematisk uppföljning och utvärdering av insatserna.
            </seg>
            <seg n="42584f6b">
              Socialstyrelsen har vidare under 2007 tagit fram ett kunskapsunderlag
              som sammanfattar den samlade internationella forskningen om effektiva
              metoder i preventionsarbetet för gruppen män som har sex med män.
              Resultaten från denna rapport kommer att presenteras vid sju seminarier
              runt om i landet under 2008. Detta sker tillsammans med ytterligare
              en rapport som på likartat sätt sammanfattar effektiva metoder
              för förebyggande arbete med sexuell hälsa bland unga. Seminarierna
              sker i samverkan med kontaktpersoner inom landsting och storstadskommuner.
              Syftet är att förbättra och utveckla kvaliteten på det lokala
              förebyggande arbetet. I rapporten finns belägg för behovet av
              grupporienterade pedagogiska metoder men också behovet av att
              utveckla effektiviteten när det gäller hälso- och sjukvårdens
              rådgivning i samband med testning.
            </seg>
          </u>
          <note type="speaker" n="690e6f68">
            Anf. 11 YLVA JOHANSSON (s):
          </note>
          <u who="Q3369258" xml:id="i-9f975aed2291a287-0" n="b2048fb8">
            <seg n="cd29e0f1">
              Fru talman! Jag tackar statsrådet för svaret.
            </seg>
            <seg n="ea2599e0">
              År 2006 antog riksdagen på förslag från den socialdemokratiska
              regeringen men i brett politiskt samförstånd en nationell strategi
              mot hiv/aids. Målet var att halvera antalet nysmittade i vårt
              land på tio års sikt. Det är ett fullt realistiskt mål. Det tyckte
              vi då, och det tycker jag fortfarande.
            </seg>
            <seg n="0c570e38">
              Nu har vi fått siffror från 2007, och de är alarmerande, menar
              jag. Under ett års tid har antalet nysmittade i Sverige ökat med
              drygt 30 procent och i några regioner väldigt mycket mer. Nästan
              hela ökningen ligger hos män som har sex med män. Det är också
              i den gruppen som smittan sker i Sverige. Det är klart att det
              är svårare för oss att påverka att människor kommer till oss med
              eller utan hivsmitta. Men den smitta som finns i Sverige har vi
              alla möjligheter att påverka, och det är den som ökar.
            </seg>
            <seg n="79a842c2">
              Maria Larsson talar mycket om ungdomar, men det handlar inte
              om ungdomar. De nysmittade är över 30 år, så det är inte ett ungdomsproblem,
              utan detta innebär en ökad risk för en specifik grupp män som
              har sex med män att bli smittad med en oerhört allvarlig sjukdom.
            </seg>
            <seg n="40606d96">
              Dessvärre är dessa siffror inte heller särskilt överraskande.
              När vi tidigare har sett tecken och hört andra varna för att när
              vi har sett annat riskbeteende och när vi har sett andra sexuellt
              överförbara sjukdomar öka kommer vi snart att få se det också
              när det gäller hiv/aids. Många som har arbetat just med män som
              har sex med män har vittnat om att det är en låg prioritet när
              det gäller att få resurser och möjligheter att arbeta riktat mot
              denna grupp.
            </seg>
            <seg n="8de39c19">
              Socialutskottet tog förra hösten initiativ till en offentlig
              hearing här i riksdagen om dessa frågor. Budskapet som kom från
              samtliga inbjudna var just: Äntligen någon som pratar om dessa
              frågor och lyfter fram dem.
            </seg>
            <seg n="dac88b9a">
              Informationsinsatser måste naturligtvis förnyas. Information
              är en färskvara. Dessbättre behöver dagens generation inte vara
              med om det som vi fick vara med om: att begrava nära vänner som
              hade dött av aids. Men det påverkar säkert också beteendet och
              gör det än mer angeläget att samhället går in med olika informationsinsatser.
            </seg>
            <seg n="805f2072">
              Fru talman! Jag tycker ändå att det är anmärkningsvärt att statsrådets
              svar, efter att vi har fått dessa nya siffror, innehåller väldigt
              mycket ord men ingenting nytt. Allt det som finns i interpellationssvaret
              är åtgärder som var igångsatta långt innan man fick dessa nya
              siffror.
            </seg>
            <seg n="87e2df92">
              Jag vill ställa en fråga till Maria Larsson: Är det inte så att
              vi har en sådan kraftig ökning av nysmittade som har smittats
              i Sverige under 2007 och som går tvärs emot det som vi var överens
              om 2006 var en realistisk målsättning? Föranleder inte det något
              initiativ från regeringens sida utöver det som man har tagit tidigare?
            </seg>
            <seg n="f5efd6d0">
              Min andra fråga gäller hur man prioriterar detta arbete. Den
              nationella strategin mot hiv/aids innehöll också förslag om, och
              som också har blivit verklighet, att Socialstyrelsen skulle få
              ett samordnande ansvar och att man skulle inrätta ett nationellt
              råd. Så gjordes också. Rådet inrättades sommaren 2006, och en
              ordförande utsågs. Något av det första som den nya borgerliga
              regeringen gjorde efter valet var att avskeda ordföranden. Sedan
              dröjde det ungefär ett halvår innan man hade hittat en ordförande
              till det nationella rådet mot hiv. Hon arbetade i ett knappt år
              innan hon blev utsedd till minister i regeringen. Nu har det nationella
              rådet återigen varit utan ordförande i ett halvår, och fortfarande
              kommer det i denna debatt inga besked om detta. Jag frågade: När
              får vi en ordförande för det nationella rådet?
            </seg>
          </u>
          <note type="speaker" n="118b0386">
            Anf. 12 ELINA LINNA (v):
          </note>
          <u who="Q4349165" xml:id="i-a6b70a7249a2ce95-0" n="4827d12d">
            <seg n="513ad9d2">
              Fru talman! Jag tackar Maria Larsson för svaret.
            </seg>
            <seg n="09f18c01">
              Det är inte första gången som vi debatterar den här frågan här
              i riksdagen. I början av juni 2007 debatterade jag och Maria Larsson
              senast frågan, och då avslutade statsrådet debatten med ett konstaterande:
              Vi får säkert skäl att återkomma till detta ämne i en eller annan
              form.
            </seg>
            <seg n="30899c93">
              Nu finns det skäl. Socialstyrelsen har kommit med rapporten Hiv
              och aids i Sverige. Kunskaper, attityder och beteenden hos allmänheten
              19872007 . Allmänheten i rapporten har bestått av kvinnor och
              män i åldrarna 1644 år.
            </seg>
            <seg n="7a38a6d3">
              Undersökningen visar att riskbeteendet i förhållande till hiv
              och andra sexuellt överförbara infektioner har ökat, särskilt
              bland unga människor, och att allmänheten inte använder kondom
              mer än tidigare vid riskfyllda sexuella kontakter.
            </seg>
            <seg n="fd9b0fc5">
              Slutsatserna är att kondom används i för liten utsträckning,
              framför allt bland ungdomar, och att det krävs ett brett arbete
              för att få till stånd en ökning.
            </seg>
            <seg n="ee0fc127">
              Smittskyddsinstitutet har också presenterat en preliminär redovisning
              av 2007 års nyregistrerade fall av hivpositiva. Man ser en stor
              ökning av antalet fall av smittade inom Sverige bland män som
              har sex med män. Ylva Johansson tog också upp det.
            </seg>
            <seg n="6e06cac7">
              Om man jämför siffror från 2007 med siffror från 2006 blev 80
              män i Sverige smittade 2007, och 50 blev smittade 2006.
            </seg>
            <seg n="fab87a6f">
              Enstaka fall av hiv hos unga som inte tillhör riskgruppen har
              också upptäckts. Det är alltså enstaka fall, men jag känner ändå
              en stor oro för utvecklingen.
            </seg>
            <seg n="73a5d7f5">
              Jag menar att min fråga om statsrådet avser att vidta åtgärder
              för att ungdomar ska bli mer medvetna om riskerna med oskyddade
              sexuella kontakter är befogad.
            </seg>
            <seg n="3714cf8e">
              Folkhälsoministern upprepar i sitt svar en del, eller rätt så
              mycket, från svaret för drygt åtta månader sedan. Jag förväntade
              mig faktiskt mer nyheter och mer konkreta åtgärder från statsrådets
              sida, men det kanske kommer nu i debatten.
            </seg>
            <seg n="3b49726d">
              I år som förra året fördelas 95 miljoner till Sveriges Kommuner
              och Landsting för insatser för att minska förekomsten av oskyddat
              sex för att förebygga klamydia och andra sexuellt överförbara
              sjukdomar samma summa pengar i år som förra året. Anser statsrådet
              att det är rätt prioritering?
            </seg>
            <seg n="f021c290">
              Hur blir det nästa år? Regeringen tänker inte höja statsbidragen
              generellt till kommuner och landsting som det ser ut i årets budget.
              Omfattar frysningen också pengarna till dessa så viktiga förebyggande
              insatser?
            </seg>
            <seg n="ab88b394">
              Det är bra att regeringen nu säger sig genom olika insatser vilja
              öka kunskapen om hiv/aids i samhället och därigenom verka för
              att minska diskriminering och stigmatisering. Det uppdraget ingår
              också i överenskommelsen med SKL. Bra tänkt, men frågan är: Hur
              ska kommuner och landsting gå till väga för att minska diskriminering
              och stigmatisering? Vad tänker regeringen göra? Det förekommer
              diskriminering och stigmatisering av personer med hivsmitta.
            </seg>
          </u>
          <note type="speaker" n="23c7404e">
            Anf. 13 Statsrådet MARIA LARSSON (kd):
          </note>
          <u who="Q447542" xml:id="i-309ca37c3214d307-1" n="c72c75b8">
            <seg n="dbf569d7">
              Fru talman! Jag ser anledning till stor oro. Jag upprepar det.
              Spridningen av smittan har ökat på ett sätt som ingen av oss som
              finns i talarstolarna nu hade förväntat oss. Den smitta som vi
              har sett bland annat bland intravenösa missbrukare i Helsingfors
              som har smittats av en virusstam som kommit in från Finland började
              sannolikt redan under 2006 när målen sattes upp. Den blev inte
              tydlig förrän under 2007.
            </seg>
            <seg n="6e287aa2">
              Ökningen bland män som har sex med män är procentuellt något
              lägre än den smitta jag nyss nämnde men större i absoluta tal.
              Den var strax under 50 personer 2006 och uppskattas till 80 personer
              2007. Vi väntar på Smittskyddsinstitutets definitiva siffror som
              ska vara klara i slutet av februari.
            </seg>
            <seg n="8fedb060">
              Utvecklingen av hivinfektionen i Sverige ger anledning till oro.
              Därför är det angeläget att se till att vi gör rätt saker. En
              av de saker som är viktiga att göra är faktiskt att satsa på ungdomarna,
              även om vi kan se en klar ökning hos män som har sex med män.
            </seg>
            <seg n="f781b301">
              Klamydiasmittan har ökat ännu mer. Vi kan se en 40-procentig
              ökning i preliminära siffror sedan förra året. Det är i allra
              högsta grad alarmerande. Får man in en hivsmittad vet vi att också
              en klamydiainfekterad person har lättare att bli infekterad med
              hiv. Detta är väldigt allvarligt och väldigt oroande. Därför är
              den handlingsplan mot klamydia som nu håller på att tas fram som
              ett samarbete mellan Socialstyrelsen och regeringen ett mycket
              viktigt verktyg för framtiden.
            </seg>
            <seg n="6c7e6970">
              Det vi har försökt göra på ett metodiskt sätt är att säkra och
              se till att de pengar som vi avsätter till det preventiva arbetet
              används på ett rätt och riktigt sätt. Därför är det så viktigt
              att få fram indikatorer som gör att vi kan mäta på samma sätt
              i hela landet. Därför är det så viktigt att se till att vi tar
              till vara den internationella forskningen. Det är första gången
              det händer. Det har inte hänt tidigare att Socialstyrelsen har
              fått möjlighet att sammanställa både nationell och internationell
              forskning för att se vilka metoder som är effektiva i det preventiva
              arbetet mot olika målgrupper.
            </seg>
            <seg n="7d692d20">
              Det har gjort att vi nu har kunnat få fram två rapporter en som
              är riktad till målgruppen män som har sex med män och en som är
              riktad till ungdomar. För båda dessa är det under det kommande
              året sju utbildningstillfällen som Socialstyrelsen håller i för
              att föra ned kunskapen till den regionala och lokala nivån. Det
              är där verksamheten måste fungera. Det är där forskningsresultaten
              måste användas i praktiken.
            </seg>
            <seg n="56729ad4">
              Det här är så oerhört centralt. Vi har vårdat överenskommelsen
              och förnyat avtalet med SKL varje år för att det är på det lokala
              och regionala planet som arbetet gör skillnad.
            </seg>
            <seg n="eab73e37">
              Metodutvecklingen är oerhört central. Trial-and-error-verksamhet
              kan man hålla på med ett tag, men vi måste faktiskt ta vara på
              och utvärdera det som görs för att sedan göra rätt saker utifrån
              aktuell forskning och de metoder som används och som sedan kan
              utvärderas. Det har varit ett grundläggande och centralt tankesätt
              i vårt arbete.
            </seg>
            <seg n="40715403">
              Jag tycker att vi har kommit väldigt långt på väg och det är
              många saker som ligger inom en nära framtid att hända för att
              mota den smitta som vi ser öka på ett oroväckande sätt.
            </seg>
            <seg n="bd7ac459">
              Regeringen har inte på något sätt varit passiv tvärtom. Jag räknade
              upp sex olika åtgärder i mitt svar det går bra att läsa det igen
              för sådant som faktiskt kommer att effektueras inom den närmaste
              framtiden.
            </seg>
            <seg n="90722056">
              Till detta kan nämnas att vi har ett uppdrag via SKL att upprätta
              regionala kunskapscentrum för att sprida information i frågan
              till dem som är verksamhetsansvariga på lokalt och regionalt plan.
            </seg>
          </u>
          <note type="speaker" n="b396bf1a">
            Anf. 14 YLVA JOHANSSON (s):
          </note>
          <u who="Q3369258" xml:id="i-9f975aed2291a287-1" n="b2048fb8">
            <seg n="4893469b">
              Fru talman! Maria Larsson upprepar att hon ser anledning till
              oro. Det gör vi ju, men den intressanta frågan är om Maria Larsson
              ser anledning till agerande. Det är den stora frågan. Tänker regeringen
              göra någonting med anledning av den mycket oroande utvecklingen?
            </seg>
            <seg n="48e4be1e">
              Maria Larsson kommer tillbaka till att hänvisa till sådant som
              redan är gjort eller som redan är på gång. Det är ingen av oss
              som motsätter sig de åtgärderna, men vi tror inte att det räcker.
              Allt tyder på att utvecklingen går åt fel håll mycket snabbt.
              Den gör det väldigt specifikt i gruppen män som har sex med män
              som nysmittas här i Sverige.
            </seg>
            <seg n="e3bad239">
              Maria Larsson säger att det är viktigt att vi gör rätt saker.
              Självklart håller vi med om det. Det var en av anledningarna till
              att det nationella rådet bildades under Socialstyrelsen. Vi visste
              av erfarenhet att många goda insatser hade gjorts men att det
              inte fanns tillräcklig samordning. Man hade inte kunnat använda
              resurser som fanns på olika ställen och samordna på bästa sätt.
              Därför inrättades det nationella rådet. Där utses olika ledamöter
              som representerar de olika myndigheter och organisationer som
              är involverade och har kompetens på det här området. Regeringen
              utser en representant i Nationella rådet, nämligen ordföranden.
              Det är klart att det är en signal att Nationella rådet inte har
              någon ordförande och inte har haft det på ett halvår. Det tycks
              verkligen inte vara en prioriterad fråga hos regeringen.
            </seg>
            <seg n="eb279304">
              När vi diskuterade varför man skulle ha det nationella rådet
              och hur man skulle utse olika ledamöter var just bakgrunden att
              de som har kompetensen och har möjlighet att agera myndigheter
              och organisationer ska vara ledamöter i rådet, men regeringen
              ska se till att det finns en kraftfull, erfaren och respekterad
              ordförande som kan få de olika krafterna att samverka och som
              kan medverka till rätt prioriteringar. Någon sådan ordförande
              finns inte. Maria Larsson undviker nu igen att svara på frågan.
            </seg>
            <seg n="b2f5e9a2">
              Unga engagerade människor som jag har mött säger ungefär så här
              när det gäller hivprevention: Jo, tack. Det är jättebra att Socialstyrelsen
              har skrivit en rapport och det är jättebra att man har seminarier
              för de regionala handläggarna, men det kanske inte är de som riskerar
              att smittas av hiv.
            </seg>
            <seg n="52f4271e">
              Vi måste utöver detta göra riktade informationsinsatser till
              dem som löper risk att smittas nu. Vi har en smitta som sprids
              i Sverige och som sprids allt snabbare bland män som har sex med
              män. Det borde vara en anledning till åtgärder, inte bara till
              oro.
            </seg>
            <seg n="c8a89b3c">
              Det är klart att det är bra med rapporter och seminarier men
              det räcker inte. Utvecklingen går åt fel håll.
            </seg>
            <seg n="333dbd5d">
              När, Maria Larsson, får det nationella rådet en kraftfull, respekterad
              och erfaren ordförande som kan sätta fart på det gemensamma arbetet?
            </seg>
          </u>
          <note type="speaker" n="3e59ca00">
            Anf. 15 ELINA LINNA (v):
          </note>
          <u who="Q4349165" xml:id="i-a6b70a7249a2ce95-1" n="4827d12d">
            <seg n="6144895c">
              Fru talman! Jag ska fortsätta där Ylva Johansson slutade. Ewa
              Björling hann ju inte sitta längre än några månader. Hon tillsattes
              förra året och satt med på endast två sammanträden. Nationella
              rådet har inte hunnit arbeta.
            </seg>
            <seg n="f214ed81">
              Ingrid Burman som tillsattes av den förra regeringen hann etablera
              sig och man hade stora förväntningar på att det nationella rådet
              verkligen skulle börja samverka när det gäller hivsmittade personer
              och myndigheter.
            </seg>
            <seg n="63c13842">
              Alliansregeringen avsatte den vänsterpartistiska ordföranden.
              Jag kan förstå att alliansregeringen inte vill ha en vänsterpartist
              som ordförande bland sina myndigheter. Men jag förväntar mig att
              regeringen ska lyckas att få en ordförande som sätter i gång med
              arbetet. Det behövs verkligen.
            </seg>
            <seg n="99fc9624">
              När vi talar om ungdomar har ungdomsmottagningarna och skolhälsovården
              en väldigt stor betydelse för att arbeta mot fördomar och negativa
              attityder. Jag tror att vi alla här är överens om att sex är positivt,
              och sexualitet är viktigt för ungdomar.
            </seg>
            <seg n="511a27b1">
              Vi ska inte skrämma ungdomar med att sex endast handlar om smitta,
              skuld och rädsla. Därför är det väldigt viktigt att ungdomsmottagningar
              och skolhälsovården fungerar så att man har de motkrafterna i
              ungdomarnas sökande efter sin sexuella identitet för att hitta
              sin roll också i sexuallivet.
            </seg>
            <seg n="f3b7e632">
              De flesta av landets kommuner har ungdomsmottagningar men inte
              alla. Det saknas fortfarande i många kommuner, och många har otroligt
              begränsade öppethållandetider. Ett känt problem är att man stänger
              under sommarlovet. Just då flickor och pojkar har bäst tid och
              mest anledning att besöka mottagningen stänger landstingen och
              kommunerna. Är det klokt?
            </seg>
            <seg n="9b15252f">
              Det är säkert bra med en handbok för att förbättra kvaliteten
              på landets ungdomsmottagningar. Jag kände inte till att kvaliteten
              på landets ungdomsmottagningar var dålig. Det kanske folkhälsoministern
              känner till. Men för att verksamheterna ska höja kvaliteten måste
              de också få förutsättningar.
            </seg>
            <seg n="52967cf8">
              Ministern har inte svarat på min fråga om finansieringen. Det
              gäller de 95 miljoner som har getts till kommunerna. Kommer det
              också nästa år att finnas endast 95 miljoner, eller är ministern
              beredd att lova att SKL i överenskommelsen får mer pengar?
            </seg>
            <seg n="fc139219">
              Det verkar som att Maria Larsson inte räknar med skolhälsovården.
              Statsrådet nämner inte skolhälsovården i sitt svar. Därför vill
              jag fråga: Ingår skolhälsovården i uppdraget som Socialstyrelsen
              ska redovisa senast den 30 juni 2009?
            </seg>
          </u>
          <note type="speaker" n="90741abf">
            Anf. 16 Statsrådet MARIA LARSSON (kd):
          </note>
          <u who="Q447542" xml:id="i-309ca37c3214d307-2" n="c72c75b8">
            <seg n="3b898ab7">
              Fru talman! Det är väldigt många olika åtgärder som är på gång.
              I allt strävar vi efter att vi ska använda de budgetresurser som
              är avsatta på bästa och mest effektiva sätt. Till det syftar hela
              arbetet till att få kunskapsbaserat arbete för att verkligen se
              till att största möjliga effektivitet uppnås för varje skattekrona.
              Budgetförhandlingarna sköter vi inte här i kammaren. De ska vi
              återkomma till varje gång det är dags för en ny budget.
            </seg>
            <seg n="2ceebc80">
              Låt mig först svara på frågan om Hivrådet. Jag beklagar att vi
              inte har en ny ordförande på plats. Det beror på att vi har haft
              lite olyckliga omständigheter vid tillsättandet av en ny ordförande.
              Det är anledningen till att det har dröjt. Vi har haft kandidater
              framme som har dragit sig tillbaka i sista stund vilket har gjort
              att frågan har försenats. Men jag kan garantera er att den kommer
              att vara löst inom en mycket nära framtid. Det är min förhoppning
              att det ska kunna generera ett väldigt bra och offensivt arbete
              och att rådet ska stå för samordnande insatser på ett effektivt
              och bra sätt.
            </seg>
            <seg n="436907de">
              Jag har några kommentarer till det Elina Linna tog upp. Ungdomsmottagningar
              bör finnas i varje kommun. Det är något som vi kristdemokrater
              har arbetat för, och vi har motionerat om det i många kommuner.
              Det är ingen positiv lösning, inte minst ur pojkars synvinkel,
              att de ligger i anslutning till en mödravårdscentral.
            </seg>
            <seg n="21ad1fa8">
              När jag gjorde ett studiebesök i Afrika såg jag att man ofta
              placerade ungdomsmottagningar i anslutning till fritidsgårdar.
              Det gjorde att man lätt kunde slinka in och få lite rådgivning,
              och både grabbar och tjejer kom i samma utsträckning. Det är ett
              sätt att avdramatisera det hela. Det är väldigt positivt. Det
              är någonting som vi får ta med oss ut när vi träffar våra kommunpolitiker,
              Elina Linna, Ylva Johansson och jag.
            </seg>
            <seg n="677a45da">
              Skolhälsovården är oerhört central. Vi vet att den kan arbeta
              på ett effektivt sätt med dessa frågor. Det är också därför vi
              har gett uppdraget till Socialstyrelsen att ta initiativ att skapa
              regionala kunskapscentrum som bland annat ska ha till uppgift
              att stödja utbildning av personal i vård men också i skola. Den
              typen av utbildning är väldigt svår att få tillgång till i dag.
            </seg>
            <seg n="8f10498b">
              Sammanfattningsvis är det en lång rad åtgärder som nu håller
              på att vidtas. Socialstyrelsens sju seminarier inriktar sig just
              på preventiva åtgärder för män som har sex med män och ska i första
              hand nå handläggarna. Jag tycker att Ylva Johansson har en dålig
              tilltro till att det förs vidare. Det är inte så att Socialstyrelsen
              och handläggarna ute på länsstyrelserna är de enda avnämarna.
              Det är information som ska ut i verksamheten. Därtill syftar alltihop.
              Att tvivla på det verkar väldigt konstigt och är ett väldigt stort
              underkännande av den regionala nivån. Det förvånar mig att ett
              tidigare statsråd uttalar sig på det sättet.
            </seg>
            <seg n="51ef4bd7">
              Många åtgärder är på gång. Vi kan se fram emot att snart också
              ha en ordförande på plats i det nationella hivrådet.
            </seg>
          </u>
          <note type="speaker" n="f1f51f88">
            Anf. 17 YLVA JOHANSSON (s):
          </note>
          <u who="Q3369258" xml:id="i-9f975aed2291a287-2" n="b2048fb8">
            <seg n="94de64ee">
              Fru talman! Maria Larsson väljer att medvetet feltolka mig. Jag
              sade mycket tydligt att det är bra att man gör rapporter, har
              seminarier och informerar handläggarna. Det är ett viktigt arbete,
              men jag tror inte att det räcker. Jag tror också att man behöver
              göra direkt riktade informationsinsatser. De kostar mer pengar
              än vad som nu finns anslaget.
            </seg>
            <seg n="222dded5">
              Det är möjligt att det går att använda pengarna på smartare sätt.
              Det är nationella rådet som möjligen i så fall kan titta på det.
              Men med det arbete som man nu har tror jag inte att informationsinsatserna
              kommer att räcka. Jag tror också att man måste gå ut mer direkt.
            </seg>
            <seg n="1205d006">
              Fru talman! Jag vill avsluta med att säga att detta med att leva
              med hiv påverkar hela livet, alla dimensioner av livet och resten
              av livet. Man är skyldig att i alla sammanhang, inte minst i intima
              och nära sammanhang, informera om sin smitta. Vi är alla beroende
              av att våra vänner som lever med hiv, kan, orkar och vill ta ansvar
              för sin smitta och ha ett ansvarsfullt beteende. Det gör de.
            </seg>
            <seg n="54c80cc5">
              Men jag tror också att vi från samhällets sida kan ge dem bättre
              stöd i detta. De behöver bättre stöd för att ta ansvar för sin
              smitta och bättre stöd för att kunna ha ett rikt och bra liv inklusive
              ett rikt och bra sexualliv också med sin hivsmitta. Vi har mycket
              att vinna på riktade insatser till gruppen män som har sex med
              män men också till dem som i dag lever med sin hivsmitta.
            </seg>
            <seg n="460ab9a0">
              Fru talman! Avslutningsvis tycks olyckliga omständigheter vid
              utnämningar vara en följetong för regeringen. Men jag väljer ändå
              att tolka det positivt. Jag är väldigt glad att vi snart kommer
              att ha en ordförande i det nationella rådet. Han eller hon kommer
              att ha en viktig uppgift framför sig.
            </seg>
          </u>
          <note type="speaker" n="23eeb242">
            Anf. 18 ELINA LINNA (v):
          </note>
          <u who="Q4349165" xml:id="i-a6b70a7249a2ce95-2" n="4827d12d">
            <seg n="97bf1f53">
              Fru talman! Vi har fått svar när det gäller det så kallade hivrådet.
              Men på min fråga om pengar fick jag endast svaret att vi inte
              förhandlar här. Jag förutsätter att om statsrådet tänker prioritera
              insatser måste man också ha i tankarna prioritering av finansiering
              när man ålägger landets kommuner och landsting nya uppdrag.
            </seg>
            <seg n="e234794b">
              Det finns goda exempel när det gäller klamydia. Redan 2006 startade
              först Västra Götaland, och sedan kom två landsting till, med att
              erbjuda möjlighet att beställa klamydiatest på nätet. Man kan
              fylla i blanketten och även få resultatet på nätet. Det är en
              otroligt bra verksamhet, och den underlättar för ungdomar när
              det gäller att komma i kontakt med testningen fort och smidigt.
              Men det är endast tre landsting som har detta. Tänker regeringen
              hjälpa fler landsting att starta en liknande verksamhet?
            </seg>
            <seg n="01730331">
              Jag vill kommentera det som Maria Larsson berättar om sina resor
              i Afrika. Jag har besökt ungdomsmottagningar i Sverige som ligger
              i ungdomars hus och som ligger nära skolor. Jag har faktiskt inte
              besökt en enda mottagning som ligger i anslutning till mödravårdscentralen.
              Så var det längre tillbaka. Utan att känna till förhållandena
              exakt tror jag att de flesta ungdomsmottagningar är mycket noga
              med att finnas där ungdomarna finns.
            </seg>
          </u>
          <note type="speaker" n="34725000">
            Anf. 19 Statsrådet MARIA LARSSON (kd):
          </note>
          <u who="Q447542" xml:id="i-309ca37c3214d307-3" n="c72c75b8">
            <seg n="bd38df45">
              Fru talman! Jag skulle vilja tacka mina kombattanter för debatten.
              Jag tycker att det här är en fråga som förtjänar att diskuteras.
              Ju mer offentlighet vi kan ge den tillsammans, desto bättre är
              det. Det har varit ganska tyst om hivfrågan länge i medierna.
              Att vi diskuterar saken och debatterar frågan här i Sveriges riksdag
              har betydelse också för att skapa ett ökat opinionsbildande tryck.
            </seg>
            <seg n="8e1dec35">
              Det är också en hjälp för att minska stigmatiseringen och diskrimineringen
              att vi talar om att hivsmittan finns och att vem som helst kan
              bli drabbad. Socialstyrelsen skriver i sin rapport att det aldrig
              tidigare har varit så troligt som i dag att möta en person med
              hivsmitta.
            </seg>
            <seg n="3817f4dd">
              Jag åt den här veckan lunch med Johanna. Hon är 23 år nu. Hon
              fick besked om sin hivsmitta när hon var 20. Hon betonade mycket
              att vem som helst kan bli drabbad och att det är viktigt att vi
              kommunicerar det budskapet. Det kan man göra med kampanjer. Det
              är det enda förslag som jag har hört från er här i dag förutom
              mer budgetmedel, som jag inte heller har sett till i era budgetar.
              Jag trodde kanske att ni hade fler förslag i bagaget, men det
              verkar vara lite tomt.
            </seg>
            <seg n="b51f3a21">
              Kampanjinsatser är sådant som pågår hela tiden. Alla SF-biografer
              här i Helsingfors har till exempel kört en reklamkampanj för säkert
              sex. Den pågick under tolv veckor och fick ett positivt mottagande.
              Det pågår också en del andra kampanjer just nu med statliga pengar.
            </seg>
            <seg n="73c66a42">
              Det gäller hela tiden att utvärdera vad som har hög effektivitet
              och bevisad framgång. Alla kampanjer har inte det det måste vi
              också se. Det är därför vi är så noga med att se vad som är framgångsrikt.
              Vi måste ha evidens för det som vi sätter in som åtgärder för
              att pengarna ska användas på bästa sätt.
            </seg>
            <seg n="2a28f7ed">
              Detta är ett arbete som vi kommer att fortsätta med. Vi kommer
              att göra hivarbetet evidensbaserat så långt det bara går. Då kan
              vi nå framgång, och om vi kan ge ut den kunskapen på det lokala
              och regionala planet kan vi också stärka skyddet och effektiviteten
              i det preventiva arbetet.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="24898cc9">
            6 § Svar på interpellation 2007/08:356 om Förbifart Helsingfors
          </note>
          <note type="speaker" n="73a90d39">
            Anf. 20 Statsrådet ÅSA TORSTENSSON (c):
          </note>
          <u who="Q271235" xml:id="i-0c800e99b4f07cae-0" n="c72c75b8" next="i-58c53f41de0cca71-0">
            <seg n="7f7f37f1">
              Fru talman! Detta är den tredje interpellationen om Förbifart
              Helsingfors på tre månader. Den förra förde vi en diskussion om
              den 18 januari.
            </seg>
          </u>
          <note n="5798a166">
            Karin Svensson Smith har ställt följande frågor till mig:
          </note>
          <u who="Q271235" xml:id="i-58c53f41de0cca71-0" n="c72c75b8" prev="i-0c800e99b4f07cae-0">
            <seg n="a11e722a">
              Fyrstegsprincipen innebär att när det uppstår ett behov eller
              ett problem i transportsektorn är det självklart att genomgå de
              olika stegen med att först bedöma efterfrågan och val av transportsätt
              samt om möjligt påverka efterfrågan, sedan ta ställning till om
              det går att nyttja befintliga transportsystem mer effektivt, i
              tredje hand undersöka om det är lämpligt med ombyggnad och först
              i sista hand överväga nybyggnation. Detta bidrar till en mer effektiv
              resursanvändning och bättre samordning i hela transportsektorn.
            </seg>
            <seg n="398d32fc">
              Frågan om hur jag avser att agera för att värdera Vägverkets
              ansökan om tillåtlighet utifrån fyrstegsprincipen är för tidigt
              ställd. Som Karin Svensson Smith är mycket väl medveten om har
              någon tillåtlighetsansökan gällande Förbifart Helsingfors ännu
              inte inkommit till regeringen. Det vore en konstig ordning att
              kommentera beredningen av ett ärende vi ännu inte har fått in.
              När det väl kommer in är det Miljödepartementet som bereder ärendet.
            </seg>
            <seg n="13bf1a75">
              Karin Svensson Smith har för tredje gången frågat mig hur jag
              avser att agera ytterligare för att begränsa den kraftiga tillväxten
              i biltrafiken i storstadsregionerna. Karin Svensson Smith ställde
              samma fråga till mig i sina två tidigare interpellationer. Mitt
              svar är detsamma som tidigare. Jag anser att transportsektorn
              måste bli mer miljövänlig. För att förändra beteenden och skapa
              en vilja att investera i ny teknik behövs ekonomiska styrmedel
              som ger incitament att agera miljövänligt. Nyligen höjdes dels
              den generella koldioxidskatten, dels energiskatten på diesel.
              Jag vill också lyfta fram införandet av trängselskatten i Helsingfors
              som bland annat syftar till att begränsa trafiken i innerstaden
              för att förbättra framkomligheten och miljön i Helsingfors.
            </seg>
            <seg n="4e742dce">
              Som jag tidigare nämnt har regeringen utöver detta som en klart
              uttalad ambition att alla transportslagen måste samverka. Då kan
              vi få över en del av det som går på vägarna till järnväg och sjöfart.
              Gods måste föras över till det mest miljösmarta transportsättet.
            </seg>
            <seg n="d83847d4">
              Regeringen har för avsikt att återkomma till denna fråga i den
              infrastrukturproposition som kommer att överlämnas till riksdagen
              i samband med budgetpropositionen i september 2008.
            </seg>
            <seg n="de22f5ad">
              Karin Svensson Smith har slutligen frågat mig hur jag avser att
              agera för att öka effektiviteten i lastbilstransporterna. I den
              här frågan är det viktigt att fokusera mer på transportköparnas
              ansvar. Självfallet ska staten driva på utvecklingen mot rena
              och energieffektiva vägtransporter. För närvarande pågår till
              exempel en översyn av upphandlingskraven för statliga myndigheters
              fordon. Logistikfrågan är viktig för mig, och jag har sammankallat
              branschen till ett logistikforum. Det här är också en fråga jag
              avser att prioritera under det svenska ordförandeskapet. Förbättrad
              logistik och bättre ledningssystem hos transportföretagen bör
              leda till en förbättrad fyllnadsgrad och minskade tomtransporter.
              Det arbete som pågår för närvarande för att öka möjligheten för
              tillfälliga inrikesresor, cabotage, inom EU är också ett bra sätt
              att minska tomtransporterna på väg.
            </seg>
            <seg n="6fbb0d17">
              Vidare skulle en bättre efterlevnad av trafikreglerna hos yrkestrafikanterna
              medföra betydande förbättringar utifrån ett miljöperspektiv. Det
              finns goda exempel inom branschen på hur man arbetar med detta,
              till exempel heavy ecodriving , men det finns mer att göra.
            </seg>
            <seg n="b2c286a7">
              Låt mig till sist säga att Preem Petroleum AB, Schenker AB, Volvo
              Lastvagnar AB, Vägverket och Göteborgs miljövetenskapliga centrum
              har tagit ett utmärkt initiativ genom samarbetet Klimatneutrala
              godstransporter på väg. Om vi ska klara klimatutmaningen behövs
              ett engagemang från hela samhället och ett partnerskap mellan
              privata och offentliga aktörer. Jag hoppas att alla intresserade
              företag och organisationer ansluter sig till arbetet.
            </seg>
          </u>
          <note type="speaker" n="b0058ef3">
            Anf. 21 KARIN SVENSSON SMITH (mp):
          </note>
          <u who="Q4981479" xml:id="i-ef6c7abb12a4dbe2-0" n="0215cf40">
            <seg n="732512a1">
              Fru talman! Tack för svaret som jag har fått! Jag är väl medveten
              om att det här är den tredje interpellationen om Förbifart Helsingfors.
              Det här projektet är strategiskt viktigt av två skäl. Det ena
              skälet är att det är det största vägprojektet. Jag har svårt att
              se att det går ihop med den ambition som uttrycks i regeringsförklaringen,
              nämligen att man ska tackla vår generations största hot, det vill
              säga klimathotet. Det är därför som jag tar upp den här frågan
              många gånger. Jag kan inte se annat än att vi måste minska biltrafiken.
              Då förstår jag inte hur man samtidigt ska lägga minst 25 miljarder
              på att vidga utrymmet för den trafik som ska minska i omfattning.
            </seg>
            <seg n="17f090fc">
              En annan anledning till att jag tar upp frågan är att den tar
              så stort ekonomiskt utrymme som det är planerat. Vi har ett skriande
              behov av att bygga ut järnvägen, och det tror jag att ministern
              har gett uttryck för vid flera tillfällen. Ska man ha råd att
              bygga de höghastighetsbanor som behövs för att ersätta det klimatpåverkande
              inrikesflyget har jag svårt att se att man samtidigt kan ha råd
              att lägga minst 25 miljarder på att bygga en ny motorväg utanför
              Helsingfors.
            </seg>
            <seg n="7eaa7ac5">
              Låt mig gå tillbaka till mina frågor. Jag har frågat om fyrstegsprincipen.
              Åsa Torstensson säger att det är för tidigt att väcka frågan om
              fyrstegsprincipen. Jag vet att ansökan inte har kommit in på regeringens
              bord, men jag tycker att det är principiellt intressant att veta
              hur regeringen hanterar och ser på fyrstegsprincipen. Ni har tagit
              initiativ till att man har ett mer transportslagsövergripande
              arbete, vilket jag tycker är bra. Då undrar jag: Varför har man
              inte tillämpat det på Förbifart Helsingfors?
            </seg>
            <seg n="8cc1022c">
              Vilka problem är förbifarten tänkt att lösa? Ja, vi har problem
              med trängsel i Helsingfors. Vi har problem med bristande tillgänglighet.
              Vi har problem med luftföroreningar som trafiken ger upphov till.
              Vi har problem med negativ klimatpåverkan. Vi har problem med
              att nollvisionen inte ser ut att uppfyllas.
            </seg>
            <seg n="7567ab2e">
              Enligt fyrstegsprincipen skulle vi kanske först bedöma efterfrågan
              och hur vi kan påverka trafiken på annat sätt innan vi bygger
              nytt. Här kommer det transportslagsövergripande synsättet in.
              Låt oss titta på de kriterier som Vägverket har satt upp för Förbifart
              Helsingfors, det vill säga att man ska skapa bättre möjligheter
              för långdistanstrafik, man ska öka framkomlighet och tillgänglighet,
              man ska möjliggöra en flerkärnig region, man ska skapa en bättre
              sammanhängande arbets- och bostadsregion och man ska ge förutsättningar
              för utveckling i en region med stark tillväxt.
            </seg>
            <seg n="38b76b51">
              Man kan egentligen fundera på om inte en utvidgad spårtrafik
              skulle kunna uppfylla alla de här behoven och kanske till och
              med uppfylla dem bättre per investerad krona. Jag saknar en genomgång
              av alla de här stegen. Det ska ju ske innan man gör en laglig
              prövning och trycker på startknappen för själva projektet. Det
              är inte Miljödepartementets uppgift. Det är framför allt Näringsdepartementets
              uppgift.
            </seg>
            <seg n="06565aeb">
              Jag har också frågat efter hur regeringen avser att minska miljöpåverkan
              från trafiken eller begränsa klimatutsläppen från trafiken. Här
              vill jag återkomma till ett replikskifte som vi hade i går. Vad
              är det för forskning som regeringen grundar sig på när man säger
              att fler vägar leder till minskade klimatutsläpp? Ge mig en källa!
              Ge mig en forskningsrapport som talar om att det finns ett sådant
              samband mellan fler vägar och mindre klimatutsläpp!
            </seg>
          </u>
          <note n="cf6b86dc">
            I detta anförande instämde Jan Lindholm (mp).
          </note>
          <note n="e7c233f8" type="speaker">
            Anf. 22 GUNNAR ANDRÉN (fp):
          </note>
          <u who="Q5556677" xml:id="i-332b12abdc6f004a-0" n="0215cf40">
            <seg n="d2e1e411">
              Fru talman! Som från Skåne och Småland inflyttad stockholmare
              är det alltid glädjande att få diskutera trafiksituationen i Helsingfors.
              Ofta sägs det att man inte är nöjd med svaret från statsråden,
              men jag tycker att det här är ett alldeles utmärkt svar från statsrådet
              Torstensson på den här frågan även om den upprepas för tredje
              gången.
            </seg>
            <seg n="c2eb9b8f">
              Låt mig ta som utgångspunkt någonting som är mycket glädjande
              i den här regionen. I går kom det siffror från SL som berättar
              att det var fler resande än någonsin med SL, det vill säga tåg,
              buss, tunnelbana och pendeltåg. Antalet påstigningar, inte resande,
              varje dag har nu överträffat 2,5 miljoner i den här regionen.
              Det visar vikten av att vi har ett bra fungerande kollektivtrafiksystem
              och att vi måste fortsätta att bygga på detta. Jag tycker att
              det var ännu mer glädjande att så många var nöjda med kollektivtrafiken.
              Den kritik som riktas mot kollektivtrafiken har uppenbarligen
              inte sin motsvarighet hos resenärerna.
            </seg>
            <seg n="f3d759de">
              Då får man gå över till den andra sidan och fundera på vad man
              kan göra mer. Jag tror att det finns ytterligare mycket mer att
              göra för att stimulera äldre män i sina plåtskal att åka ännu
              mer kollektivt. Jag talar om sådana som jag till exempel. Jag
              har visserligen ingen bil, men jag talar om den typen av människor.
            </seg>
            <seg n="1bc9df35">
              Fru talman! Förbifart Helsingfors handlar om någonting helt annat.
              Den handlar om ett annat trafikslag. Varför behövs Förbifart Helsingfors?
              Det är väldigt lätt att gå ut och titta på detta. Det finns en
              massa stillastående bilar eller bilar som kryper fram på Essingeleden
              och Klarastrandsleden. Varför ska stora lastbilar behöva köra
              200 meter från Sergels torg i Helsingfors eller kanske 1 000 meter
              därifrån på Essingeleden? Efterfrågan, Karin Svensson Smith, är
              att få köra långt utanför, och det är själva svaret på din fråga.
              De som kör transporter långt bort ifrån Helsingfors efterfrågar
              att inte behöva köra 200 meter från Sergels torg. Det finns ingen
              annan lösning på detta.
            </seg>
            <seg n="0e1b9d7e">
              Problemet är att Helsingfors ligger där det ligger och ser ut
              som det gör med en massa öar. Därför måste man göra någonting
              om man är miljövän för att få bort dessa transporter från Helsingforss
              innerstad.
            </seg>
            <seg n="be78c397">
              En annan fråga som Karin Svensson Smith tar upp är hur man ska
              minska trafiken. Det är också viktigt. Det ska vi också arbeta
              med. Den viktiga frågan är varför bilister måste passera 200 meter
              från Sergels torg eller på Essingeleden när de skulle vilja köra
              på en helt annan väg. Det är samma bilar det handlar om. Stillastående
              trafik är en väldigt stor miljöfara som vi måste komma bort ifrån.
            </seg>
            <seg n="84f4de8d">
              Fru talman! Miljöpartiet har röstat för anslag till detta. Nu
              byter man tydligen åsikt när man hamnar i oppositionsställning.
              Det tycker jag är väldigt intressant. Man har kanske haft samma
              åsikt, men man har ändrat votum, och det tycker jag inte är en
              hedrande position i det här sammanhanget. Man måste faktiskt stå
              upp för vad man tidigare har röstat för.
            </seg>
          </u>
          <note type="speaker" n="065f4b08">
            Anf. 23 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-4" n="c72c75b8">
            <seg n="d74a0ff2">
              Fru talman! Detta är en upprepad diskussion om Förbifart Helsingfors.
              Karin Svensson Smith och Miljöpartiet använder Förbifart Helsingfors
              som en hävstång i en miljödebatt där man har svårt att bli trovärdig.
              Jag ser Karin Svensson Smiths stora engagemang för miljöfrågor
              som ett ärligt och seriöst politiskt arbete, men jag hör och ser
              en frustration hos henne. Hon har i dag svårt att förklara att
              det är hon själv som har röstat igenom Förbifart Helsingfors.
              De frågor som Karin Svensson Smith ställer i dag om Förbifart
              Helsingfors har hon förhoppningsvis haft med när hon valde att
              prioritera Förbifart Helsingfors i den nationella vägplanen.
            </seg>
            <seg n="d0f27feb">
              Jag utgår också ifrån att Karin Svensson Smith menar att man
              ska ta sig an en fyrstegsprincip eller väga prioriteringar när
              det handlar om att stärka befintliga vägavsnitt eller skapa helt
              nya effektivare pulsådror kring Helsingfors i det här sammanhanget.
              I Karin Svensson Smiths interpellation står det så här: Förbifart
              Helsingfors är själva pulsådern i den borgerliga politik som kommer
              att leda till över 40 procents ökning av Helsingforss klimatpåverkan.
            </seg>
            <seg n="b9bcbd7b">
              Kära tv-tittare! Kära fru talman! Det är Socialdemokraterna,
              Vänsterpartiet och Miljöpartiet som har fattat beslut om att Förbifart
              Helsingfors ska finnas med i den nationella vägplanen till 2015.
              Jag förstår Karin Svensson Smiths frustration och hennes försök
              att i dag försöka komma ur detta som hon själv har tagit beslut
              om och till och med voterat om i riksdagen, kopplat till alla
              dessa frågor som Karin Svensson Smith för tredje gången ställer
              om Förbifart Helsingfors och prioriteringar mellan kollektivtrafik
              och Förbifart Helsingfors. Det är frågor som Karin Svensson Smith
              det utgår jag ifrån har haft med sig i det ställningstagande man
              gjorde när man så offensivt röstade fram Förbifart Helsingfors.
            </seg>
            <seg n="8b84be8d">
              Det är naturligtvis så att i Helsingforssregionen jag är en stark
              förespråkare för en intensiv dialog med de regionala representanterna
              har man också prioriterat och argumenterat för vikten av Förbifart
              Helsingfors. Och om jag minns rätt hörde jag inget motstånd från
              Stadshuset i Helsingfors när Miljöpartiet, Vänstern och Socialdemokraterna
              voterade igenom Förbifart Helsingfors eller den nationella planen
              i riksdagen. Alltså har också den tidigare regeringen lyssnat
              till de regionala företrädarnas vilja att prioritera vissa vägstråk.
            </seg>
            <seg n="7d0ee7f5">
              Vi måste se att väldigt mycket av storstadens behovsuppfyllnad
              bygger på att vi har effektiva och bra flöden för persontransporter
              likaväl som för godstransporter. Där finns också ett behov av
              bra och effektiva vägar eftersom vi har en kollektivtrafik som
              till 80 procent också går på vägar. Därför kan man inte plocka
              ut väginvesteringar från kollektivtrafiksatsningar.
            </seg>
          </u>
          <note type="speaker" n="81b3cda1">
            Anf. 24 KARIN SVENSSON SMITH (mp):
          </note>
          <u who="Q4981479" xml:id="i-ef6c7abb12a4dbe2-1" n="0215cf40">
            <seg n="0abecc06">
              Fru talman! Till att börja med tycker jag att det är trevligt
              att Gunnar Andrén deltar i debatten. Det blir piggare om även
              folk som inte jobbar i trafikutskottet är med och diskuterar den
              här frågan. Den är ju av strategiskt intresse, så alla bör ju
              intressera sig för den.
            </seg>
            <seg n="1198487c">
              Jag tycker att det var en väldigt intressant argumentering som
              Gunnar Andrén hade om att förbifarten är tänkt att svara mot en
              ökad efterfrågan på transporter. Det blir ju en självuppfyllande
              profetia. Finns det en ökad efterfrågan och man bygger mer vägar
              så blir det också mer trafik. Bakom det faktum att kollektivtrafiken
              nu noterar något fler resenärer finns ju det faktum att vägtrafiken
              noterar ännu fler resenärer.
            </seg>
            <seg n="cbd3ef26">
              Vägtrafikens andel har ökat hela tiden, och det är därför vi
              har sådana problem i dag med att klara det koldioxidmål för trafiken
              som är uppsatt, det vill säga att vi senast 2010 ska vara nere
              på 1990 års nivå. Vi klarar inte det därför att vägtrafiken och
              flygtrafiken expanderar så kraftigt som de gör. Att då förvärra
              den situationen ytterligare genom att bygga ännu mer vägar tycker
              jag är klimatpolitiskt mycket oansvarigt.
            </seg>
            <seg n="30f74cd4">
              Gunnar Andrén säger att syftet med förbifarten är att få bort
              transporter från Helsingforss innerstad, men då skulle jag rekommendera
              Gunnar Andrén att läsa Vägverkets utredning för att se hur det
              faktiskt ser ut. Det är snarare så att man säger att det borde
              vara en infart, därför att trafiken inne i staden ökar ju, och
              det är inte alls märkligt. Vi kan se att på alla andra ställen
              i världen där man har byggt ut vägarna leder det till att man
              tillfälligt flyttar trafiken i tid och rum, men totalt sett ökar
              den. Man bjuder alltså in till mer trafik. Vi kan inte minska
              trafiken, vilket Gunnar Andrén sade sig dela min uppfattning om
              att vi behöver göra, genom att ge större utrymme för den.
            </seg>
            <seg n="e12acdcf">
              Men jag ska gå över till det som interpellationen handlar om.
              Det här är som sagt av strategiskt intresse. Jag vill upprepa
              frågan, och jag kommer att göra det tills jag får ett svar: Vilken
              forskning grundar sig regeringen på när man i budgeten säger att
              mer vägar leder till minskade klimatutsläpp? Var finns det? Finns
              det en enda forskare som har påstått det, och var har vederbörande
              i så fall publicerat sig?
            </seg>
            <seg n="2320513a">
              Det står i interpellationssvaret att ministern menar att transportsektorn
              måste bli mer miljövänlig. Ja, vi hade en diskussion om det i
              går. Vi hade en öppen utfrågning i trafikutskottet där vi utvärderade
              biobränslenas roll som klimatverktyg för att nå klimatmålen. Det
              jag tror att vi var rörande överens om, både de som deltog i diskussionen
              och vi ledamöter, var att biobränslena kan spela en ganska marginell
              roll för att klara klimatmålen. Ingenting rubbade den uppfattning
              som Vägverket tidigare har gett till känna, det vill säga att
              till 2020 kan biobränslena stå för max en femtedel av den reduktion
              av fossilbränslen som behöver ske för att man ska klara sina mål.
            </seg>
            <seg n="553e5202">
              Jag jämför det här med vad Sika, Naturvårdsverket och Energimyndigheten
              har sagt. De har pratat om att man i stället måste göra fossilbränslena
              dyrare och att det är där som det effektiva styrmedlet finns.
              Det handlar inte alls om de nivåer som regeringen har höjt koldioxidavgiften
              till utan väsentligt högre nivåer. Det handlar också om kilometeravgift.
              Ministern säger att vi ska öka effektiviteten i lastbilstrafiken
              genom att vädja till transportköparnas ansvar. Ja, men så länge
              det är mycket billigare att använda lastbil hela vägen än att
              lasta om och använda sjöfart och järnväg i kombination med vägen
              kommer trafiken att gå med lastbil, och klimatutsläppen kommer
              att öka ännu mer. Det är inte effektivt att bygga ut vägar och
              att låta dem som förstör klimatet slippa betala för det.
            </seg>
          </u>
          <note n="327dd1fe" type="speaker">
            Anf. 25 GUNNAR ANDRÉN (fp):
          </note>
          <u who="Q5556677" xml:id="i-332b12abdc6f004a-1" n="0215cf40">
            <seg n="68b750eb">
              Fru talman! Det är väldigt roligt att ledamöter i trafikutskottet
              är så intresserade av trafiken i Helsingfors. Jag tycker att det
              är underbart att höra.
            </seg>
            <seg n="82a6347d">
              På en punkt är jag felciterad av Karin Svensson Smith. Jag sade
              inte ökad efterfrågan utan efterfrågan, vilket är olika saker.
              Men det är en bagatell i det här sammanhanget.
            </seg>
            <seg n="646ff43f">
              Man måste göra det viktigaste först, och enligt mitt förmenande
              är det så att det finns ett antal trafikprojekt i det här landet
              som är viktigare än andra. Det är Göteborgs hamn, säkrandet av
              Haparandabanan och Ådalsbanan, E 6 norr om Göteborg över huvud
              taget, Citytunneln i Malmö och så vidare.
            </seg>
            <seg n="e6f0262f">
              Men vi har också två stora projekt i Helsingfors som är väldigt
              strategiskt viktiga, inte bara för Helsingforssregionen utan för
              hela landet. Det är byggandet av Citytunneln, som kommer att påverka
              trafiken och öka tillgängligheten i hela landet, och det är också
              Förbifart Helsingfors, som kommer att avlasta Helsingforss innerstad
              och minska den miljöförstöring som finns nu.
            </seg>
            <seg n="3fe7292a">
              Sedan storlandstinget i den här regionen bildades 1971 har den
              här regionen, fru talman, ökat med ungefär 400 000 människor.
              Då hade vi Essingeleden och ungefär den tunnelbana vi har nu.
              Dessbättre är det så att den här regeringen nu anslår pengar så
              att vi får bättre framkomlighet på våra järnvägar. Det är en väldigt
              viktig sak att inte tåg och bilar står stilla utan verkligen kan
              röra sig.
            </seg>
            <seg n="013a5b7b">
              Sedan är det en annan sak. Hur ska vi få bättre effektivitet
              på motorerna så att vi får mindre utsläpp för varje liter bensin
              och så vidare som vi använder? Det är en annan sak. Men vi måste
              se till att inte alla bilar måste passera på Essingeleden respektive
              200 meter från Sergels torg på Klarastrandsleden. Då måste man
              göra någonting för att få bort bilarna från innerstaden.
            </seg>
            <seg n="8546297a">
              Karin Svensson Smith är en stark förespråkare för att vi ska
              ha mer miljöföroreningar ju närmare Sergels torg vi kommer. Det
              är inte jag.
            </seg>
          </u>
          <note type="speaker" n="77d5853a">
            Anf. 26 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-5" n="c72c75b8">
            <seg n="6cae334b">
              Fru talman! Som sagt var: Det här är tredje interpellationen
              om Förbifart Helsingfors med likartade frågeställningar. Jag har
              alltså redan svarat skriftligt och också utvidgat svaren under
              debatterna, och detta har Karin Svensson Smith att tillgå. Att
              Karin Svensson Smith inte är nöjd med svaret har jag full respekt
              för eftersom vi har två helt olika utgångspunkter för hur vi skapar
              tillväxt och hur vi skapar hållbara jobb i Sverige såväl i Helsingfors
              som i Norrlands inland.
            </seg>
            <seg n="ebde78c6">
              Vi lägger resurser på underhåll av våra vägar och järnvägar så
              att vi kan sköta det som vi en gång investerat i. Nu har vi också
              ett starkt fokus på kommande infrastrukturinvesteringar eftersom
              det finns stora behov i landet. Också i de tre största städerna
              är behoven stora. Helsingfors, Göteborg och Malmö får inte bli
              proppar vare sig i godsflödena över landet eller i persontrafiken.
            </seg>
            <seg n="f4b01045">
              När Gunnar Andrén talar om Citytunneln i Helsingfors är jag som
              bohuslänning glad över att kunna tillrättavisa honom och säga
              att i Helsingfors handlar det om Citybanan. Icke desto mindre
              är även Citytunneln i Malmö oerhört viktig som en del av hur vi
              skapar en bättre järnvägsinfrastruktur.
            </seg>
            <seg n="978c1c7c">
              Karin Svensson Smith är svaret skyldig när de tar kraft ur Förbifart
              Helsingfors men inte svarar på frågorna hur de tänkte när de tillsammans
              med Socialdemokraterna lade in Förbifart Helsingfors i infrastrukturplanen,
              alltså i de investeringar som nu finns i planen. Vägverket gör
              ingenting på eget bevåg, utan det sker på beställning från regeringen.
              Den beställningen gjordes av bland annat Karin Svensson Smith,
              tidigare utifrån ett vänstermandat men fortsättningsvis utifrån
              ett miljöpartimandat. Det finns en samstämmighet från Socialdemokraternas,
              Vänsterns och Miljöpartiets sida om att Förbifart Helsingfors
              ska prioriteras i väginvesteringen för 2015.
            </seg>
            <seg n="ca110530">
              Karin Svensson Smith duckar hela tiden för frågeställningen,
              nämligen: Hur tänkte ni när ni valde att prioritera Förbifart
              Helsingfors i den nationella handlingsplanen? Tänkte ni annorlunda
              än den nuvarande regeringen just för att hitta bra väginvesteringar?
              Vi måste ha bra infrastruktur även i storstäder som Helsingfors
              lokalt och regionalt förankrad för att både bygga bort flaskhalsar
              och hitta bra flöden, men också för att människor ska ha bättre
              system för att kunna transportera sig in till och ut ur städerna.
              Likaså behöver vi ett bättre godstransportflöde.
            </seg>
            <seg n="f1d0a6e3">
              Hur tänkte Karin Svensson Smith när hon röstade för att Förbifart
              Helsingfors skulle vara en av de prioriterade vägarna att investera
              i?
            </seg>
          </u>
          <note type="speaker" n="77836ea8">
            Anf. 27 KARIN SVENSSON SMITH (mp):
          </note>
          <u who="Q4981479" xml:id="i-0979b306c3310891-0" n="0215cf40">
            <seg n="4c3f95fa">
              Fru talman! Låt mig först säga en sak till Gunnar Andrén som
              sade att vi måste göra något för att få bort bilarna i Helsingforss
              innerstad. Ja, den ambitionen delar Miljöpartiet verkligen med
              Gunnar Andrén.
            </seg>
            <seg n="dc367e29">
              Det var därför vi förespråkade försöket med trängselskatter som
              ju är ett marknadsekonomiskt bra sätt att möta det faktum att
              det finns ett glapp mellan utbud och efterfrågan. Efterfrågan
              på vägutrymme var större än utbudet, och genom prismekanismer
              reglerades detta. Det fungerar ganska bra och har också vunnit
              folks gillande. Även om de borgerliga partierna före valet sade
              att de var emot trängselavgifter var de förnuftiga nog att instämma
              i stockholmarnas önskemål om att med dessa avgifter lösa trängselproblemen.
            </seg>
            <seg n="1650a967">
              Jag förstår därför inte varför man inte kan göra som andra moderna
              städer och gå vidare på samma sätt som exempelvis London och ta
              klimathotet på allvar genom att skapa en stad som är till för
              människor i stället för bilar och hitta en rimligare fördelning
              mellan kollektivtrafik, biltrafik och andra sätt att ta sig fram.
              Detta kan göras via avgifter. Det borde för en liberal vara ett
              klockrent sätt att hantera ett sådant problem.
            </seg>
            <seg n="3ac7999b">
              Så till vår diskussion om hur man skapar tillväxt och utveckling
              i hela landet, något som Miljöpartiet verkligen är intresserat
              av. Frågan är om man ska göra det genom att fortsätta med det
              fossilsamhälle som vi hittills byggt upp samhället på, där oljan
              i sina olika fraktioner är något slags pulsåder och där man ska
              fortsätta att bygga ut vägarna för att folk ska kunna transportera
              sig. Är det klimatmässigt hållbart? Är det ekonomiskt hållbart?
              Är det i något avseende hållbart att bygga vidare på ett bränsle
              som man vet att man måste minska användningen av för att undvika
              en katastrof? Det är nämligen precis det som klimatkrisen handlar
              om.
            </seg>
            <seg n="b0d7a603">
              I stället måste investeringarna handla om att ta sig ur fossilsamhället
              genom att bygga ett samhälle med ett långsiktigt hållbart transportslag,
              det vill säga järnväg.
            </seg>
          </u>
          <note type="speaker" n="841ab852">
            Anf. 28 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-6" n="c72c75b8">
            <seg n="b0cc7f0d">
              Fru talman! Det finns naturligtvis flera sätt att se på hur infrastrukturinvesteringar
              påverkar miljön. En variant är att dessa ger upphov till mer trafik
              och därmed miljöpåverkan och att man därför måste avstå från nyinvesteringar
              eller att inte prioritera dem. Det är, om jag förstått det hela
              rätt, Miljöpartiets inställning.
            </seg>
            <seg n="b7ddb208">
              Jag och regeringen har en annan syn. Vi menar att investeringar
              i infrastruktur måste öka eftersom det är en förutsättning för
              ekonomisk tillväxt, för jobb och företagande i hela landet. Med
              ekonomisk tillväxt blir vi rikare, medborgarna får mer pengar.
              Så sent som i dagens nummer av Dagens Nyheter konstateras att
              vi klättrar uppåt på välståndsligan och är nu på nionde plats.
              Det är när medborgare, kommuninvånare, får mer pengar i plånboken
              som de kan göra tydliga, miljösmarta val. Och det är vad som efterfrågas
              i dag.
            </seg>
            <seg n="07d241d0">
              Det innebär också att fler har råd att köpa ny bil, med hjälp
              av en nybilspremie, och därmed minska koldioxidutsläppen. Med
              en god ekonomi och ytterligare forskningsresurser kan vi dessutom
              utveckla alternativa drivmedel och skapa bättre förutsättningar
              för en fullständigt ny bilpark.
            </seg>
            <seg n="d3234b1a">
              Vi kan se av historien vad som händer när regimer motarbetar
              marknadsekonomin och det privata ägandet.
            </seg>
            <seg n="2f0b6b65">
              Mer investeringar i infrastruktur innebär att vi kan bygga bort
              flaskhalsar som ju är miljönegativa. Genom att skapa förutsättningar
              för järnväg, väg och sjöfart i samverkan får vi enklare och smartare
              transporter. På det sättet tar vi oss an både jobben och miljöutmaningarna.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="581cdf54">
            7 § Svar på interpellation 2007/08:376 om alkolås i bilar
          </note>
          <note type="speaker" n="c9e9d46c">
            Anf. 29 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-7" n="c72c75b8">
            <seg n="6a034cfa">
              Fru talman! Karin Svensson Smith har frågat mig om jag tänker
              ta initiativ till att alkolås blir en obligatorisk utrustning
              i alla fordon.
            </seg>
            <seg n="514134f5">
              Jag är för att förarstödjande teknik införs i fordon för att
              höja trafiksäkerheten på våra vägar. Alkolås är en sådan teknik
              som bör användas mer. Dagens avancerade alkolås lämpar sig för
              att förhindra rattfyllerister från att återfalla i brott. En utredning
              ska den 1 oktober lägga fram ett förslag till ett system där alkolås
              blir ett villkor för att rattfyllerister ska få tillbaka sitt
              körkort.
            </seg>
            <seg n="00fbe3bb">
              Alkolåset bör också användas mer i myndigheters och företags
              kvalitetssäkringsarbete. Jag arbetar därför för att alkolås ska
              införas i myndigheternas transporter. Sverige driver också ett
              krav på obligatoriskt alkolås i nya lastbilar och bussar i yrkesmässig
              trafik inom EU.
            </seg>
            <seg n="64b210bf">
              När det gäller alkolås i privatfordon är dagens avancerade alkolås
              dyrt och kräver en hel del av användaren. För att tekniskt stöd
              av det här slaget ska få en bred och allmän användning i alla
              fordon krävs en enklare teknik som är användarvänlig, billig och
              funktionssäker. Där är vi inte i dag.
            </seg>
            <seg n="7e8ec709">
              Vi måste också höja ribban och uppmuntra utvecklingen av teknik
              som upptäcker och varnar för om föraren är påverkad av faktorer
              som alkohol, droger eller trötthet. Min utgångspunkt är att en
              sådan teknik i framtiden bör bli standard i alla fordon.
            </seg>
          </u>
          <note type="speaker" n="03d1445b">
            Anf. 30 KARIN SVENSSON SMITH (mp):
          </note>
          <u who="Q4981479" xml:id="i-0979b306c3310891-1" n="0215cf40">
            <seg n="eb06e3bf">
              Fru talman! Det finns en nollvision, som vi fattade beslut om
              i partipolitisk enighet i riksdagen. Vi ville minska risken för
              skador och dödsfall i trafiken. Nu har utvecklingen vänt de senaste
              åren; det är fler som skadas och omkommer i trafiken. Detta motsvarar
              kanske en Titanic om året, men det leder av någon märklig anledning
              inte alls till samma stora uppmärksamhet i den samhälleliga debatten.
              Det är ett stort antal personliga tragedier. Vi skulle från Miljöpartiets
              sida vilja att trafikolyckorna behandlades som det stora folkhälsoproblem
              de faktiskt är.
            </seg>
            <seg n="72650dd8">
              Världshälsoorganisationen har konstaterat att trafikolyckor är
              den ledande dödsorsaken bland ungdomar mellan 10 och 24 år. De
              är en viktigare orsak än någon annan till att människor slutar
              sina liv i förtid.
            </seg>
            <seg n="9cab83fe">
              Nuvarande folkhälsominister Maria Larsson sade så sent som på
              folknykterhetens dag den 26 maj 2006 så här: Sedan 1998 har antalet
              rattfylleribrott fördubblats. Vi vet att en tredjedel av alla
              dödsolyckor är alkoholrelaterade. Vid olyckor med dödlig utgång
              eller svåra personskador har antalet rattfyllerimisstänkta förare
              ökat med nästan 50 procent under de senaste fem åren. Mot bakgrund
              av dessa siffror är vi politiker moraliskt förpliktade att agera.
              Avstår vi blir vårt budskap att vi inte bryr oss om alla de människor
              som dör och skadas i trafiken på grund av alkohol. Vi kristdemokrater
              vill att alkolås ska bli obligatoriska i alla bilar senast år
              2010. Det var också vad sex av sju partier sade före valet.
            </seg>
            <seg n="a8f734a3">
              Jag har inte någon som helst förståelse för att man har ändrat
              uppfattning i denna fråga. Vägtrafikinspektionen har nyligen utvärderat
              Vägverkets trafiksäkerhetsarbete hittills och ger en svidande
              kritik. Vägverket svarar på den genom att säga att man har vidtagit
              informationsåtgärder. Man har arbetat förebyggande, men av dem
              som begår rattfylleribrott är många alkoholister. Det är inte
              Vägverket kapabelt att göra någonting åt med hjälp av förebyggande
              åtgärder. Det är också därför man tillsammans med NTF, MHF och
              många andra organisationer förordar att det ska finnas teknisk
              utrustning i bilen som förhindrar att den kan starta när föraren
              har alkohol i utandningsluften.
            </seg>
            <seg n="9dab3c93">
              Jag vet att tekniken inte är fullkomlig och att det återstår
              saker och ting att göra. Men jag vill dra en parallell med när
              bilbältet blev obligatoriskt i svenska bilar. Där var tekniken
              inte helt framme heller, men man hade en övertygande bevisföring
              för att om föraren och andra i bilen är bältade minskar det drastiskt
              risken för att man omkommer vid en olycka. Tekniken utvecklades
              när man bestämde sig för att detta skulle finnas i alla bilar.
            </seg>
            <seg n="28613595">
              Så kommer också att ske. Tekniken har gått framåt mycket, och
              jag är till skillnad från regeringen i den här frågan teknikoptimist
              och tror att det är möjligt att justera de problem som finns med
              alkolåsen nu och på det viset införa dem obligatoriskt. Det finns
              också de som har använt detta under lång tid och inte haft några
              som helst problem.
            </seg>
          </u>
          <note type="speaker" n="55d1256a">
            Anf. 31 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-8" n="c72c75b8">
            <seg n="1d3badb4">
              Fru talman! Jag håller fullständigt med Karin Svensson Smith
              i denna fråga. Alkohol och trafik hör inte ihop. Det är därför
              jag agerar. Det är därför jag lägger fram förslag och är mycket
              tydlig med att det ska fram en lagstiftning med ett obligatorium,
              riktat till dem som har blivit dömda för rattfylleri. En stor
              del av dem som kör med alkohol i kroppen är återfallsförbrytare.
            </seg>
            <seg n="48e53969">
              Vi ska också ha i åtanke att det krävs två saker. Det krävs också
              åtgärder för att hjälpa alkoholisten. Det efterlyste jag också
              i den här debatten, för det krävs två delar i detta. Det arbetet
              pågår, och jag ser fram emot det underlag som ska komma under
              hösten. Vi ska kunna gå vidare med en lagstiftning, precis i linje
              med det som Karin Svensson Smith själv har lyft fram i en tidigare
              utredning.
            </seg>
            <seg n="d07a90af">
              Jag vill återkomma till diskussionen om obligatorium i alla bilar.
              Det kommer att bli i den riktningen, för det är på det sättet
              fordonsindustrin i dag arbetar. Jag har på plats sett hur man
              undan för undan försöker utveckla tekniken så att den blir enkel
              och mycket användarvänlig. Dagens alkolås är avancerade och har
              relativt hög säkerhet, men de är dyra och kräver mycket av användaren.
              De är inte smidiga att använda. Men i detta vägval är det lämpligt
              att gå vidare med detta och förhindra att rattfyllerister får
              återfall.
            </seg>
            <seg n="e1905262">
              Det är viktigt att den teknik som används i fordon är ett stöd
              för föraren. Den ska vara enkel och lättanvänd. Men det är också
              viktigt att vi i samband med teknikutvecklingen höjer ribban,
              så att vi får fram en fullödig teknik, som upptäcker och varnar
              för både alkohol och övriga droger. I detta sammanhang kanske
              den också kan utvecklas till att varna för trötthet. Alkohol och
              rattfylleri är ett stort trafiksäkerhetsproblem, och även drograttfylleriet
              växer.
            </seg>
            <seg n="72c780ef">
              Inom EU, som det naturligtvis är viktigt att involvera i diskussionen
              och ambitionen om obligatoriska alkolås, vet vi att det finns
              en mycket stor skepsis, även om vi i regeringen nu arbetar i EU
              för att få ett obligatorium inom yrkestrafiken.
            </seg>
          </u>
          <note type="speaker" n="20a62c49">
            Anf. 32 KARIN SVENSSON SMITH (mp):
          </note>
          <u who="Q4981479" xml:id="i-0979b306c3310891-2" n="0215cf40">
            <seg n="5efc6e8c">
              Fru talman! Jag välkomnar givetvis att regeringen har nappat
              på det utredningsförslag jag hade om att de rattfylleridömda ska
              få alkolås installerat i bilen. Det tycker jag självklart är ett
              stort steg framåt.
            </seg>
            <seg n="6634358f">
              Viktigt är också att hjälpa människor att komma ur sitt alkoholberoende.
              Sannolikheten för att man lyckas med det när folk har kvar sina
              arbeten och körkort och kanske sina familjer är mycket större
              än när alkoholmissbruket har gått längre. Det är betydligt svårare
              att göra en alkoholist till en nykter alkoholist.
            </seg>
            <seg n="7f71f292">
              Frågan är om Sverige ska gå före eller släpa efter. Under mitt
              utredningsarbete mötte jag stort intresse från andra länder, från
              bilindustrin, från Asien, från USA och från andra som hävdar att
              man här har en chans att verkligen göra någonting. Sverige har
              varit en föregångare på trafiksäkerhetsområdet, särskilt på det
              tekniska planet. För många av de saker som nu ger stjärnor i Euro
              NCAP och så småningom har blivit obligatoriska har Sverige varit
              föregångare.
            </seg>
            <seg n="59822968">
              Det här går verkligen hand i hand med bevarandet av jobben i
              bilindustrin. Vad är det för nisch Sverige annars kan hävda sig
              med i den internationella konkurrensen när det gäller fordon?
              Säkerhet och miljö, särskilt säkerhet, har varit Sveriges riktmärken.
              Vi borde gå före i stället för att släpa efter.
            </seg>
            <seg n="ce24d6fc">
              Ministern säger att det är för dyrt. Några av de alkolås som
              jag under utredningsarbetet träffade på kostade 3 000 kronor vid
              serietillverkning. Man kunde få det som extra utrustning i några
              av de bilmärken vi importerar. Vad är det jämfört med en musikanläggning
              eller mycket av den övriga extrautrustning som finns i bilar?
              3 000 kronor, som kanske skulle spara väldigt många av de ungdomar
              som vi i dag mister på grund av att det finns alkohol i trafiken.
              Är 3 000 kronor en för hög ribba för att klara ut det här?
            </seg>
            <seg n="5df67591">
              Många undersökningar har gjorts när det gäller opinionsläget,
              och det finns en klar majoritet hos svenska folket som inte tycker
              att man ska kunna köra bil om man har alkohol i kroppen. Det finns
              ett opinionsstöd för denna utrustning. De som behöver den bäst
              kommer inte att installera den frivilligt, tyvärr. Vägverket och
              Vägtrafikinspektionen är glasklara på det området.
            </seg>
            <seg n="f1a7d884">
              När det gäller yrkestrafiken skulle jag rekommendera ministern
              att läsa Vägtrafikinspektionens rapport. Av omkomna före 2006
              som testades positivt för alkohol var två yrkestrafikförare. Det
              är två för mycket, men jämfört med alla de personbilsförare som
              omkom med alkohol i blodet, framför allt dem som körde ihjäl sig
              ensamma, av vilka en väldigt stor andel jag tror att det var 46
              procent hade alkohol i utandningsluften, är yrkestrafiken ett
              rätt mycket mindre problem.
            </seg>
            <seg n="339c4bed">
              De flesta rattfylleriolyckorna äger rum natten mellan fredag
              och lördag samt natten mellan lördag och söndag. Det är knappast
              då yrkestrafiken har sina mest intensiva perioder. Det räcker
              inte att koncentrera sig på yrkestrafiken, även om det är jättebra
              att man gör det. Man måste komma åt personbilstrafiken. Det är
              där de allra största farorna finns, både för dem som själva sitter
              berusade bakom ratten och för alla oss andra som vistas i trafiken
              och riskerar att möta dessa förare.
            </seg>
          </u>
          <note type="speaker" n="0fb2c8f0">
            Anf. 33 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-9" n="c72c75b8">
            <seg n="67e030dd">
              Fru talman! Jag tror att det är viktigt att jag upprepar det
              jag har sagt tidigare. Jag koncentrerar mig inte på en sak i taget,
              utan jag arbetar just på bredden. Det är därför vi går vidare
              med ett obligatorium när det gäller alkolås som riktas mot dem
              som har blivit dömda för rattfylleri. Det är därför som vi arbetar
              på bred front med inriktning på att vi ska få en gemensam syn
              i EU vad gäller ett obligatorium för alkolås i bussar och lastbilar
              i yrkestrafik. Där ser jag att vi undan för undan möter positiva
              reaktioner.
            </seg>
            <seg n="83e6ab88">
              Det är nämligen så att Karin Svensson Smith, som tidigare var
              utredare av alkolåsfrågan kopplad till nollvisionen, själv i sin
              utredning pekar på att det krävs ett medgivande från EU för att
              vi ska kunna gå vidare med ett obligatorium för alkolås i alla
              bilar. Vi vet att man i EU är oerhört skeptisk till detta. European
              Transport Safety Council har självt just valt att prioritera att
              alkolåsvillkor för att få körkort bör införas för återfallsrattfyllerister.
              Det är precis det arbete som Sverige har fokus på för att få med
              en bredd av medlemsstater.
            </seg>
            <seg n="f902d000">
              Vi ser också att ett antal EES-länder nu går vidare med alkolås
              för återfallsrattfyllerister. Vi ser det i Finland. Vi ser det
              i Nederländerna. De har system på plats eller på gång, precis
              i linje med det som vi nu arbetar på. Det är så vi undan för undan
              skapar en opinion och får med oss medlemsstaterna i EU på detta.
            </seg>
            <seg n="0dfda74f">
              Vi är och kommer fortsatt att vara mycket aktiva när det gäller
              att skapa förutsättningar för att få med en bredd av EU:s medlemsstater
              på åtgärder riktade mot alkohol i trafiken. Vi har under 2007
              bedrivit mycket tydlig information om den svenska alkoholstrategin
              i olika internationella sammanhang, också direkt i samtal med
              medlemsländerna, i syfte att få ett stödjande av det svenska initiativet
              med allt hårdare krav vad gäller alkolås. Vi ser att vi undan
              för undan möter mer positiva och aktiva medlemsstater vad gäller
              åtgärder för den yrkesmässiga trafiken inom EU. Det är mycket
              avgörande för oss att vi får med EU-medlemsländerna.
            </seg>
            <seg n="351c0ebb">
              Ambitionen med ett ensidigt svenskt ställningstagande låter väldigt
              kraftfull, men det hjälper ju inte om vi inte får med oss EU:s
              övriga medlemsländer på att vara aktiva med samma åtgärder, precis
              som Karin Svensson Smith själv har angett i sin egen utredning.
            </seg>
          </u>
          <note type="speaker" n="151cfa31">
            Anf. 34 KARIN SVENSSON SMITH (mp):
          </note>
          <u who="Q4981479" xml:id="i-0979b306c3310891-3" n="0215cf40">
            <seg n="c1a23c57">
              Fru talman! Jag är väl medveten om de utredningsdirektiv jag
              hade, och jag följde dem också. I de utredningsdirektiven ingick
              att utforma ett förslag till strategi för hur vi skulle kunna
              göra alkolås till obligatorisk utrustning i alla nya bilar.
            </seg>
            <seg n="9c9bb2f2">
              Sverige lämnade genom förra infrastrukturministern Ulrica Messing
              in en ansökan om att få gå före och prova det här. Det jag föreslår
              i min utredning är att man ska förnya denna ansökan och göra den
              mer fullödig tillsammans med fordonsindustrin. Vi hade överläggningar
              med dåvarande transportkommissionären som menade att om det här
              ska bli obligatoriskt i EU borde man testa det i full skala i
              ett eller flera länder för att se att tekniken fungerar och att
              det finns folklig acceptans för det. Sedan kan man ta steget vidare
              och göra det till obligatorisk utrustning genom att göra tillägg
              i EU:s fordonsdirektiv.
            </seg>
            <seg n="868058bb">
              Hur ska EU förändras? EU förändras ju bara om något land driver
              någonting. Om ingen driver någonting förändras inte EU. Det är
              här jag menar att det är sorgligt att regeringen inte vill ta
              rollen att gå före och förhindra att ännu fler föräldrar blir
              av med sina barn, att ännu fler ungdomar mister livet i förtid
              på grund av att de har alkohol i kroppen och att ännu fler oskyldiga
              drabbas av att möta en rattfyllerist.
            </seg>
            <seg n="c5a4ff91">
              Det här är en strategi där det finns all anledning att samarbeta
              med fordonsindustrin. Jag riktar ingen kritik mot dem. Tvärtom
              hävdar jag att de faktiskt har varit mer offensiva än de politiska
              systemen. Man sitter med i de olika arbetsgrupperna för att utarbeta
              hur teknisk utrustning ska se ut i bilarna framöver. Jag skulle
              föreslå att regeringen gör gemensam sak med fordonsindustrin och
              arbetar för att Sverige ska få prova det här under några försöksår.
              Sedan kan det bli obligatoriskt i hela EU.
            </seg>
          </u>
          <note type="speaker" n="bac4b3e1">
            Anf. 35 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-10" n="c72c75b8">
            <seg n="3a6c391c">
              Fru talman! Det här är en oerhört viktig interpellation utifrån
              att det också är en del av arbetet med att skapa medvetenhet om
              trafikolyckorna och trafikolyckornas orsaker. Det handlar oerhört
              mycket om enskilda individers beteende och beteendemönster. Det
              är därför som jag i allra högsta grad mycket aktivt arbetar just
              med att också diskutera beteendet hos den enskilde föraren, den
              enskilde trafikanten. Det handlar inte enbart om asfalt och vajer,
              vilket jag hitintills tycker att trafiksäkerhetsarbetet och nollvisionsarbetet
              har haft väldigt mycket fokus på. Jag uppskattar den här interpellationen.
            </seg>
            <seg n="c6e4bcb6">
              Jag vill också därmed säga att vi bedriver ett mycket offensivt
              arbete i syfte att skapa opinion, att skapa en medvetenhet på
              bredden i Sverige, men också ett aktivt EU-arbete. Det är i det
              här sammanhanget avgörande att få med det, precis som också Ulrica
              Messing skriver i sitt brev. Det är inte en officiell ansökan
              om försök, utan man skriver ett beskrivande brev där man också
              hänvisar till vikten av att Europeiska unionen medverkar. Det
              brevet har inte kommissionen svarat på.
            </seg>
            <seg n="314e804b">
              Vi vidtar ett antal åtgärder. Vi skapar förutsättningar för en
              utvidgad riskutbildning där vi går vidare med utbildning som berör
              just alkohol, droger och trötthet, alltså mycket mer än att det
              är halka i Sverige. Vi går vidare med alkolås för rattfyllerister.
              Det arbetet kommer att redovisas i oktober i år för att vi ska
              kunna gå vidare med en ny lagstiftning. Vi arbetar också med en
              körkortsutredning, allt i syfte att skapa bättre förare, bättre
              förutsättningar för att minska dödsolyckorna och för att därmed
              också minska antalet dödsolyckor som beror på alkohol.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="f1078a77">
            8 § Svar på interpellation 2007/08:374 om Bergslagsbanan
          </note>
          <note type="speaker" n="73e73974">
            Anf. 36 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-11" n="c72c75b8">
            <seg n="01c17c8c">
              Fru talman! Carin Runeson har frågat mig vilka åtgärder jag är
              beredd att vidta för att säkerställa ABB:s fortsatta lokalisering
              och produktionsutveckling i Ludvika och därmed också de 2 500
              arbetstillfällen som för dagen finns inom ABB i Ludvika.
            </seg>
            <seg n="2fb95e59">
              Sverige har en lång tradition av tillverkning av högteknologisk
              utrustning för kraftöverföring, och Ludvika har länge haft en
              framträdande position i det avseendet. Bland annat är ABB i Ludvika
              världsledande inom tillverkningen av stora transformatorer för
              högspänning.
            </seg>
            <seg n="b45ff494">
              Tillverkningen av stora produkter ställer också krav på transportinfrastrukturen
              och att den är anpassad till de behov som finns. Det finns här
              ett gemensamt intresse för staten och näringslivet att samverka.
              I sådana fall där tung industri har särskilda behov är det också
              rimligt att det finns ett samspel mellan parterna, i det här fallet
              Banverket och ABB. Det bör finnas goda förutsättningar för att
              Banverket och ABB ska hitta en gemensam lösning på de kommande
              behov som ABB pekar på. Den diskussionen förutsätter jag att Banverket
              och ABB för.
            </seg>
          </u>
          <note type="speaker" n="4008398d">
            Anf. 37 CARIN RUNESON (s):
          </note>
          <note n="6b2575d0">
            Herr talman! Tack, Åsa Torstensson, för svaret på min interpellation!
          </note>
          <u who="Q3363839" xml:id="i-dd39190d19b00864-0" n="24d9c4f5">
            <seg n="1bae5d57">
              Tyvärr är jag besviken och aningen förbryllad över ministerns
              svar. Jag hade faktiskt väntat mig ett mer uttömmande svar och
              ett större engagemang från ministerns sida.
            </seg>
            <seg n="a5459422">
              När jag i går skrev ut det svar jag hade fått på mejl från kammarkansliet
              trodde jag först, med tanke på det korta svaret, att det fattades
              ett blad. Men så var det inte. Efter elva tolv rader med text
              tagen från min interpellation skriver ministern på sex rader att
              det finns ett intresse för staten och näringslivet att samverka
              och att det är rimligt med samspel mellan parterna, i det här
              fallet ABB och Banverket, när den tunga industrin har särskilda
              behov.
            </seg>
            <seg n="3c260aa5">
              Naturligtvis är det så. Det begriper säkert alla. Jag kan upplysa
              ministern om att det för närvarande finns både intresse och samspel.
              Jag har själv haft möjlighet att delta vid ett möte med ABB och
              Banverket, och därför vet jag. Men det har inte varit en självklarhet
              att det ska vara så. I till exempel höstas, efter det att man
              hade diskuterat förstärkningen av järnvägsspåren mellan Ludvika
              och hamnen i Norrköping, avbröt Banverket diskussionerna, vilket
              gjorde att både företagsledning och de fackliga organisationerna
              blev besvikna och frustrerade tiden rinner i väg.
            </seg>
            <seg n="6c78732f">
              Ministern avslutade interpellationssvaret med att säga att det
              bör finnas goda förutsättningar för att Banverket och ABB ska
              hitta en gemensam lösning på de kommande behov som ABB pekar på.
              Det är ett lättvindigt sätt för ministern att inte behöva engagera
              sig mer i ABB:s och Banverkets bryderier. Något svar på min fråga
              har jag faktiskt inte fått.
            </seg>
            <seg n="167cff3e">
              Jag upprepar frågan: Vilka åtgärder tänker Åsa Torstensson vidta
              för att säkerställa den fortsatta lokaliseringen ut transportsynpunkt?
              Transportfrågan är en viktig konkurrensfråga. Det är viktigt att
              ABB finns kvar i Ludvika. Det räcker inte med att bara förutsätta
              att en diskussion förs och att en lösning kommer att tas fram.
            </seg>
            <seg n="d0506ebe">
              Redan i dag har ABB stora problem med att få ut sina transformatorer
              från Ludvika till hamnen i Norrköping. Man vill också ta in order
              som leder till större produkter, men Bergslagsbanan har inte den
              kapaciteten i dag.
            </seg>
            <seg n="f20f9026">
              Vad krävs för att det ska vara möjligt? Det finns över 7 000
              hinder punkter efter bansträckningen. Nu är naturligtvis inte
              alla stora hinder. Det här är något som Banverket självt har tagit
              fram i en kartläggning. Mycket behöver åtgärdas, både stort och
              smått. Det gäller alltifrån att förstärka sliprar till att bygga
              om broar. Men för att kunna underlätta för ABB krävs pengar. Banverket
              har många samhällsnyttiga prioriteringar att göra. Då räcker inte
              pengarna till allt. Det är i det sammanhanget som jag anser att
              regeringen och ministern måste agera klokt.
            </seg>
          </u>
          <note type="speaker" n="504d42bc">
            Anf. 38 JAN LINDHOLM (mp):
          </note>
          <u who="Q5956750" xml:id="i-a599ca8896387966-0" n="46b63277">
            <seg n="27d7f0d0">
              Herr talman! Jag vill tacka Carin Runeson för att hon har ställt
              interpellationen och lyft upp frågan om Bergslagsbanan. Jag har
              mina rötter i Ludvika och har jobbat på Asea, som det hette på
              den tiden, och jag är väl medveten om problemen. Man har nyligen
              startat byggandet av en ännu större testhall för att kunna prova
              ännu större produkter där.
            </seg>
            <seg n="95b58070">
              Bergslagsbanan börjar i Gävle hamn, passerar Falun och Borlänge,
              går till Ställdalen, och har sedan två ben, ett till Västerhavet
              och ett till Österhavet. Bergslagsbanan är en viktig bana, inte
              bara för industrin i Ludvika utan också för all industri i Sverige
              norr om Dalarna. Bergslagsbanan är en oerhört viktig transportled.
              Det är viktigt att titta på alla de delar av Bergslagsbanan som
              berörs för att vårt näringsliv i den norra halvan av landet ska
              ha möjligheter att nå till i första hand naturligtvis hamnen i
              Göteborg, som ju är den viktigaste pulsådern för tung industri
              i norra Sverige.
            </seg>
            <seg n="c2e85271">
              Problemet som Carin Runeson tar upp har en parallell. Under förra
              regeringen, för ungefär tio år sedan, drev Stora ett mycket stort
              lobbyarbete mot regeringen för ungefär samma problem. Det gällde
              att höja bärigheten på banan och ändra lastprofilen på banan för
              att kunna använda banan effektivare eftersom den har begränsade
              tåglägen. Med samma tåglängder skulle man få ut betydligt större
              godsmängder från både Finland via hamnen i Gävle och ned till
              Göteborg och även från den svenska industrin. Det är naturligtvis
              i första hand Storas fabriker utefter banan.
            </seg>
            <seg n="33c73a00">
              Regeringen agerade positivt, och vi fick en snabb lösning som
              gjorde det möjligt att låta industrierna fortsätta att växa. Det
              är inte bara energifrågorna som är viktiga utan också transportfrågan
              är oerhört viktig för att industrierna ska kunna fortsätta.
            </seg>
            <seg n="8de8a062">
              Jag tycker att den nuvarande regeringen borde ta lärdom av detta
              och se hur oerhört viktigt det är för industrins utveckling och
              framtid och därför se till att man löser problemet. Jag skulle
              i det sammanhanget vilja lägga till min fråga som jag använder
              alla tillfällen att ställa i kammaren som rör den största flaskhalsen
              på sträckan, nämligen bristen på kapacitet mellan Falun och Borlänge.
              Har ministern den frågan på sin agenda?
            </seg>
          </u>
          <note type="speaker" n="d032dc4b">
            Anf. 39 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-12" n="c72c75b8">
            <seg n="0752260d">
              Herr talman! Carin Runesons interpellation och Jan Lindholms
              inspel har i allra högsta grad bäring på det arbete som regeringen
              prioriterar i samverkan med det näringsliv vi har i alla delar
              av landet men som inte desto mindre ligger på Banverkets ansvar.
              Båda reflekterar åtminstone Jan Lindholm tillbaka till ett historiskt
              arbete.
            </seg>
            <seg n="bef4367d">
              Banverket har sedan länge tillsammans med Green Cargo och ABB
              en arbetsgrupp för att löpande hantera transportfrågorna och ändrade
              transportbehov. Carin Runeson beskriver en del av det arbete som
              nu pågår. Arbetsgruppen ser över vilka möjligheter till alternativ
              som finns i dag. Det är därför som man tittar på om det finns
              en alternativ utskeppningshamn till Norrköping, om det till exempel
              är möjligt att använda Gävle hamn i stället. Det analyseras som
              en del av det inre arbete som pågår i den arbetsgrupp som Green
              Cargo, Banverket och ABB har sedan länge.
            </seg>
            <seg n="c424dadb">
              Så sent som den 14 januari i år var Banverket hos ABB i Ludvika
              för att diskutera frågorna. Arbetsgruppen har att ständigt föra
              en dialog för att utifrån Banverkets roll hitta smidiga lösningar
              för ABB:s behov och förändrade behov som en global industri som
              ABB i Ludvika har.
            </seg>
            <seg n="26bad0af">
              Där är man ju överens, även om Carin Runeson i det här sammanhanget
              efterfrågar något annat. Man är överens om att säkerställa arbetsgruppens
              fortsatta arbete och man ska intensifiera det för att hitta lösningar
              och alternativ på de problem som ABB har pekat på. Det är av den
              anledningen som mitt svar är att detta ligger i arbetsgruppens
              ansvar, och det är det rätta. Det ligger på Banverket att tillsammans
              med ABB hitta kanske helt nya alternativ eller analysera det som
              man i dag gör.
            </seg>
          </u>
          <note type="speaker" n="30d2d5dd">
            Anf. 40 CARIN RUNESON (s):
          </note>
          <u who="Q3363839" xml:id="i-107145def9473850-0" n="24d9c4f5">
            <seg n="2c678a85">
              Herr talman! Åsa Torstensson hänvisar till ett möte mellan Banverket
              och ABB som ägde rum den 14 januari i Ludvika. Jag var med på
              det mötet, så jag vet mycket väl vad som sades då. Visst är man
              överens om att järnvägskapaciteten behöver förbättras. Men problemet
              är ju och det vet säkert Åsa Torstensson att Banverkets ekonomiska
              resurser inte räcker till för allt som behöver göras.
            </seg>
            <seg n="feda11a4">
              Jag såg förresten på tv för ett par veckor sedan att man vid
              KTH, tror jag det var, hade gjort en kartläggning av hur järnvägsnätet
              ser ut i Europa och hur mycket olika länder satsar på järnvägsunderhåll.
              Det var inget skrytverk för Sveriges del. Vi låg väldigt dåligt
              till där. Man konstaterade att Banverket hade stora satsningar
              framför sig och att man behövde mer pengar.
            </seg>
            <seg n="cba96d72">
              Visst har man pratat om Gävle som alternativ utskeppningshamn.
              Man ska titta om det finns möjlighet att föra ut ABB:s produkter
              den vägen. Nu finns det ju andra problem som hänger ihop med hamnen
              i Gävle. Man har för dagen inte den lyftkapacitet som finns i
              Norrköping, och om vi kan vänta oss att vintrarna blir något så
              när normala igen är hamnen i Gävle inte isfri året om, vilket
              Norrköping är. Det skulle innebära att man behöver ha en annan
              typ av båtar. Dyrare transporter blir det också.
            </seg>
            <seg n="2f1e44e4">
              När debatten om framtidens järnväg hölls här i kammaren den 17
              januari sade ministern att Sveriges regering tar ansvar för transportsektorn
              och att en övergång till mer trafik och fler transporter på järnväg
              är helt avgörande, inte minst med tanke på miljön. I tidigare
              interpellationsdebatter i dag har ministern flera gånger sagt
              att det är viktigt med miljösmarta lösningar och så vidare.
            </seg>
            <seg n="58ad1971">
              Järnvägstransporterna är oerhört viktiga. Runt 90 procent av
              ABB:s produkter går på export. Storleken på transformatorerna
              gör det också omöjligt att ta alla transporter på landsväg. Därför
              är järnvägen den enda möjligheten att få ut de här produkterna.
            </seg>
            <seg n="0e475477">
              Vi vill ha våra jobb kvar i Västerbergslagen, Åsa Torstensson.
              För oss som bor i Ludvika och Smedjebackens kommuner är ABB och
              dess utveckling en hjärtefråga. Det handlar om hela bygdens utveckling
              och överlevnad. Vi har haft tuffa år med gruvnedläggningar och
              rationaliseringar inom den tunga industrin. I dag är det 2 500
              personer som är anställda hos ABB i Ludvika. Man kan lägga till
              de arbetstillfällen som finns hos underleverantörer och service
              i vårt område. Då blir det många som är beroende av ABB och deras
              möjligheter till ytterligare expansion och utveckling.
            </seg>
            <seg n="067f8bcb">
              ABB kan. Man har kompetensen, kunnandet och en lång tradition
              i Ludvika. ABB vill också vara kvar i Ludvika. Vi värnar väldigt
              mycket om just ABB, och jag kan försäkra att kommunerna har ett
              mycket gott samarbete med företagsledningen. Den fråga vi nu diskuterar
              är ett gemensamt bekymmer för företagsledningen, för fackliga
              organisationer, för Ludvika och Smedjebackens kommuner och för
              många små företag som finns i bygden och som är beroende av att
              kunna sälja sina produkter till ABB.
            </seg>
          </u>
          <note type="speaker" n="bb48cf39">
            Anf. 41 JAN LINDHOLM (mp):
          </note>
          <u who="Q5956750" xml:id="i-a599ca8896387966-1" n="46b63277">
            <seg n="4c284382">
              Herr talman! Det är intressant att lyssna på ministerns svar.
              Jag noterar att ministern anser att det här är en fråga för Banverket
              och näringslivet att lösa.
            </seg>
            <seg n="32c04b2e">
              Normalt brukar ju regeringens företrädare i kammaren ägna mycket
              tid av sina svar åt att prata om regeringens jobbpolitik att man
              i första hand har en politik för att skapa fler jobb. Jag brukar
              då tycka att det saknas en politik för att värna de jobb som finns.
              Nu väljer ministern att inte ta upp den sidan, men i den här interpellationen
              är ändå jobbfrågan en av de centrala komponenterna.
            </seg>
            <seg n="7323cb15">
              För mig är det viktigt att se Bergslagsbanan i ett helhetsperspektiv.
              Jag vet att det är många företag utanför Helsingforssregionen,
              i den norra delen av Sverige, som är beroende av att den här länken
              fungerar.
            </seg>
            <seg n="86190e8a">
              Jag skulle därför vilja fråga ministern: Om nu det arbete som
              pågår och som ministern redovisar i sitt svar kommer fram till
              lösningar som inom rimlig tid inte ryms i Banverkets budget och
              som kräver att regeringen också agerar och inte bara tittar på
              för att vi ska få behålla den tunga industrin i Sverige norr om
              Dalälven och i Ludvika, är man då beredd att redovisa någon form
              av jobbpolitik för den delen av vårt näringsliv?
            </seg>
          </u>
          <note type="speaker" n="7d6ed2fe">
            Anf. 42 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-13" n="c72c75b8">
            <seg n="948bcdf5">
              Herr talman! Det här är en intressant interpellation av flera
              skäl. Låt mig anknyta till det sista Jan Lindholm tar upp. Det
              är jätteintressant och jättepositivt att Miljöpartiet och dess
              representanter i riksdagen pläderar för bra infrastruktur i alla
              delar av landet. Annars kan vi få ett väldigt knepigt fokus där
              man fastnar på Förbifart Helsingfors, som är det som miljöpartisterna
              helst vill diskutera i den här kammaren.
            </seg>
            <seg n="0eef5597">
              Banverket är naturligtvis statens och regeringens förlängda arm.
              Banverket har till uppgift att hitta lösningar tillsammans med
              näringslivet. Så var det också när arbetsgruppen tillsattes. Det
              handlar inte om att skjuta över något ansvar. Banverket har i
              allra högsta grad detta ansvar, precis som vi också har talat
              om i regleringsbreven för alla våra verk. Det ska vara en mycket
              tydlig dialog med regional förankring just därför att det är där
              man ser strukturerna både för persontransport och för godstransport.
              Det är detta som är poängen och det som den här regeringen har
              tagit initiativ till. Det är detta som är politiken för att skapa
              jobb i alla delar av landet, och det handlar också om att vi samfällt
              skapar mer resurser till infrastrukturen.
            </seg>
            <seg n="d851cdd2">
              Carin Runeson hänvisar som socialdemokratisk riksdagsledamot
              till den europeiska järnvägsunionens statistik över bristerna.
              Man talar om en långvarig brist på underhåll för de svenska järnvägarna.
              Jag är den första att gratulera att en socialdemokratisk ledamot
              trots allt vågar stå upp och erkänna de brister som det i förlängningen
              är Socialdemokraterna som inte har gjort något åt. Jag själv och
              den här regeringen har valt att ha fokus på underhåll för järnvägen.
            </seg>
            <seg n="d3356e47">
              Vi har ett järnvägsnät som det är ett hårt tryck på. Vi har ett
              näringsliv som är alltmer intresserat av att nu föra över gods
              till järnväg. Då finns den här typen av flaskhalsar som Jan Lindholm
              talar om. Detta arbetar vi med. Parallellt med att i vi nästkommande
              budget åter lägger ytterligare resurser på underhållssidan för
              att befintlig järnväg behöver det handlar det om att hitta smarta
              och effektiva transportstråk. Fortfarande är det befintlig järnväg
              här och nu som vi måste hitta en effektivitet på.
            </seg>
            <seg n="c8cf49e1">
              Då kanske det handlar om att hitta andra stråk eller om att styra
              om godset. Det är det arbetet som nu verken och regionerna har
              att svara på, fram till och med september. Det är nämligen oerhört
              viktigt när vi går vidare med frågan: Hur skapar vi möjligheter
              att stärka järnvägen i förhållande till vägtransporterna om det
              redan i dag är flaskhalsar eller fullt?
            </seg>
            <seg n="3f5ba03b">
              Green Cargo, liksom andra aktörer på transportsidan, säger att
              det finns möjligheter att hitta mer effektiva transportsystem
              med en ökad logistik. Det är naturligtvis det som vi måste ta
              oss an, för det är det snabbaste sättet att minska koldioxidutsläppen.
              Det är det snabbaste sättet att hitta ett bejakande av näringslivets
              efterfrågan på gods till järnväg. Det är i allra högsta grad det
              arbete som pågår. Men jag kommer tillbaka till ursprungsfrågan.
              Banverket och ABB har uppdraget att lyssna på varandra, så att
              man hittar en lösning.
            </seg>
          </u>
          <note type="speaker" n="f81ac341">
            Anf. 43 CARIN RUNESON (s):
          </note>
          <u who="Q3363839" xml:id="i-107145def9473850-1" n="24d9c4f5">
            <seg n="3be9b963">
              Herr talman! Den här interpellationen handlar egentligen om två
              saker.
            </seg>
            <seg n="87c4b78d">
              Först är det järnvägssträckningen. I det här fallet har jag koncentrerat
              mig på sträckan mellan Ludvika och Norrköping. Det är viktigt
              att den järnvägssträckningen får en sådan kapacitet att det går
              att ta större produkter från ABB och också att man kan förstärka
              järnvägsspåren så att det går att köra lite fortare. Det tar väldigt
              lång tid att frakta de här transformatorerna från Ludvika till
              Norrköping. Man åker på lördag förmiddag. Man är tillbaka på måndag
              förmiddag. Man har dispens. Annan banmatning måste då stängas
              av.
            </seg>
            <seg n="b5981c3b">
              Nu vill man också köra på den här sträckan under veckorna, men
              det får väldigt stor påverkan på persontrafiken. Det här är ett
              bekymmer. Man måste kunna få en högre hastighet när man fraktar
              ned sitt gods till Norrköping.
            </seg>
            <seg n="5f154422">
              Det andra handlar om arbetstillfällen i Västerbergslagen.
            </seg>
            <seg n="cff0f33c">
              Den 17 januari jag återkommer till framtidens järnväg som diskuterades
              här sade ministern att regeringen återkommer i ordinarie budget
              med olika satsningar. Då vill jag fråga Åsa Torstensson: Finns
              en förbättring av Bergslagsbanan med då? Kommer det att finnas
              mer pengar hos Banverket som de just kan använda sig av för att
              förbättra Bergslagsbanan?
            </seg>
            <seg n="8ab8c895">
              Har ministern någon gång funderat över vad det skulle innebära
              inte bara för Ludvika och Västerbergslagen utan också för Sverige
              om transportproblemen blir så stora och av sådan avgörande betydelse
              för ABB ur konkurrenssynpunkt att man helt enkelt beslutar sig
              för att flytta tillverkningen av transformatorer inte bara från
              Ludvika utan också från Sverige? Hur skulle det kännas, Åsa Torstensson?
              Vi i Västerbergslagen vill ha ABB kvar.
            </seg>
          </u>
          <note type="speaker" n="8e3e4cc4">
            Anf. 44 Statsrådet ÅSA TORSTENSSON (c):
          </note>
          <u who="Q271235" xml:id="i-bafb3018732cc2e3-14" n="c72c75b8">
            <seg n="99be4072">
              Herr talman! Tack Carin Runeson för interpellationen! Jag ska
              börja med den sista frågeställningen.
            </seg>
            <seg n="a7643c29">
              Jag uppskattar verkligen att vi har en debatt om infrastruktur
              som rör sig utanför Helsingforss innerstad. Jag är den första
              att bejaka att den debatten om infrastruktur måste föras på ett
              mycket övergripande sätt så att vi förstår hur Sverige ser ut
              och vilket behov vi har av bra järnvägsinfrastruktur men också
              bra vägar i och kring också Ludvika. Kan Carin Runeson hjälpa
              mig med den debatten uppskattar jag det väldigt mycket. Det är
              nämligen precis det som jag tror är avgörande med de kommande
              budgetsatsningarna.
            </seg>
            <seg n="59c93cb0">
              Det handlar om att se precis det som vi tidigare har angett,
              som också finansministern har angett, att vi har som ambition
              att i 2009 års budget, i en närtidsbudget, återkomma med en rejäl
              satsning på infrastrukturen av den anledningen att vi har stora
              brister i dagens infrastruktur.
            </seg>
            <seg n="83fb39e7">
              Det är därför som jag också har pläderat för ökade resurser för
              underhåll till Banverket redan i 2008 års budget. Där har man
              också erhållit mer pengar i ordinarie budget än man har gjort
              i vanliga fall. Om interpellanten går tillbaka och tittar historiskt
              finner hon att Banverket nu har erhållit mer resurser till underhåll
              än vad man tidigare har gjort.
            </seg>
            <seg n="d977e5f9">
              Det arbete som nu pågår handlar om att hitta vettiga godstransportstråk,
              där regionen naturligtvis tillsammans med näringslivet också ska
              se att det finns möjlighet till nya transportsträckor. Flaskhalsar,
              om de enbart beror på för få spår, tar nämligen väldigt lång tid
              att komma till rätta med. Därför måste vi hitta ett system där
              nuvarande spår används mycket effektivare och nya stråk prioriteras,
              så att vi hittar ett bejakande gentemot den typ av näringsliv
              som ABB är. Det är oerhört viktigt för Sverige och för Ludvika.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="165439fc">
            9 § Svar på interpellation 2007/08:298 om anhöriginvandring
          </note>
          <note type="speaker" n="8a6a54f6">
            Anf. 45 Statsrådet TOBIAS BILLSTRÖM (m):
          </note>
          <u who="Q3112958" xml:id="i-4bd3d40a03f5949e-0" n="c72c75b8">
            <seg n="19dcae10">
              Herr talman! Bodil Ceballos har frågat mig om jag avser att ta
              initiativ till att dels utöka möjligheten till anhöriginvandring
              för andra än kärnfamiljer dels begränsa möjligheten till anhöriginvandring
              för kärnfamiljer.
            </seg>
            <seg n="76863ac1">
              Regeringen har fattat beslut om kommittédirektiv om försörjningskrav
              vid anhöriginvandring. Utredaren ska lämna förslag som innebär
              att ett försörjningskrav som villkor för anhöriginvandring för
              såväl kärnfamiljen som andra nära anhöriga införs i svensk rätt.
            </seg>
            <seg n="dfa680c8">
              Syftet med förslaget är att stärka drivkrafterna för arbete och
              minska risken för att nyanlända invandrare fastnar i utanförskap.
              Ett försörjningskrav kan skapa incitament för den enskilde att
              bosätta sig i regioner med goda förutsättningar för arbete och
              bostäder och därmed leda till en god integration. Avsikten är
              alltså inte som Bodil Ceballos skriver att begränsa möjligheterna
              till anhöriginvandring.
            </seg>
            <seg n="e2fc625d">
              Utgångspunkten är att anhöriga till flyktingar och till vissa
              kategorier skyddsbehövande i övrigt samt till barn inte ska omfattas
              av ett försörjningskrav. Flyktingar och vissa kategorier skyddsbehövande
              ska således även fortsättningsvis ha rätt till familjeåterförening
              i Sverige utan krav på försörjning. Utredaren ska också överväga
              om det finns anledning att undanta även andra anknytningspersoner
              från försörjningskravet för att undvika orimliga konsekvenser.
            </seg>
            <seg n="89ca46f7">
              Frågan om en utökning av möjligheten till anhöriginvandring för
              andra än kärnfamiljer är inte avsedd att behandlas inom ramen
              för denna utredning.
            </seg>
          </u>
          <note type="speaker" n="d5087668">
            Anf. 46 BODIL CEBALLOS (mp):
          </note>
          <u who="Q4942281" xml:id="i-f9ba97d4f50cb150-0" n="c72c75b8">
            <seg n="3891c19a">
              Herr talman! När det gäller det här förslaget fick vi först höra
              någonting via medierna. Det var redan förra våren, tror jag. Det
              var Moderaternas partistyrelse som hade bestämt att man skulle
              begränsa anhöriginvandringen. Sedan fick vi samma signal efter
              Moderaternas partistämma i Gävle i höstas.
            </seg>
            <seg n="5dd69610">
              Jag frågade moderata riksdagsledamöter här i riksdagen. Det var
              inte många som visste vad det egentligen innebar. Vad var det
              egentligen man hade sagt? Vilka skulle man begränsa invandringen
              för, vilka anhöriginvandrare?
            </seg>
            <seg n="402f9e91">
              Vi har ett EU-direktiv som vi måste rätta oss efter, som gjorde
              att Sverige öppnade för mer anhöriginvandring än vi hade tidigare.
              Det är inte så himla enkelt att anhöriginvandra till Sverige.
              Man kan se det historiskt. Det var enkelt från början, men sedan
              har det varit relativt svårt.
            </seg>
            <seg n="ca28627c">
              Dagen efter att jag skrev den här interpellationen såg jag migrationsministern
              i en tv-sänd debatt från Malmö, mot Ilmar Reepalu. Då fick jag
              en del av svaren på min fråga. Sedan har det gått nästan två månader
              innan vi diskuterar frågan här i dag. Under tiden har den här
              utredningen kommit till. Under tiden har ni också förhandlat med
              bland annat Kristdemokraterna som var de som motsatte sig att
              man skulle ha försörjningskrav på anhöriginvandring, i alla fall
              allra längst.
            </seg>
            <seg n="1701ec53">
              Jag undrar då: Varför? Jag tänker att ni i regeringen har ett
              väldigt stort pedagogiskt problem om ni ska kunna vända uppfattningen
              om det här förslaget hos allmänheten och hos oss här i riksdagen.
              Det handlar alltså inte om att begränsa invandringen, utan det
              handlar egentligen om att begränsa boendesegregationen.
            </seg>
            <seg n="bb99dac1">
              Den bild som har getts utåt hela tiden är att det handlar om
              att begränsa anhöriginvandringen eller möjligheterna till det.
              Nu är det väl bra i och för sig att man har tillsatt en utredning
              som ska titta på vilka det är som man ska begränsa den här möjligheten
              för.
            </seg>
            <seg n="843053f0">
              I början när förslaget kom tänkte jag att man ska kunna ta hit
              sina anhöriga om man kan försörja dem. Jag blev lite glad också.
              Jag tänkte på alla de familjer som nu har mormor och morfar eller
              farmor och farfar ibland boende här gömda för att i deras kulturer
              är det naturligt att man tar hand om sina föräldrar när de blir
              äldre, för det finns inga andra sådana sociala skyddssystem i
              hemländerna.
            </seg>
            <seg n="227c3b1f">
              Det finns också andra farmödrar och mormödrar som är här på visum
              i ett antal månader och sedan åker hem och kommer tillbaka, för
              att man har den sociala tryggheten med familjen. Jag trodde att
              det kanske också var en öppning för att man om man kunde försörja
              sin mamma kunde få ha henne boende här i Sverige.
            </seg>
            <seg n="6649d7e8">
              På det sätt som det här är skrivet tror jag att det är fel väg
              att gå, att komma till rätta med boendeproblematiken med hjälp
              av piskor i stället för morötter. Jag tror att vi måste hitta
              andra lösningar på den boendesegregation vi har och att så många
              söker sig till Södertälje och Malmö där problemen just nu kanske
              är allra störst. Vi kanske kan hitta en modell där vissa kommuner
              kan slippa ta emot väldigt många under en period, för att just
              de har de stora problemen nu.
            </seg>
            <seg n="e2c66ef7">
              Man löser inte heller befolkningsminskningen i stora delar av
              landet genom det här förslaget, för där finns inte jobben heller
              just nu. Men om människor flyttar dit leder det till mer arbetstillfällen
              som kommer alla till godo så småningom. Vi har en befolkningsminskning
              i hela Norrland, men det är inte dit människor kommer att flytta
              för att få jobb för att kunna försörja sig för att kunna ta hit
              sina anhöriga.
            </seg>
          </u>
          <note type="speaker" n="78ca9624">
            Anf. 47 Statsrådet TOBIAS BILLSTRÖM (m):
          </note>
          <u who="Q3112958" xml:id="i-4bd3d40a03f5949e-1" n="c72c75b8">
            <seg n="4c7679ff">
              Herr talman! Jag tror att frågan om anhöriginvandring förtjänar
              att problematiseras. Jag tror att vi måste fundera lite över vilka
              villkor som människor egentligen kommer till när de kommer till
              Sverige i dag som anhöriginvandrare till människor som redan har
              fått uppehållstillstånd som asylsökande. För det är ju efter det
              som människor kan ansöka om familjeåterförening och få hit sina
              nära och kära.
            </seg>
            <seg n="0f144b1c">
              Problemet är vilka villkor man kommer till. Väldigt ofta kommer
              man i dag till lägenheter som är överfulla i kommuner som Södertälje,
              Helsingborg, Landskrona, Helsingfors, Göteborg eller Malmö, för
              att nämna några stycken. Det leder till att unga människor måste
              sitta ute i trappuppgångarna och läsa sina läxor. Det leder till
              att föräldrarna får svårt att koncentrera sig på att hjälpa sina
              barn och med uppfostran. Det leder till utanförskap, segregation
              och en mängd oönskade problem.
            </seg>
            <seg n="fef42c89">
              Syftet med det här förslaget är att se till att garantera två
              saker. Två villkor ska vara uppfyllda innan människor kommer hit.
              Det ena är att det ska finnas en lön, en tryggad försörjning i
              familjen. Det andra är att det ska finnas ett ordnat boende. Ett
              ordnat boende är inte en lägenhet i Södertälje där det i dag bor
              två familjer och en tredje kanske är på väg att flytta in.
            </seg>
            <seg n="6a7b0175">
              Det tycker jag är grundläggande och rimliga krav. Det förslag
              som nu kommer att förverkligas genom utredningsdirektivet och
              sedan en proposition till riksdagen innebär inget förbud mot anhöriginvandring.
              Den här regeringen har inga invändningar mot anhöriginvandring
              som grund. Däremot har vi en mängd invändningar mot det sätt som
              anhöriginvandringen i dag äger rum på. Det tycker jag är viktigt
              att reda ut i den här diskussionen.
            </seg>
            <seg n="da986816">
              Jag delar inte Bodil Ceballos uppfattning att det här skulle
              innebära en begränsning. Däremot innebär det att man ställer upp
              tydliga villkor.
            </seg>
            <seg n="5d6303e8">
              När det gäller den vidare diskussion som Bodil Ceballos vill
              ha, det vill säga om kretsen av människor som ska omfattas av
              det här, om man skulle utöka möjligheten att få ta hit människor,
              hamnar vi i en betydligt mer komplicerad situation kring våra
              socialförsäkringssystem. För vad händer om man vill återförenas
              med en person som till exempel är i hög ålder och som ligger utanför
              den grupp av kärnfamilj som det här utredningsdirektivet omfattar?
              Då blir det diskussioner om kostnader för medicinsk vård, äldrevård,
              tandvård, och även pensionsrättigheter blir aktuella.
            </seg>
            <seg n="d6f9a881">
              Det är en mycket större diskussion, en diskussion som i vissa
              fall när man har tittat på det här leder till slutsatsen att man
              i så fall egentligen måste differentiera socialförsäkringssystem
              för att kunna klara av det. Frågan är om vi vill ha den diskussionen
              över huvud taget. Från regeringens sida har vi gjort bedömningen
              att vi måste koncentrera oss på det som är viktigt och väsentligt,
              nämligen att se till att i första hand ska människor ha en tryggad
              försörjning och ett ordnat boende innan de får lov att komma hit.
            </seg>
            <seg n="12a28fd5">
              Det tycker jag är ett rimligt och billigt krav. Det är i linje
              med den svenska uppfattningen att vi ska ha en generös asylpolitik.
              Vi ska stå upp för människor som är förtryckta och förföljda i
              sina hemländer. De ska få möjlighet att få uppehållstillstånd
              i Sverige om de uppfyller de skyddsgrunder som vi har i vår lagstiftning.
              Men vill man ha hit sin familj måste man ha vissa villkor uppfyllda.
            </seg>
            <seg n="8996a5df">
              Bodil Ceballos lyfter också fram frågan om hur viktigt det är
              att se det här i ett större perspektiv. Det är helt riktigt. Det
              är därför den här utredningen måste länkas ihop med två andra
              utredningar som regeringen har tillsatt. Det är översynen om lagen
              om mottagande av asylsökande som har till uppgift att se till
              att uppmuntra människor att bosätta sig där jobben och bostadsförhållandena
              är bättre. Det är också den utredning som min kollega integrationsminister
              Nyamko Sabuni har tillsatt som har till uppgift att se över vad
              som händer när folk har fått uppehållstillstånd och hur man då
              ska kunna underlätta för människor att hamna i arbete så fort
              som möjligt.
            </seg>
            <seg n="afd4ade3">
              Den här regeringen gör väldigt mycket på väldigt många områden
              samtidigt. Det är bara att beklaga att det här arbetet inte har
              gjorts tidigare under 90-talet.
            </seg>
          </u>
          <note type="speaker" n="7942df8f">
            Anf. 48 BODIL CEBALLOS (mp):
          </note>
          <u who="Q4942281" xml:id="i-f9ba97d4f50cb150-1" n="c72c75b8">
            <seg n="53991ddd">
              Herr talman! Problemet blir när vi har en rätt för anhöriga att
              komma hit för dem som är flyktingar. Såvitt jag har förstått ska
              den rätten inte försvinna. Det är också ett antal andra, vissa
              kategorier av skyddsbehövande. Jag skulle vilja veta vilka kategorier
              av skyddsbehövande som det är man tänker sig i det fallet.
            </seg>
            <seg n="07d4c729">
              Fram till nu har vi egentligen bara haft flyktinginvandring i
              Sverige. Det enda sättet att komma hit har varit genom att söka
              asyl. Det är väldigt få som i slutänden fått stanna av asylskäl.
              Man har kallat det för något annat. Det är den gruppen som jag
              förmodar i fortsättningen inte kommer att få ta hit sina anhöriga,
              de som alltså inte har beviljats uppehållstillstånd av asylskäl
              utan av någon annan orsak. Är det de som inte ska få ta hit sina
              anhöriga?
            </seg>
            <seg n="85c17551">
              Enligt den gamla utlänningslagen var det bara 1 procent av alla
              som kom som fick stanna av asylskäl, om jag inte missminner mig.
              Jag antar att det kan bli en relativt stor grupp av dem som vi
              tidigare har ansett haft rätt att ta hit sina anhöriga som inte
              kommer att få göra det i fortsättningen.
            </seg>
            <seg n="d8b2afaf">
              När det gäller boendet låter det som en efterkonstruktion. Det
              låter som att ni har försökt hitta en orsak till att göra det
              här så att det ändå har någon positiv effekt. Det är klart att
              det kan ha en positiv effekt, men det låter som en efterkonstruktion
              att hitta en ursäkt för det som ska göras. Ibland känns det också
              som att det lite grann är en flirt med vissa väljare som har lämnat
              de traditionella partierna för andra som står utanför det vanliga
              systemet. Det vore mycket olyckligt om vi traditionella partier
              börja flirta åt fel håll.
            </seg>
            <seg n="023e9412">
              Migrationsministern talar om tydliga villkor och säger att det
              inte är en begränsning, men jag menar att tydliga villkor är en
              begränsning. När det gäller socialförsäkringssystemen och de som
              är äldre inser jag naturligtvis att det är ett problem.
            </seg>
            <seg n="1fdcca2f">
              Man borde kunna titta lite grann på hur man gör i andra länder,
              för i andra länder kan man kanske ta med sina äldre. Vi har inte
              privata försäkringslösningar i det här landet, och det är väl
              inte något som de flesta partier vill ha heller. Men det är något
              som andra har. Man kanske kan ha en privat försäkringslösning
              i sitt hemland om det finns sådana där. Man kan ha bilaterala
              avtal med andra länder om hur man ska ta emot, hur man ska agera.
              Pensioner kan överföras från ett land till ett annat.
            </seg>
            <seg n="1d8a2145">
              Jag tycker att det är viktigt att ge möjligheten till människor
              som vill leva i flera generationer tillsammans att göra det också
              här i Sverige. Jag vet att det finns människor som i dag lever
              gömda just därför. De skulle kunna leva i sina hemländer egentligen
              med pension och sådant, men de har inte det sociala nätverket
              eftersom hela familjen finns här.
            </seg>
            <seg n="a0e2aad3">
              När det gäller jobben: Om vi nu ska få människor att välja att
              jobba på andra ställen har vi också ett annat problem. Många av
              dem som kommer hit har väldigt svårt att komma in på den svenska
              arbetsmarknaden till att börja med. De har lättare att få jobb
              hos sina landsmän som redan är etablerade här i landet. Detta
              innebär att man ändå dras dit där många landsmän bor. Då har vi
              ändå samma problem, nämligen att kommunerna inte är rustade med
              tillräckligt med bostäder, förskolor, skolor, hälsocentraler etcetera.
              Men jobben finns som sagt var ofta där landsmännen bor.
            </seg>
          </u>
          <note type="speaker" n="14debeb2">
            Anf. 49 Statsrådet TOBIAS BILLSTRÖM (m):
          </note>
          <u who="Q3112958" xml:id="i-4bd3d40a03f5949e-2" n="c72c75b8">
            <seg n="312b9582">
              Herr talman! Låt mig börja med att understryka det jag har sagt
              tidigare, det vill säga att syftet med förslaget inte är att begränsa
              anhöriginvandringen. Syftet är i stället att se till att förändra
              och förbättra villkoren under vilka denna anhöriginvandring äger
              rum. Det är en viktig skillnad.
            </seg>
            <seg n="a9b54afb">
              Bodil Ceballos lyfte fram frågan om vilka kategorier detta gäller.
              Utgångspunkterna för kommittédirektiven är att anhöriga till flyktingar
              och till vissa kategorier skyddsbehövande i övrigt inte ska omfattas.
              Det är alltså en uppgift för utredarna att tala om detta, väga
              in de eventuella EG-rättsliga perspektiv som är aktuella i den
              här frågan och sedan återkomma till regeringen med definitioner
              och förklaringar. Hade vi vetat detta redan hade vi inte behövt
              tillsätta utredningen.
            </seg>
            <seg n="4be98633">
              Bodil Ceballos och jag möts på den punkten att vi tycker bägge
              två att arbetskraftsinvandring är bra. Det är bra att människor
              vill söka sig till Sverige. Av detta följer också att hela regeringens
              politik är inriktad på att människor ska få jobb så fort som möjligt.
              Den fyraårsgräns som är uppställd i förslaget är en säkerhetsventil,
              men det är förstås jättebra om människor får jobb innan dessa
              fyra år är till ända.
            </seg>
            <seg n="8bbf4e39">
              Jag vill också säga att alla påståenden om att detta skulle vara
              en flirt med någon hit eller dit faller på sin egen orimlighet.
              Om regeringen hade de uppfattningar som vi tillskrivs i debatten,
              varför skulle vi då förespråka arbetskraftsinvandring eller anhöriginvandring
              i stort? Det är alltså inte rimligt att dra den typen av slutsatser.
            </seg>
            <seg n="55e91334">
              Jag tycker att det är viktigt att villkoren för anhöriginvandring
              förändras och förbättras. Vi har haft ett moras under de tolv
              år som ligger bakom oss, där människor har kunnat växa upp under
              villkor som är helt oacceptabla. I ljuset av den asylinströmning
              som nu skett i Sverige är det viktigt att fundera över detta,
              även om och det ska jag också säga i den här interpellationsdebatten
              förslaget om försörjningskrav för anhöriginvandrare är rätt att
              ställa under alla omständigheter, oavsett vilka siffror vi har
              på asylmottagandet.
            </seg>
            <seg n="f886a790">
              Jag tycker också att det är spännande att diskutera med Bodil
              Ceballos om olika perspektiv på lösningar för att vidga kretsarna
              och så vidare. Även om jag inte håller med undrar jag lite hur
              Socialdemokraterna och Vänsterpartiet som inte deltar i dagens
              debatt, vilket kanske möjligen är tråkigt, reagerar på dessa funderingar
              och förslag om privata pensionsförsäkringar och differentiering
              i socialförsäkringssystemet. Jag undrar om detta är Bodil Ceballos
              egna funderingar. Det skulle vara spännande att höra.
            </seg>
            <seg n="cbda494d">
              Jag tror som sagt var att vi har slagit in på en god väg framåt.
              Med förslaget tar vi också steg i riktning mot den harmonisering
              av regelverket i Europeiska unionen som regeringen tycker är så
              viktig. Vi är i dag, tillsammans med Belgien, det enda land i
              EU som inte har någon form av försörjningskrav för anhöriginvandring.
              Även om det är viktigt att utredaren tittar på olika modeller
              och funderar igenom dessa frågor tycker jag att vi måste röra
              oss i riktning mot ett mer gemensamt och enhetligt regelverk.
              Det är en förutsättning för att vi ska kunna skapa den harmonisering
              av asyl- och migrationssystemen i Europeiska unionen som regeringen
              har valt att prioritera, därför att vi tror att det är angeläget.
            </seg>
            <seg n="7eeaab6a">
              Jag sade det tidigare när det gällde arbetskraftsinvandringen,
              och jag noterar även nu, att Bodil Ceballos och jag trots allt
              drar åt samma håll. Behovet av att få fler människor i arbete
              är viktigt: Det är viktigt att människor redan från första dagen
              när de kommer till Sverige får signaler om vad som leder till
              integration. Det tror jag att det här förslaget kommer att leda
              till.
            </seg>
          </u>
          <note type="speaker" n="010416ce">
            Anf. 50 BODIL CEBALLOS (mp):
          </note>
          <u who="Q4942281" xml:id="i-f9ba97d4f50cb150-2" n="c72c75b8">
            <seg n="3703758c">
              Herr talman! Försäkringsfrågan är bara mina egna funderingar
              som jag slänger fram här just nu.
            </seg>
            <seg n="d29c98c4">
              Hur som helst menar jag att regeringen har en väldigt stor pedagogisk
              uppgift framför sig om ni verkligen ska sälja in det här förslaget
              som något bra så att vi, som väl regeringen vill, kan inse att
              det är något bra och inte en begränsning.
            </seg>
            <seg n="82e13364">
              I dagsläget ser vi det nämligen som en begränsning. Fyra år är
              en väldigt lång tid för barn att vara utan sina föräldrar och
              för föräldrar att vara utan sina barn. Även om begränsningsregeln
              finns är det inte i enlighet med barnkonventionen skulle jag vilja
              påstå.
            </seg>
            <seg n="bc22ade0">
              Den som kommer hit som arbetskraftsinvandrare en dag kommer att
              ha ett arbete och kommer naturligtvis att kunna försörja sin familj.
              Då uppfylls kravet redan. De asylsökande som får flyktingstatus
              och vissa andra kommer också att ha rätt att ta hit sina anhöriga.
              Vilka är det då som faller däremellan och som inte ska ha rätt
              att ta hit sina anhöriga?
            </seg>
            <seg n="5c0684c1">
              Jag funderar ändå på hur regeringen har tänkt sig att lösa problematiken
              med att få människor att frivilligt flytta till andra områden
              i landet, om man bara ska flytta dit där jobben finns. Vi måste
              tänka på att man också skapar jobb i områden just för att människor
              vill flytta dit. Vi behöver bli många, många fler i Norrland för
              att klara välfärden i framtiden, för att klara äldreomsorgen,
              för att klara väldigt mycket. Ju fler vi kan få att flytta till
              Norrland desto fler människor kommer också att få jobb där uppe,
              men jobben finns där inte just nu. Därför är det här förslaget
              inte någon hjälp för Norrland.
            </seg>
          </u>
          <note type="speaker" n="cdeb5b16">
            Anf. 51 Statsrådet TOBIAS BILLSTRÖM (m):
          </note>
          <u who="Q3112958" xml:id="i-a6699bdf8bf3048b-0" n="c72c75b8" next="i-c54945c78230fbcc-0">
            <seg n="4470564c">
              Herr talman! Det här har varit en bra interpellationsdebatt i
              alla delar! Det är bra med fria tankar kring dessa frågor, och
              jag noterar att Bodil Ceballos trots allt har en öppenhet inför
              frågan. Det tycker jag är positivt.
            </seg>
            <seg n="e78f7f8f">
              När det gäller den konkreta frågan, det vill säga omfattningen
              på förslaget, är direktiven till utredaren specificerade på ett
              sådant sätt att det ska omfatta så många som möjligt, och därutöver
              kommer man att kunna undanta vissa kategorier som utredaren närmare
              ska beakta. Så är direktiven skrivna.
            </seg>
            <seg n="479e6f82">
              I Bodil Ceballos fråga om villkoren för barnen ligger också frågan
              om omständigheterna när man kommer hit. Vad är det vi erbjuder
              dessa barn? Jag har vid flera tillfällen under debatten beskrivit
              det som gör mig mest upprörd av allt, nämligen när man ute i Sverige
              ser hur omständigheter som vi aldrig skulle acceptera i vanliga
              fall är vardag för så många barn och tonåringar som har kommit
              hit under dessa år. Om vi inte ställer kravet på att man först
              har en heltidslön och ett ordnat boende i de familjer som önskar
              återförenas i Sverige dömer vi många av dessa barn och tonåringar
              till en uppväxt i utanförskap, i segregation och kanske i slutändan
              också ett förnyat utanförskap för dem och deras barn i flera generationer.
              Så kan vi inte fortsätta att resonera!
            </seg>
            <seg n="9116e045">
              Jag tycker alltså att detta är viktigt. Vi har specialstuderat
              barnkonventionen. Vi har konstaterat att detta inte bryter mot
              de internationella förpliktelser vi har på området. Vi har rätten
              att ställa ett försörjningskrav, och det kommer vi också att göra.
              Vi ska gå vidare med arbetet och låta utredaren titta på dessa
              frågor och sedan återkomma med lagrådsremisser och propositioner.
            </seg>
            <seg n="f12a7c58">
              Slutligen: Det är faktiskt inte bara i Norrland som det finns
              utrymme för jobb. Det är också på andra ställen i det här landet.
            </seg>
          </u>
          <note n="042548ac">
            Överläggningen var härmed avslutad.
          </note>
          <note n="248e8d35">
            10 § Anmälan om inkommen faktapromemoria om förslag från Europeiska
            kommissionen
          </note>
          <note n="bbb0288c">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="Q3112958" xml:id="i-c54945c78230fbcc-0" n="c72c75b8" prev="i-a6699bdf8bf3048b-0">
            <seg n="2c0f1283">
              KOM(2007)853
            </seg>
            <seg n="c1d4686e">
              Barbro Westerholm
            </seg>
          </u>
          <note n="2968dbc3">
            11 § Hänvisning av ärenden till utskott
          </note>
          <note n="98df7bda">
            Föredrogs och hänvisades
          </note>
          <note n="05025e7c">
            12 § Bordläggning
          </note>
          <note n="d99bf0d4">
            Anmäldes och bordlades
          </note>
          <note n="94d363ae">
            13 § Anmälan om interpellationer
          </note>
          <note n="162fe36b">
            Anmäldes att följande interpellationer framställts
          </note>
          <note n="50d90f81">
            den 15 februari
          </note>
          <note n="8c8bbf68">
            Per Åsling
          </note>
          <note n="799417d2">
            Sven Bergström
          </note>
          <note n="8cb9e538">
            Jan Emanuel Johansson
          </note>
          <note n="ac24d32e">
            Marie Nordén
          </note>
          <note n="9d8fcf27">
            Bo Bernhardsson
          </note>
          <note n="c17a0b3a">
            Interpellationerna redovisas i bilaga som fogats till riksdagens
            snabbprotokoll tisdagen den 19 februari.
          </note>
          <note n="f7b712ab">
            14 § Anmälan om frågor för skriftliga svar
          </note>
          <note n="a847c64e">
            Anmäldes att följande frågor för skriftliga svar framställts
          </note>
          <note n="50d90f81">
            den 15 februari
          </note>
          <note n="dc3fe0d6">
            Patrik Forslund
          </note>
          <note n="e7c0dd19">
            Louise Malmström
          </note>
          <note n="e7c0dd19">
            Louise Malmström
          </note>
          <note n="e4f0a520">
            Hans Wallmark
          </note>
          <note n="b7cfa2bc">
            Olle Thorell
          </note>
          <note n="a790cfc8">
            Yvonne Andersson
          </note>
          <note n="85c53495">
            Hans Hoff
          </note>
          <note n="350f177d">
            Carina Adolfsson Elgestam
          </note>
          <note n="af0437e3">
            Anneli Särnblad
          </note>
          <note n="accda22c">
            Finn Bengtsson
          </note>
          <note n="898e8fef">
            Marina Pettersson
          </note>
          <note n="8f735154">
            Tommy Ternemar
          </note>
          <note n="aefeb6ac">
            Roland Bäckman
          </note>
          <note n="0e3747a9">
            Marietta de Pourbaix-Lundin
          </note>
          <note n="25967766">
            Claes-Göran Brandin
          </note>
          <note n="1862e77a">
            Lennart Sacrédeus
          </note>
          <note n="c2e73fb5">
            Ulf Holm
          </note>
          <note n="a790cfc8">
            Yvonne Andersson
          </note>
          <note n="3e106abe">
            Margareta Cederfelt
          </note>
          <note n="ac24d32e">
            Marie Nordén
          </note>
          <note n="3b7c5c13">
            Frågorna redovisas i bilaga som fogats till riksdagens snabbprotokoll
            tisdagen den 19 februari.
          </note>
          <note n="46e1673f">
            15 § Kammaren åtskildes kl. 11.49.
          </note>
          <note n="69a3627c">
            Förhandlingarna leddes
          </note>
          <note n="5d520643">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
