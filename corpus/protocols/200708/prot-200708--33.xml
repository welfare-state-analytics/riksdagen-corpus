<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--33</head>
          <docDate when="2007-11-29">2007-11-29</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2007/08:33
          </note>
          <note>
            Torsdagen den 29 november
          </note>
          <note>
            Kl. 12:00 - 15:00
          </note>
          <note>
            1 § Justering av protokoll
          </note>
          <note>
            Justerades protokollet för den 23 november.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:172
          </note>
          <note>
            Interpellation 2007/08:172 Mäns våld mot kvinnor
          </note>
          <note>
            Interpellationen kommer att besvaras tisdag den 11 december 2007.
          </note>
          <note>
            Skälet till dröjsmålet är utlandsresa och andra inbokade arrangemang
            som inte går att flytta på.
          </note>
          <note>
            Cecilia Bergman
          </note>
          <note>
            Interpellation 2007/08:181
          </note>
          <note>
            Interpellation 2007/08:181 Höjda försäkringspremier vid betalningsanmärkning
          </note>
          <note>
            Interpellationen kommer att besvaras tisdagen den 11 december
            2007.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Beatrice Ask
          </note>
          <note>
            Interpellation 2007/08:182
          </note>
          <note>
            Interpellation 2007/08:182 Mångfald inom vård och omsorg
          </note>
          <note>
            Interpellationen kommer att besvaras tisdagen den 15 januari
            2008.
          </note>
          <note>
            Skälet till dröjsmålet är inbokade engagemang och utrikes resor.
          </note>
          <note>
            Marianne Jenryd
          </note>
          <note>
            Interpellation 2007/08:183
          </note>
          <note>
            Interpellation 2007/08:183 Åtgärder mot sms-lån
          </note>
          <note>
            Interpellationen kommer att besvaras tisdagen den 11 december
            2007.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Beatrice Ask
          </note>
          <note>
            Interpellation 2007/08:186
          </note>
          <note>
            Interpellation 2007/08:186 Yttrandefrihet i offentligt finansierad
            verksamhet
          </note>
          <note>
            Interpellationen kommer att besvaras tisdagen den 11 december
            2007.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Beatrice Ask
          </note>
          <note>
            Interpellation 2007/08:197
          </note>
          <note>
            Interpellation 2007/08:197 Rätt till äldreomsorg på hemspråk
          </note>
          <note>
            Interpellationen kommer att besvaras den 7 december 2007.
          </note>
          <note>
            Skälet till dröjsmålet är sedan tidigare inbokad resa till Sydafrika.
          </note>
          <note>
            Marianne Jenryd
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            4 § Utlåtande om grönbok om anpassning till klimatförändringar
            i Europa tänkbara EU-åtgärder
          </note>
          <note>
            Föredrogs
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under 7 §.)
          </note>
          <note>
            5 § Vissa sekretessfrågor
          </note>
          <note>
            Föredrogs
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under 7 §.)
          </note>
          <note>
            6 § Beslut om ärenden som slutdebatterats den 28 november
          </note>
          <note>
            7 § Beslut om ärenden som slutdebatterats vid dagens sammanträde
          </note>
          <note>
            Ajournering
          </note>
          <note>
            Kammaren beslutade kl. 12.11 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            8 § Frågestund
          </note>
          <note type="speaker">
            Anf. 1 TALMANNEN:
          </note>
          <note>
            Jag hälsar statsråden välkomna att närvara. Frågor besvaras av
            finansminister Anders Borg, statsrådet Lars Leijonborg, miljöminister
            Andreas Carlgren, socialminister Göran Hägglund och utbildningsminister
            Jan Björklund.
          </note>
          <note>
            Sänkning av arbetsgivaravgifterna
          </note>
          <note type="speaker">
            Anf. 2 SVEN-ERIK ÖSTERBERG (s):
          </note>
          <note>
            Herr talman! Jag ska rikta min fråga till finansministern.
          </note>
          <note>
            På ett tidigt stadium när regeringen hade tillträtt lovade man
            heligt och dyrt att man skulle sänka arbetsgivaravgifterna, som
            en viktig del i jobbsatsningen.
          </note>
          <note>
            Däremot höjde man egenavgifterna som innebar att småföretagare
            fick en ökad kostnad med 37 000 kronor. Sedan skulle sänkningen
            komma.
          </note>
          <note>
            Nu håller sänkningen på att haverera. EU-kommissionen ger inte
            klartecken. Detta kan inte träda i kraft när det var tänkt.
          </note>
          <note>
            Finansministern är väldigt förtegen om när det ska kunna ske.
            Han lovar att det ska ske under våren utan att kunna peka på att
            kommissionen kommer med besked.
          </note>
          <note>
            Det här var ju en viktig del i jobbsatsningen. Är det så, finansministern,
            att jobbsatsningen håller på att haverera i och med att det här
            inte kan genomföras?
          </note>
          <note type="speaker">
            Anf. 3 Finansminister ANDERS BORG (m):
          </note>
          <note>
            Herr talman! Regeringens jobbpolitik vilar på urbergets grund.
            Vi räknar med att under de närmaste två åren skapa mellan 100
            000 och 200 000 i ökad sysselsättning. Det beror på att vi för
            en offensiv jobbpolitik som gör det mer lönsamt att arbeta, billigare
            och enklare att anställa och mer attraktivt att driva företag.
          </note>
          <note>
            Arbetsgivaravgifterna sänks med 17 miljarder. Skatten på ägandet
            sänks med nästan 15 miljarder. Det är stora lättnader som görs.
            En liten del av detta rör de viktiga åtgärderna för att skapa
            fler jobb i servicesektorn.
          </note>
          <note>
            Jag kan garantera Sven-Erik Österberg en sak, och det är att
            vi kommer att driva en politik som gör att det blir lägre kostnader
            för arbetsgivare att anställa och att det blir en ökad sysselsättning.
          </note>
          <note type="speaker">
            Anf. 4 SVEN-ERIK ÖSTERBERG (s):
          </note>
          <note>
            Herr talman! Den här lilla delen, som finansministern pekar på,
            handlar om 2 ½ miljard som inte kan genomföras som en viktig del
            i jobbsatsningen. Men det här är inte den enda saken som inte
            kan genomföras.
          </note>
          <note>
            Ni gick till val på att ni skulle sänka bensinskatten. Den ökade
            ni. Ni gick till val på att ni skulle ta bort fastighetsskatten.
            Det innebar att 220 000 fastighetsägare fick höjd fastighetsskatt.
            Det slutade där. Ni skulle ha en snabb utförsäljning av de olika
            statliga bolagen. Det blev cirkus Odell med Carnegie som förste
            jonglör. Trafikförsäkringen skulle genomföras. Jag läste i dag
            att det måste skjutas fram ett år för att det är så komplicerat.
          </note>
          <note>
            A-kassan sjabblades det med i fjol, och man fick ta extra beslut
            i riksdagen. Arbetsmarknadsutskottet fick i dag ta ett extra beslut
            för att det var dåligt berett.
          </note>
          <note>
            Näringsministern sparkade en offentlig utredare med hänvisning
            till att personen hade en koppling till en facklig organisation.
            Hon var så ivrig att hon inte ens bemödade sig att ta reda på
            att det var rätt person.
          </note>
          <note>
            Är inte detta ett pinsamt regerande, finansministern?
          </note>
          <note type="speaker">
            Anf. 5 Finansminister ANDERS BORG (m):
          </note>
          <note>
            Herr talman! Jag kan notera att utanförskapet minskade med 165
            000 personer i oktober. Går man tillbaka till oktober 2006 och
            jämför med 2005 ser man att utanförskapet minskade med 1 500 personer.
            Det visar att vår politik har minskat sjukfrånvaron, minskat den
            öppna arbetslösheten och bidragit till att fler människor kommer
            i arbete. Det är kärnan i vår politik. Det handlar om att minska
            utanförskapet och att återupprätta full sysselsättning.
          </note>
          <note>
            Vi har genomfört skattelättnader på 87 miljarder kronor under
            två budgetar samtidigt som vi kan leverera bland Europas starkaste
            offentliga finanser och samtidigt som vi kan se att konsumtionen
            i kommunerna förstärks och att vi har rekordinvesteringar i kommuner
            och landsting.
          </note>
          <note>
            Vi har fört en aktiv jobbpolitik, och vi kan tydligt se att den
            har effekter på sysselsättning och på utanförskap, som pressas
            tillbaka. Steg för steg tar vi ytterligare steg tillbaka till
            full sysselsättning.
          </note>
          <note>
            Kostnaden för sluten psykiatrisk vård
          </note>
          <note type="speaker">
            Anf. 6 ANNA BERGKVIST (m):
          </note>
          <note>
            Herr talman! Jag har en fråga till socialminister Göran Hägglund.
          </note>
          <note>
            När staten dömer en brottsling till fängelse är det också staten
            som tar på sig kostnaden för att behandla den intagne och hålla
            honom bakom lås och bom. Men om staten i stället väljer att döma
            brottslingen till sluten psykiatrisk vård hamnar denna kostnad
            för vård och inlåsning hos landstingen.
          </note>
          <note>
            Detta kan bli ganska problematiskt för vissa landsting som kanske
            har knappa resurser och som kanske drabbas av att flera stycken
            i landstinget döms till sluten psykiatrisk vård. Det kan uppstå
            stora kostnader som går ut över den sedvanliga sjukvården.
          </note>
          <note>
            Det finns också en risk att landstinget, som själv väljer vilken
            rättspsykiatrisk klinik de ska placera den dömde på, väljer en
            klinik med lägre
          </note>
          <note>
            (TALMANNEN: Var vänlig kom till frågan!)
          </note>
          <note>
            Ja, ursäkta! Vad anser Göran Hägglund, socialministern, om en
            statlig finansiering?
          </note>
          <note type="speaker">
            Anf. 7 Socialminister GÖRAN HÄGGLUND (kd):
          </note>
          <note>
            Herr talman! Den fråga som Anna Bergkvist tar upp rör rättspsykiatri.
            Som Anna Bergkvist och övriga av kammarens ledamöter känner till
            pågår det ett större arbete som tar sikte på att reformera den
            svenska psykiatrin. Det är ett område som under en lång följd
            av år har försummats och där vi har stora problem i dag. Regeringens
            uppgift är att på kortast möjliga tid återställa den till en ordning
            där alla får en värdig vård och omsorg.
          </note>
          <note>
            Inom rättspsykiatrin finns det särskilda bekymmer. Vissa landsting
            upplever sig som hårdare drabbade än andra landsting. Det här
            är en svår fråga som regeringen kommer att överväga i samband
            med att vi förbereder det arbete som ska landa i en proposition
            på riksdagens bord, som ska leda till ett nytt beslut för en förbättring
            av den psykiatriska situationen i Sverige.
          </note>
          <note type="speaker">
            Anf. 8 ANNA BERGKVIST (m):
          </note>
          <note>
            Herr talman! Det gläder mig oerhört mycket att regeringen nu
            tar tag i den här frågan.
          </note>
          <note>
            Som jag sade tidigare är det ett problem om landstinget väljer
            att skicka den dömde till en rättspsykiatrisk klinik med lägre
            säkerhetsklass än vad som skulle behövas eller, för den delen,
            en inriktning på vården som inte motsvarar det behov som den dömde
            faktiskt har.
          </note>
          <note>
            Det gläder mig oerhört mycket att detta är en fråga som kanske
            kommer att kunna lösas inom kort. Tack så jättemycket för svaret!
          </note>
          <note type="speaker">
            Anf. 9 Socialminister GÖRAN HÄGGLUND (kd):
          </note>
          <note>
            Herr talman! Psykiatrin som helhet är ett stort och viktigt område
            som berör människor som tillhör de kanske allra sköraste i vårt
            land. Här finns det alla skäl att göra vad vi kan för att förbättra
            situationen.
          </note>
          <note>
            Staten har under de senaste åren satsat ytterligare medel. Regeringen
            har under förra året satsat 500 miljoner kronor ytterligare. Vi
            satsar 500 miljoner kronor också under det kommande året för att
            förbättra inte minst utbildningssituationen inom psykiatrin.
          </note>
          <note>
            Det rättspsykiatriska området är ett speciellt område som vi
            förstås också kommer att överväga, men vi har inte gjort något
            åtagande som innebär att staten kommer att ta ytterligare kostnader.
            Men vi tittar på frågan och vill naturligtvis ha en lösning som
            fungerar väl för landstingen och för staten men ytterst för de
            personer som hamnar i den situationen att de behöver rättspsykiatrisk
            hjälp.
          </note>
          <note>
            Energieffektivisering av miljonprogrammets lägenheter
          </note>
          <note type="speaker">
            Anf. 10 EGON FRID (v):
          </note>
          <note>
            Herr talman! Jag vill ställa en fråga till finansminister Anders
            Borg om vilket ansvar staten kan tänka sig att ta för miljonprogrammet
            och den energieffektivisering som behöver ske när det gäller miljonprogrammets
            alla lägenheter.
          </note>
          <note>
            Dessa lägenheter är slitna och i behov av renovering. De är också
            i stort behov av energieffektivisering, eftersom vi vet att en
            stor del av de här lägenheterna förbrukar en mycket större andel
            energi än nyproducerade lägenheter.
          </note>
          <note>
            Näringsministern har tidigare uttalat sig negativt i den här
            frågan och menar att detta inte är ett ansvar för regeringen att
            ta. Näringsministern överlåter detta till bostadsföretagen och
            också till den utförsäljning av allmännyttan som förväntas ske
            och lösa problemet.
          </note>
          <note>
            Men jag vill fråga finansministern om det inte är rimligt att
            regeringen medverkar till att fördelaktiga lån ställs till förfogande
            för allmännyttan för renovering och energieffektivisering.
          </note>
          <note type="speaker">
            Anf. 11 Finansminister ANDERS BORG (m):
          </note>
          <note>
            Herr talman! Vår regering för en mycket aktiv bostadspolitik.
            Det sker inte minst genom att vi skapar goda förutsättningar för
            boende i olika boendeformer med hjälp av förändringar i skattesystem
            och andra åtgärder.
          </note>
          <note>
            Vi lägger också grunden för rekordstark ekonomisk utveckling
            i kommunerna. Det skapar också förutsättningar för kommunerna
            och de kommunala bostadsbolagen att hantera sitt investeringsbehov.
          </note>
          <note>
            Jag kan inte se att det finns ett behov av att gå tillbaka till
            en låne- och subventionspolitik på bostadsområdet som vi tidigare
            haft. Det bidrar bara till stigande kostnader och sämre ekonomisk
            utveckling.
          </note>
          <note>
            Vi ska bygga på ekonomiskt starka kommuner som har möjligheter
            att sköta sina bostadsbolag och en stark grund för hushållen som
            gör att de har möjligheter att stabilt klara sitt boende.
          </note>
          <note type="speaker">
            Anf. 12 EGON FRID (v):
          </note>
          <note>
            Herr talman! Hur aktiv regeringens bostadspolitik är kan diskuteras.
            Det klarar vi inte på de här korta minuterna.
          </note>
          <note>
            Finansministern brukar säga att han är för fördelningspolitiskt
            rätt åtgärder och åtgärder som ger ökad sysselsättning. Båda de
            sakerna uppfylls av en energieffektivisering inom miljonprogrammet.
          </note>
          <note>
            Det är ett samhälleligt ansvar och en fråga där det är rimligt
            att staten ändå har ett engagemang. Det gäller miljöaspekten men
            också ansvaret för den framtida energiförbrukningen, ekonomin
            och ägandeförhållanden i många av bolagen.
          </note>
          <note>
            Det råder en stor osäkerhet här. Det förväntas en stor utförsäljning.
            Är det inte oansvarigt att överlåta detta stora ansvar på kommande
            ägare av lägenheterna som ska dra lasset själva?
          </note>
          <note type="speaker">
            Anf. 13 Finansminister ANDERS BORG (m):
          </note>
          <note>
            Herr talman! Låt mig börja med att konstatera att det finns några
            aspekter i det Egon Frid framhåller som jag kan dela. Först och
            främst värnar regeringen hyresrätten. Hyresrätten är en central
            del av en väl fungerande bostadsmarknad. Det är viktigt för en
            rörlig arbetsmarknad.
          </note>
          <note>
            Det är viktigt att vi har en rimlig hyresutveckling, eftersom
            det är många med lite mindre ekonomiska resurser som bor i hyresrätter
            och inte minst många äldre. Hyresrätten är central, och det är
            viktigt att vi har goda villkor för den, precis som det är viktigt
            att vi har goda villkor för andra boendeformer.
          </note>
          <note>
            Det är också viktigt att vi klarar av energieffektiviseringen
            och har hållbara städer. Där är boendepolitiken en viktig del
            i att vi minskar våra klimatutsläpp. Där har Sverige gjort mycket
            redan via energiförsörjningen i boendet. Men det går naturligtvis
            att ta längre steg där.
          </note>
          <note>
            Därmed är inte sagt att det finns skäl att återgå till en traditionell
            låne- och subventionspolitik.
          </note>
          <note>
            Barnens rätt i sociallagstiftningen
          </note>
          <note>
            Anf. 14 ULRIKA CARLSSON i Skövde (c):
          </note>
          <note>
            Herr talman! Jag vill ställa min fråga till socialminister Göran
            Hägglund. Jag ställer den med anledning av de senaste dagarnas
            händelser där vi har sett att både barn och personal i skolan
            upplever en otrygg arbetsmiljö på olika sätt med våld.
          </note>
          <note>
            Det blir lätt en diskussion som alltför mycket handlar om vad
            vi akut kan göra för att lösa problemen med fler kameror, kontroller,
            stängda skolor och så vidare. Men det handlar om så mycket mer.
          </note>
          <note>
            Hur kan vi komma åt grundproblemet? Många barn i Sverige mår
            dåligt i dag. I skolan ser man varje barn. Det märks tydligt om
            det finns stora problem av olika slag. Man anmäler då till de
            sociala myndigheterna.
          </note>
          <note>
            Där blir det i stället familjen som blir perspektivet även i
            de fall där det är familjen som är problemet i form av misshandel
            och missbruk av olika slag.
          </note>
          <note>
            Det finns problem av olika slag när det gäller sekretesslagstiftning
            men också individperspektivet i sociallagstiftningen. Hur kan
            vi lyfta fram barnens rätt och se till varje enskild människa
            inom socialtjänsten?
          </note>
          <note type="speaker">
            Anf. 15 Socialminister GÖRAN HÄGGLUND (kd):
          </note>
          <note>
            Herr talman! Tack för frågan! Den är i allra högsta grad angelägen
            och betydelsefull för många barn som har det tufft i dagens Sverige.
          </note>
          <note>
            Min uppfattning är att familjerna spelar en väldigt stor roll
            för att forma barnen och ge dem en trygg uppväxt. I vissa fall
            har familjerna inte en möjlighet att klara av det viktiga uppdraget.
            Då gäller det att ge stöd till familjen på olika sätt för det
            offentligas del. Där spelar skolan en väldigt betydelsefull roll.
            Men det gäller inte bara skolan utan också till exempel barn-
            och ungdomspsykiatrin och socialtjänsten i vissa fall.
          </note>
          <note>
            Det måste finnas ett väl fungerande samarbete mellan socialtjänsten
            och skolan, den verksamhet som Jan Björklund på den nationella
            nivån har ansvaret för, så att man kan forma ett program som fungerar
            för varje enskilt barn med dess unika behov och utgångspunkter
            så att vi kan ge det stöd som det barnet behöver.
          </note>
          <note>
            Anf. 16 ULRIKA CARLSSON i Skövde (c):
          </note>
          <note>
            Herr talman! Tack för svaret! Det är ofta problem i hemmet som
            gör att barn lever i kaos och agerar på olika sätt. Vi vet också
            att det finns problem med till exempel sekretesslagstiftningen
            och den samverkan som du lyfte fram. Den är viktig för att få
            det att fungera mellan skola och socialtjänst. Vad finns det mer
            som man kan göra för att säkerställa att samverkan kan bli än
            mer effektiv för våra barns skull?
          </note>
          <note type="speaker">
            Anf. 17 Socialminister GÖRAN HÄGGLUND (kd):
          </note>
          <note>
            Herr talman! Jag tror att det kan finnas en del saker som behöver
            ses över till exempel när det gäller det Ulrika Carlsson tar upp
            om sekretessbestämmelser.
          </note>
          <note>
            Varje kommun har ansvar för skolverksamheten. Det måste finnas
            tillräckligt med personal för att kunna möta de enskilda barnens
            behov. Varningssignalerna ska bli tydliga när ett barn far illa
            eller mår illa så att man snabbt kan fånga in det. Tidiga insatser
            är av allra största betydelse för att inte barnet ska drabbas
            av ännu svårare problem.
          </note>
          <note>
            Det finns alla skäl för regeringen att följa detta utan att för
            den skull ta bort ansvaret från den kommunala nivån. Det är den
            som är direkt ansvarig för både skolverksamheten och socialtjänstfrågorna,
            men regeringen följer dessa frågor noggrant.
          </note>
          <note>
            Utbildning i hållbar utveckling
          </note>
          <note type="speaker">
            Anf. 18 MATS PERTOFT (mp):
          </note>
          <note>
            Herr talman! Jag vill ställa min fråga till högskoleminister
            Lars Leijonborg.
          </note>
          <note>
            Förra regeringen gav ett tydligt uppdrag i högskolelagen när
            det gäller utbildning i hållbar utveckling när man i 1 kap. 5
            § skrev in det som uppdrag till universitet och högskolor.
          </note>
          <note>
            Nu har Gröna Studenter tagit fram en rapport som visar att endast
            en av 14 högskolor över huvud taget bryr sig om detta och kan
            redovisa ett vettigt resultat.
          </note>
          <note>
            Jag vill fråga statsrådet: Vad kan man göra för att detta följs
            upp ordentlig och blir bättre när klimatfrågan är så starkt på
            agendan som den nu tyvärr är i dag? Jag vill också passa på att
            lämna över ett exemplar av rapporten till statsrådet.
          </note>
          <note type="speaker">
            Anf. 19 Statsrådet LARS LEIJONBORG (fp):
          </note>
          <note>
            Herr talman! Jag tackar för frågan. Jag kan nämna att jag nyligen
            har varit på Unescos generalkonferens och tillsammans med 191
            andra regeringsföreträdare samlats under temat Utbildning för
            hållbar utveckling. Det är en rörelse i hela världen att vi ska
            använda utbildningssystemet för det ändamålet.
          </note>
          <note>
            Nu står det i högskolelagen. Jag är naturligtvis för att lagen
            ska följas. Jag gör en rundresa på alla universitet. Jag var i
            Linköping i förra veckan. I morgon ska jag till Mittuniversitetet,
            som är sista anhalten på universitetsresan.
          </note>
          <note>
            Mitt intryck är att man är väldigt intresserad av frågan. Men
            jag ska naturligtvis göra vad jag kan för att öka det intresset
            ytterligare. Vid den årliga återrapporteringen av hur man följer
            de olika målen ska vi kontrollera att också detta mål uppfylls.
          </note>
          <note type="speaker">
            Anf. 20 MATS PERTOFT (mp):
          </note>
          <note>
            Herr talman! Tack för svaret! Jag uppskattar att statsrådet nämner
            den årliga uppföljningen. När statsrådet gör olika utspel om att
            öka friheten för högskola och forskning är det väldigt viktigt
            att man också lever upp till målstyrningen.
          </note>
          <note>
            Jag förutsätter att statsrådet tar med sig detta och ser till
            att det verkligen följs upp. Jag tror att högskolorna i dag inte
            ens är medvetna om detta uppdrag. Den högskola som verkligen visar
            vad man vill är Göteborgs universitet som får full pott. Resten
            klarar sig inte.
          </note>
          <note type="speaker">
            Anf. 21 Statsrådet LARS LEIJONBORG (fp):
          </note>
          <note>
            Herr talman! Vi får börja med att med stort intresse läsa Gröna
            Studenters rapport och se deras skildring av verkligheten. I den
            mån inte hela sanningen finns där ska jag använda de mer officiella
            kanalerna för att ta reda på hur saker och ting ligger till.
          </note>
          <note>
            Det här står nu i högskolelagen, och då ska det naturligtvis
            följas. Jag ska använda de instrument som jag har till förfogande
            för att se till att så sker. Ändamålet att säkra en mer hållbar
            samhällsutveckling är mycket angeläget.
          </note>
          <note>
            FN:s klimatkonferens och enskilda länders ansvar i klimatfrågan
          </note>
          <note type="speaker">
            Anf. 22 ANITA BRODÉN (fp):
          </note>
          <note>
            Herr talman! Jag har en fråga till miljöministern. Det finns
            stora förhoppningar att FN:s klimatkonferens nu ska bli ett stort
            genombrott och en framgång. Vilka realistiska förväntningar har
            miljöministern att Kina, Indien, Brasilien och USA ansluter sig
            till den så kallade Balifärdplanen och att varje land på så sätt
            tar sitt ansvar?
          </note>
          <note type="speaker">
            Anf. 23 Miljöminister ANDREAS CARLGREN (c):
          </note>
          <note>
            Herr talman! Vad som kan ske på Bali är naturligtvis en avgörande
            och mycket viktig fråga. Sveriges och EU:s stora förväntan är
            att vi ska kunna ange utgångspunkten för hur stora utsläppsminskningar
            som nu måste ske i världen. Vi ska också kunna vara överens om
            byggstenarna i en kommande global överenskommelse. Vi ska sätta
            upp en ordentlig färdplan från Bali till Köpenhamn 2009 där en
            global klimatöverenskommelse måste slutas. Vi måste också verkligen
            starta förhandlingen vid det tillfället.
          </note>
          <note>
            Jag tror att det finns goda förhoppningar att världens länder
            ska kunna samlas kring stora delar av detta. Det är det viktiga.
            Däremot ska vi inte vänta oss att vi når stora framgångar i sak
            nu i höst. Det kommer vi att kunna klara på två års sikt; det
            tror jag är den realistiska förhoppningen.
          </note>
          <note type="speaker">
            Anf. 24 ANITA BRODÉN (fp):
          </note>
          <note>
            Herr talman! Det finns ett stort antal frågor som kommer att
            diskuteras på Bali under alla de dagar som detta pågår. Det gäller
            alltifrån utsläppshandel till teknologier, ekonomiska styrmedel,
            avskogning och transporter för att nämna några saker. Vilken av
            de här frågorna bedömer miljöministern kommer att bli den stora
            knäckfrågan?
          </note>
          <note>
            Min andra fråga till miljöministern handlar om när Sverige har
            EU:s ordförandeskap. Det blir hösten 2009, när det här avtalet
            förhoppningsvis ska undertecknas. Vad kommer att förväntas av
            Sverige under den tiden med tanke på detta?
          </note>
          <note type="speaker">
            Anf. 25 Miljöminister ANDREAS CARLGREN (c):
          </note>
          <note>
            Herr talman! I de frågor som Anita Brodén nämnde är jag övertygad
            om att några av de verkliga knäckfrågorna kommer att gälla hur
            vi ska kunna åstadkomma effektiva modeller för teknologiöverföring
            och teknikspridning.
          </note>
          <note>
            Den rika världen, som har lagt beslag på den stora delen av världens
            koldioxidutrymme måste hitta sätt att snabbast möjligt minska
            sina utsläpp samtidigt som vi måste bidra till just den teknologiöverföringen.
            Vi måste också vidta anpassningsåtgärder i u-länderna. Finansieringen
            är alltså en viktig del.
          </note>
          <note>
            Ytterligare en viktig del blir att ta första stegen när det gäller
            starka insatser mot avskogning. Hösten 2009, när Sverige leder
            EU och jag leder EU:s miljöministrar, hoppas jag få vara med om
            att vi sluter en global politisk huvudöverenskommelse som också
            innebär att vi gör tillräckligt för att rädda klimatet.
          </note>
          <note>
            Den psykiatriska vården
          </note>
          <note type="speaker">
            Anf. 26 LOTTA JONSSON (kd):
          </note>
          <note>
            Herr talman! Jag vill ställa min fråga till socialminister Göran
            Hägglund.
          </note>
          <note>
            Trots att det finns människor i vårt land som har varit och i
            dag i ännu högre grad är i behov av psykiatrisk vård är det just
            den vård som under ett antal år har varit eftersatt.
          </note>
          <note>
            De som drabbas av psykiatriska sjukdomar ska inte ses som en
            grupp, utan var och en ska bemötas och behandlas utifrån de individuella
            behov av vård i olika former de har. I dagsläget finns det ett
            problem, då patienterna oftast hamnar mellan stolarna eller får
            fel vård utifrån att alternativen är antingen frivillig vård eller
            tvångsvård. Det begränsar ett förhållande där insatserna kan anpassas
            efter behovet.
          </note>
          <note>
            Min fråga till socialminister Göran Hägglund blir följande: Vilka
            möjligheter ser socialministern till rätt vård för den patient
            som är för frisk för tvångsvård men i ett sjukdomstillstånd som
            gör att han eller hon inte klarar frivillig vård?
          </note>
          <note type="speaker">
            Anf. 27 Socialminister GÖRAN HÄGGLUND (kd):
          </note>
          <note>
            Herr talman! Detta är en viktig fråga. Om man ser på problemen
            inom psykiatrin tror jag att man kan dela upp dem i några olika
            delar. En del handlar om utbildningssituationen. Det gäller både
            bristen på läkare med psykiatrisk kompetens och det allmänna kunnandet
            inom svenskt hälso- och sjukvårdsväsende.
          </note>
          <note>
            Man säger att var tredje person som kommer till en vårdcentral
            har psykiska problem. Vi har i dag inte riktigt förmågan att möta
            alla de här personerna på det sätt som vi skulle behöva göra.
            Det är oerhört betydelsefullt med utbildning.
          </note>
          <note>
            Ett annat område handlar om samarbetet mellan kommuner och landsting
            för människor som är psykiskt sjuka. Där behöver vi göra mycket
            ytterligare.
          </note>
          <note>
            Ett tredje område är att få mer evidensbaserad vård. Det som
            sker i dag på många håll är inte acceptabelt.
          </note>
          <note type="speaker">
            Anf. 28 LOTTA JONSSON (kd):
          </note>
          <note>
            Herr talman! Tack för svaret, Göran Hägglund! Det svar som du
            nu ger är positivt. Jag fick också svar på min följdfråga, som
            handlade om ifall det finns tankar på samverkan mellan kommun
            och landsting så att inte landstinget själv får ta ansvaret fullt
            ut.
          </note>
          <note type="speaker">
            Anf. 29 Socialminister GÖRAN HÄGGLUND (kd):
          </note>
          <note>
            Herr talman! En sak som vi håller på att förbereda är en lagstiftning
            för vård med särskilda villkor. En person som skrivs ut från den
            slutna psykiatriska vården och som kommer ut och ska mötas av
            kommunens resurser kan då åläggas vissa restriktioner för sin
            verksamhet. Det handlar till exempel om att med jämna mellanrum
            inställa sig för att visa att man inte har återfallit i missbruk,
            att man sköter sin medicinering eller så. Det är ett arbete som
            pågår för närvarande på departementet där jag inom kort hoppas
            kunna återkomma med en proposition till riksdagen för ställningstagande.
          </note>
          <note>
            Syftet är just att hitta någonting där det inte är en digital
            situation, där man först är i den slutna vården och sedan lämnas
            vind för våg. Man ska i stället ha en form som gör det möjligt
            för människor att steg för steg återkomma till det vanliga livet
            utifrån en situation som många gånger är väldigt svår.
          </note>
          <note>
            Skattehöjning för frivilligarbetare
          </note>
          <note type="speaker">
            Anf. 30 LARS JOHANSSON (s):
          </note>
          <note>
            Herr talman! Ulrika Carlsson ställde tidigare en fråga om situationen
            för barnen. Göran Hägglund svarade mycket riktigt att det är viktigt
            med samhällets stöd. Jag delar den uppfattningen, men i regeringen
            verkar det inte som om ni vet vad den ena gör med den andra.
          </note>
          <note>
            Finansminister Anders Borg har nämligen försämrat situationen
            för frivilligarbetare oerhört mycket. Det gäller dem som jobbar
            som kontaktfamilj eller stödfamilj och stöder familjer som har
            bekymmer med sina barn i skolan. Det kan också gälla funktionshindrade
            eller äldre på olika sätt. De har särskilda kostnader för detta.
          </note>
          <note>
            Men från och med i år har de fått en skattehöjning på upp till
            5 000 kronor om året. Man kan undra hur regeringen egentligen
            tänker. Varför är det så viktigt att använda sig av den skattehöjningen
            för att finansiera skattesänkningar för välbeställda i samhället?
          </note>
          <note type="speaker">
            Anf. 31 Finansminister ANDERS BORG (m):
          </note>
          <note>
            Herr talman! Hela regeringens arbete präglas av vårt stora sociala
            engagemang. Det handlar inte minst om att underlätta för utsatta
            grupper. Även på detta område spelar det naturligtvis stor roll
            att vi nu har starka offentliga finanser och en god utveckling
            i kommunerna. Det gör att jag tror att vi kan klara av även denna
            fråga.
          </note>
          <note type="speaker">
            Anf. 32 LARS JOHANSSON (s):
          </note>
          <note>
            Herr talman! Jag tror tyvärr inte att regeringen klarar av den
            frågan. Skattehöjningen är ju helt tydligt 5 000 kronor.
          </note>
          <note>
            Dessutom kan jag notera att finansministern i Dagens Samhälle
            motiverar skattehöjningen med att den är viktig för att kunna
            finansiera skattesänkningar för andra, som jag sade. Det innebär
            att det blir en höjd avdragsgräns som innebär att felaktigheter
            kan undanröjas och det förenklar även för Skatteverket i framtiden,
            sägs det.
          </note>
          <note>
            Då blir min följdfråga: Hur kan det komma sig att det är så oerhört
            viktigt när det gäller frivilligarbetare? När det gäller välbeställda
            som får hushållsnära tjänster ökar ju krånglet enormt för Skatteverket.
            Hur ska man hantera alla dessa olika kvitton som kommer in från
            människor som yrkar avdrag för gräsklippning, kock i trädgården
            och så vidare både i Sverige och utomlands? Då är det tvärtom.
            Då ökar krånglet, men då tycker finansministern att det är viktigt.
            Det är skillnad på folk, uppenbarligen.
          </note>
          <note type="speaker">
            Anf. 33 Finansminister ANDERS BORG (m):
          </note>
          <note>
            Herr talman! Jag kan inte riktigt dra mig till minnes hur många
            gånger avdragsgränsen har höjts under de år vi har haft socialdemokratiska
            regeringar. Jag har lite svårt att tro att det varje gång har
            mötts av att Lars Johansson har rest protester för att detta skulle
            ha en stor negativ effekt på frivilligarbetet.
          </note>
          <note>
            Jag vet att vi nu har fått in viktiga förslag från Skatteverket
            på hur man minskar skattefusk och underlättar för människor att
            göra rätt för sig när det gäller skatteregler. Detta gäller inte
            minst många av dem som arbetar i frivilligsektorn. Vi ska återkomma
            till de frågorna för att se vad vi kan göra för att underlätta
            för föreningsliv och frivilligarbete. Låt oss först ta god tid
            på oss för att ordentligt bereda Skatteverkets förslag. Men på
            det området är jag säker på att vi kan återkomma.
          </note>
          <note>
            Eventuell landdragning av rysk gasledning
          </note>
          <note type="speaker">
            Anf. 34 ANDERS YGEMAN (s):
          </note>
          <note>
            Herr talman! Ryssland vill dra en 150 mil lång fossilgasledning
            rakt igenom Östersjöns känsligaste delar, till stor del i svensk
            ekonomisk zon. Jag skulle därför vilja fråga miljöministern om
            han är beredd att ställa krav på konsortiet att också utreda en
            landbaserad dragning.
          </note>
          <note type="speaker">
            Anf. 35 Miljöminister ANDREAS CARLGREN (c):
          </note>
          <note>
            Herr talman! Anders Ygeman ger sig inte. Jag vill påminna om
            att den landdragning som först var aktuell gick över Sverige.
            Vi har ingen som helst anledning att ens medverka till en diskussion
            som skulle aktualisera den frågan igen eller legitimera att andra
            länder ställer krav på miljökonsekvensbeskrivningar på vårt territorium.
            Därför är svaret på Anders Ygemans fråga nej.
          </note>
          <note>
            Den intressanta frågan är att de senaste dagarna har Anders Ygeman
            och hans parti tillsammans med övrig opposition talat våldsamt
            om att här borde man ta initiativ i riksdagen. Nu börjar jag bli
            besviken. Vi väntar. Vad är det för initiativ ni ska ta? Jag är
            nyfiken. Är det ett uttalande av riksdagen som ska göras, ett
            tillkännagivande? Det skulle strida mot ordningen för hur riket
            ska styras. Eller är det ett lagförslag ni ska lägga fram? Det
            skulle strida mot internationell rätt.
          </note>
          <note type="speaker">
            Anf. 36 TALMANNEN:
          </note>
          <note>
            Vi försöker att hålla oss till frågor och svar, inte debatt.
          </note>
          <note type="speaker">
            Anf. 37 ANDERS YGEMAN (s):
          </note>
          <note>
            Herr talman! Först kan jag notera att det har blivit en frågestund
            där regeringen frågar ut oppositionen. Det är ett intressant konstitutionellt
            inslag. Om regeringen efterfrågar initiativ lovar jag att regeringen
            kommer att bli bönhörd på den punkten. Jag konstaterar att regeringen
            väljer att utesluta möjligheten att utreda det alternativ som
            vore bäst för miljön. Det tycker jag är en ledsam utveckling.
          </note>
          <note type="speaker">
            Anf. 38 Miljöminister ANDREAS CARLGREN (c):
          </note>
          <note>
            Herr talman! Det är alldeles självklart att vi inte har anledning
            att medverka till att öka legitimiteten för att andra länder skulle
            kunna begära en miljökonsekvensbeskrivning för landdragning på
            svenskt territorium. Vi kommer inte heller av formella skäl kunna
            vara en del av en miljöprövning på andra länders territorium.
            Jag tror att det är en ordning som är god både för hur rikena
            styrs och för Sveriges framtida oberoende.
          </note>
          <note>
            Däremot är det alldeles självklart att om andra länder skulle
            ta initiativ till en miljöprövning på eget territorium har vi
            ingen som helst anledning att motsätta oss det även om vi inte
            är en del av ett sådant beslut.
          </note>
          <note>
            Utan att rubba ordningen för hur riket styrs kan jag bara notera
            att nu fick vi ett löfte. Vi är intresserade av att se fortsättningen
            på detta.
          </note>
          <note>
            Forskningsstarka miljöer och enskilda forskare
          </note>
          <note type="speaker">
            Anf. 39 FINN BENGTSSON (m):
          </note>
          <note>
            Herr talman! Jag har en fråga till statsrådet Lars Leijonborg,
            men först ett beröm till ministern för den nytillsatta utredningen
            som ska visa hur universitet och högskolor kan bli ännu mer autonoma
            från staten. Äntligen påbörjas en nödvändig reform som kan befria
            forskningen från det farligt nära beroendet av politiker som vänsterregeringar
            gärna gör till sitt signum.
          </note>
          <note>
            När jag har sagt detta vill jag fråga ministern om hans syn på
            två konkurrerande intressen för alliansregeringens investeringar
            i den fria forskningen. Ensidiga satsningar på forskningsstarka
            miljöer riskerar nämligen att förlama möjligheten för unika innovationer.
            Historiskt har banbrytande upptäckter i princip aldrig funnit
            sin födelse i forskningsstarka miljöer utan inne i huvudet på
            enskilda forskare. Jag menar att dessa unika människor tyvärr
            sällan återfinns i forskningsstarka miljöer. Hur ser ministern
            på denna konflikt?
          </note>
          <note type="speaker">
            Anf. 40 Statsrådet LARS LEIJONBORG (fp):
          </note>
          <note>
            Herr talman! Jag måste ändå påminna om att om man granskar fakta
            här och går igenom de senaste 20 årens Nobelpristagare kan man
            se att en mycket stor del av dem är amerikanska, och en mycket
            stor del av dem kommer från amerikanska universitet som har mycket
            starka forskningsmiljöer. Att påstå att inga nya bra idéer har
            kommit fram i forskningsstarka miljöer tror jag är att gå väl
            långt. Det är nästan en självmotsägelse. Om inga bra resultat
            kommer fram är det knappast forskningsstarka miljöer.
          </note>
          <note>
            Men jag tror i själva verket att Finn Bengtsson och jag är ganska
            överens om att forskningsstödet ska vara utformat så att det är
            de forskare som kan förväntas komma med bra resultat som ska ha
            stöd, inte institutioner som har funnits länge och får mycket
            pengar av historiska skäl. I forskningspropositionen ska vi lägga
            fram förslag som just har den inriktning som Finn Bengtsson önskar,
            att vi ska stödja framtidens bästa forskare.
          </note>
          <note type="speaker">
            Anf. 41 FINN BENGTSSON (m):
          </note>
          <note>
            Herr talman! Det var mycket glädjande att höra ministern uttrycka
            det på det viset. Forskningsstarka miljöer är nämligen bra på
            att förvalta unika idéer och förädla dessa. Men någonstans måste
            ju som sagt var dessa idéer komma ifrån, och de kommer inte från
            ett kollektiv utan från några få individer. Vi ser också att det
            är så Nobelprisen delas ut till enstaka individer.
          </note>
          <note>
            Marx uppfann socialismen. Det var inte socialister som uppfann
            Marx, vilket tyvärr Vänstern tycks tro när det gäller forskningspolitiken.
          </note>
          <note>
            Jag undrar om ministern kan nämna någonting om hur alliansregeringen
            kommer att värna framtida svenska Nobelpristagares möjlighet att
            komma till.
          </note>
          <note type="speaker">
            Anf. 42 Statsrådet LARS LEIJONBORG (fp):
          </note>
          <note>
            Herr talman! Frågan om hur ett forskningsresultat kommer till
            är mycket intressant och mycket svår. Det finns berättelser om
            att någon glömmer ett preparat på laboratoriet på fredagskvällen,
            och när han återkom på måndag morgon har han uppfunnit penicillinet.
          </note>
          <note>
            I dag betonar man ofta att det inte bara handlar om den individuella
            prestationen, utan det handlar väldigt mycket om arbetslaget och
            institutionen. Här har vi en fråga som har den obegripliga benämningen
            lärarundantaget. Det handlar alltså om vem som har den ekonomiska
            rätten till den ekonomiska nyttan av ett forskningsgenombrott.
            Den frågan kommer förhoppningsvis också att lösas i forskningspropositionen.
            Det är en viktig del av det innovationssystem som vi hoppas kunna
            bygga bland annat med hjälp av förslag i den forskningspropositionen.
          </note>
          <note>
            Kurser i sex och samlevnad i lärarutbildningen
          </note>
          <note type="speaker">
            Anf. 43 CATHARINA BRÅKENHIELM (s):
          </note>
          <note>
            Herr talman! Jag har en fråga till utbildningsminister Jan Björklund.
            När Smittskyddsinstitutet presenterade sin statistik över könssjukdomar
            kunde jag med förskräckelse se att antalet klamydiafall hade ökat
            otroligt mycket, över 52 procent, och mest bland yngre människor.
          </note>
          <note>
            Undervisningen i sex och samlevnad i våra svenska skolor har
            funnits i över 50 år, och ändå är inte den delen obligatorisk
            i vår lärarutbildning. Vi vet att skolan har den absolut viktigaste
            rollen när det gäller att informera våra ungdomar om sex och sexuell
            hälsa.
          </note>
          <note>
            Nu undrar jag vad utbildningsminister Jan Björklund tänker göra
            för att våra lärare ska veta vad de pratar om och för att kurser
            i sex och samlevnad ska bli ett obligatorium i vår lärarutbildning.
          </note>
          <note type="speaker">
            Anf. 44 Utbildningsminister JAN BJÖRKLUND (fp):
          </note>
          <note>
            Herr talman! Jag tror att den problembeskrivning som Catharina
            Bråkenhielm tar upp är alldeles korrekt. Det är flera utvärderingar
            som har gjorts, bland annat av Skolverket och de medicinska myndigheterna,
            som visar just på detta. Med anledning av det har Skolverket fått
            i uppdrag att ta fram ett förslag till förändringar i kursplanen
            för olika ämnen i både grundskolans högstadium och gymnasiet när
            det gäller sex- och samlevnadsundervisningen. Det förslaget ligger
            för närvarande i Utbildningsdepartementet, och jag kommer att
            föra upp det till regeringsbeslut i början av nästa år.
          </note>
          <note>
            Avsikten med det är att förstärka den här undervisningen i skolan.
            Som steg två är det ju så att lärarutbildningen avspeglar innehållet
            i kursplanerna. Det kommer i nästa steg att det också måste in
            på ett annat sätt i lärarutbildningen.
          </note>
          <note>
            Jag delar helt frågeställarens beskrivning av problembilden.
            Jag skulle vilja säga att en hel del kraftfulla åtgärder är på
            gång på det här området.
          </note>
          <note type="speaker">
            Anf. 45 CATHARINA BRÅKENHIELM (s):
          </note>
          <note>
            Herr talman! Jag tycker att det är otroligt viktigt att man verkligen
            skyndsamt stöter på i den här frågan. Samtidigt som ministern
            tidigare har konstaterat den här bristen i lärarutbildningen och
            pekat på att detta saknas har man i regeringens direktiv till
            utredaren Sigbritt Franke inte nämnt just detta med ett enda ord.
            Vad jag vet har ministern sagt att så skulle vara fallet tidigare.
            Lärarnas Riksförbund önskar att det blir ett obligatorium.
          </note>
          <note>
            Nu undrar jag vad ministern egentligen ska göra för att det ska
            hända något på det här området när gäller lärarutbildningen så
            att det verkligen blir någonting av med ministerns tidigare löfte.
          </note>
          <note type="speaker">
            Anf. 46 Utbildningsminister JAN BJÖRKLUND (fp):
          </note>
          <note>
            Herr talman! I direktiven till lärarutbildningen nämns inte varje
            enskilt moment i alla våra kursplaner. Innehållet i lärarutbildningen
            styrs av kursplanerna, och i och med att det ges en tyngre position
            i grundskolans och gymnasiets kursplaner ska det sedan avspeglas
            i lärarutbildningen. Det är hela avsikten. Det finns rader av
            saker som skolan ska undervisa om men som inte pekas ut i direktiven
            till Lärarutbildningskommittén. Hela idén med lärarutbildningen
            är att det är en specifik utbildning där man lär våra lärare att
            undervisa enligt de kursplaner som gäller. Det här ska alltså
            bli ett tyngre moment i de kommande kursplanerna i svenskt skolväsende.
          </note>
          <note>
            Klimatåtgärder
          </note>
          <note type="speaker">
            Anf. 47 MIKAELA VALTERSSON (mp):
          </note>
          <note>
            Herr talman! Min fråga riktar sig till finansminister Anders
            Borg.
          </note>
          <note>
            Sverige står bakom målet att vi ska minska klimatutsläppen till
            2050 med 80 procent för att begränsa temperaturökningen i världen.
            Då krävs det både att man minskar energianvändningen väldigt kraftigt
            och att man minskar ökningen av till exempel lastbilstransporter
            och flygresor.
          </note>
          <note>
            Från regeringens sida brukar det ofta hänvisas till att ni ska
            återkomma med kraftfulla förslag när ni har utrett frågan klart,
            men samtidigt som ni avvaktar med de nödvändiga klimatåtgärderna
            genomför ni nu på en gång antiklimatåtgärder i stor skala, som
            i stället ökar utsläppen. Jag tänker då på att slopa flygskatten,
            att använda 25 miljarder för att bygga motorleder runt Stockholm
            och att använda intäkterna från trängselavgifterna till att bygga
            vägar.
          </note>
          <note>
            Jag skulle vilja fråga hur regeringen med denna fullständigt
            uppochnedvända logik tänker sig att nå målen i klimathänseende.
          </note>
          <note type="speaker">
            Anf. 48 Finansminister ANDERS BORG (m):
          </note>
          <note>
            Herr talman! Mikaela Valtersson och jag delar ett starkt engagemang
            i klimatfrågorna. Den här regeringen går i bräschen i Europa för
            att driva de här frågorna. Vi är pådrivande i Europeiska rådet,
            vi är pådrivande i miljöministrarnas råd och vi är pådrivande
            i Ekofinrådet för att få kraftfulla åtgärder för att dels få en
            ökad beskattning på koldioxid som minskar utsläppen, dels vidga
            handelssystemet, inte minst i transportsektorn, för att vi därigenom
            ska få en offensiv politik.
          </note>
          <note>
            Sedan finns det en skillnad. Vi ser inte vägarna som problemet.
            Vi ser inte bilarna som problemet. Vi inser att för ett väl fungerande
            ekonomiskt system krävs det vägar och effektiva transporter. För
            vanliga människors frihet är bilen oundgänglig och viktig. Det
            är koldioxidutsläppen som är problemet, inte vägarna och bilarna.
            Därför är det också logiskt att regeringen för en kraftfull politik
            för att klara av investeringar i både infrastruktur när det gäller
            vägar och infrastruktur när det gäller järnvägar.
          </note>
          <note type="speaker">
            Anf. 49 MIKAELA VALTERSSON (mp):
          </note>
          <note>
            Herr talman! De åtgärder som beskrivs är långt ifrån tillräckliga.
            I Naturvårdsverkets rapport Tvågradersmålet i sikte säger man
            att man bör vara mycket försiktig med nya investeringar i fler
            vägar. I stället bör bilresandet minska.
          </note>
          <note>
            I tidningen Sydsvenskan för ett par veckor sedan säger finansministern
            att 70 procent av statens trafikinvesteringar går till vägar och
            bara 30 procent till järnvägar. En investering i väg är fyra-fem
            gånger viktigare än i järnväg. Vi har överinvesterat i järnvägar.
            Vi måste våga göra en prioritering, säger Borg till Sydsvenskan.
          </note>
          <note>
            Är detta enligt finansministerns bedömning verkligen en rimlig
            strategi för att uppnå de utsatta klimatmålen?
          </note>
          <note type="speaker">
            Anf. 50 Finansminister ANDERS BORG (m):
          </note>
          <note>
            Herr talman! Jag är övertygad om att det bland Sveriges väljare
            finns ett starkt engagemang, i Stockholm inte minst för Norra
            länken och förbifarten och i Skåne för E 22:an och en lång rad
            andra viktiga investeringar. Samma situation har vi i Västra Götaland.
          </note>
          <note>
            Vi har ett trafiksystem, inte minst på vägsidan, som är grovt
            eftersatt. Hälften av nyinvesteringarna i infrastruktur har gått
            till järnvägen under de senaste åren trots att vi har en situation
            där 93 procent av transporterna går på vägar. Det är inte så att
            detta nödvändigtvis är sämre ur klimatsynpunkt. Det centrala i
            klimatpolitiken är att lägga skatt på koldioxid, klara av handelssystemet,
            vidga handelssystemet och inkludera transportsystemet och på sikt
            flyget för att få beskattning på koldioxid.
          </note>
          <note>
            Vi är inte emot att människor flyger. Vi är inte emot att människor
            åker på vägar. Vi är inte emot att vi bygger nya vägar. Vi är
            emot att vi förstör miljön med koldioxidutsläpp, och det är den
            grundläggande skillnaden.
          </note>
          <note>
            Funktionshindrades ekonomiska möjligheter att studera
          </note>
          <note>
            Anf. 51 HELENE PETERSSON i Stockaryd (s):
          </note>
          <note>
            Herr talman! Jag skulle vilja ställa min fråga till statsrådet
            Lars Leijonborg.
          </note>
          <note>
            För några veckor sedan hade statsrådet och jag en interpellationsdebatt
            angående funktionshindrades ekonomiska möjligheter att studera.
            I statsrådets svar på min interpellation avslutar statsrådet med
            att tillägga att regeringen har aviserat sin avsikt att tillsätta
            en studiesocial utredning med uppdrag att se över samspelet mellan
            trygghetssystemet och studiestödssystemet.
          </note>
          <note>
            Den 22 november, alltså förra veckan, tog regeringen beslut om
            nämnda utredning. När jag nu har läst direktivet hittar jag ingenting
            som berör de funktionshindrade elevernas möjlighet.
          </note>
          <note>
            Min frågan till statsrådet är: Kommer utredningen över huvud
            taget att behandla frågan om de funktionshindrades ekonomiska
            möjligheter att studera?
          </note>
          <note type="speaker">
            Anf. 52 Statsrådet LARS LEIJONBORG (fp):
          </note>
          <note>
            Herr talman! Den fråga som Helene Petersson och jag diskuterade
            här i kammaren häromveckan ska lösas innan den studiesociala utredningen
            blir klar. Den relativt lilla frågan inte för individerna, men
            antalsmässigt ska ju inte begravas i en statlig utredning som
            ska pågå till 2009.
          </note>
          <note>
            Det står mycket klart i direktiven det jag sade där, nämligen
            att utredningen ska belysa samspelet mellan studiestödet och socialförsäkringssystemet
            generellt. Där kan det säkert bli så att funktionshindrade studenters
            situation blir aktuell, men den fråga som vi diskuterade häromdagen
            hoppas jag att regeringen ska kunna hantera fortare än så.
          </note>
          <note>
            Anf. 53 HELENE PETERSSON i Stockaryd (s):
          </note>
          <note>
            Herr talman! Det lät hoppfullt! Jag tänkte också att det är en
            mycket lång tid att begrava en sådan fråga. Nu tar jag statsrådets
            svar till intäkt för att det verkligen kommer att lösas. Vi har
            ju diskuterat det här några gånger.
          </note>
          <note>
            När vi tittar på vilka områden som plockas upp i utredningen
            ser vi att det är sjukförsäkring, föräldraförsäkring, bostadsbidrag,
            försörjningsstöd och arbetslöshetsförsäkring men inte sjuk- och
            aktivitetsersättning, som denna fråga berör. Det här handlar ju
            just om de studerande som uppbär aktivitetsersättning. Vi har
            ju ett system där man inte kan få ut ersättning från två olika
            trygghetssystem samtidigt.
          </note>
          <note>
            Jag utgår ifrån att det statsrådet svarar nu är ett löfte att
            regeringen kommer att återkomma med en lösning på den här frågan.
          </note>
          <note type="speaker">
            Anf. 54 Statsrådet LARS LEIJONBORG (fp):
          </note>
          <note>
            Herr talman! Ja, jag står för allt jag har sagt här och allt
            det jag sade i vår diskussion häromveckan.
          </note>
          <note>
            Det jag påminde om där är att det ju finns andra instanser i
            samhället än regeringen. Kommunerna har ett stort ansvar enligt
            LSS för handikappade medborgare i sin kommun. Folkhögskolorna
            får också särskilt statsbidrag för att ta emot funktionshindrade
            elever.
          </note>
          <note>
            Det vi avvaktar nu är en rapport som två statliga myndigheter
            ska komma in med den 1 december endera dagen, i själva verket.
            Utifrån den rapporten ska vi analysera om regeringen behöver ta
            något initiativ och i så fall vilket.
          </note>
          <note>
            Insatser mot mäns våld mot kvinnor
          </note>
          <note type="speaker">
            Anf. 55 CARINA HÄGG (s):
          </note>
          <note>
            Herr talman! Regeringen har kommit med sin skrivelse om mäns
            våld mot kvinnor. Motionsbehandlingen pågår, och vi kommer att
            leverera ett betänkande från kammaren. Det är bra att vi har fått
            den här processen, och jag tror att vi också kan vara eniga om
            att det här är en fråga som måste beröra alla samhällsområden.
            Alla ni manliga ministrar som sitter här har ett ansvar på era
            områden för att vi ska kunna säkra kvinnors mänskliga rättigheter
            och att fler kvinnor ska kunna känna trygghet i sitt eget hem,
            i sin vardag, på väg till jobbet och på sin arbetsplats.
          </note>
          <note>
            Det här kostar också pengar. Mendes Botas halvårsrapport antogs
            enigt i Europarådet. Bland alla partier och bland alla länder
            fanns det en enighet om att minst 1 euro per invånare skulle avsättas
            till det här arbetet, inte minst till det förebyggande arbetet.
          </note>
          <note>
            Sverige kan ju inte stå och gunga på golvtiljorna på nivån 1
            euro. Vi måste naturligtvis ha ambitionen att höja oss. Det finns
            länder som har gått före. Vi ligger på 1 euro enligt mina bedömningar.
            Men vad är regeringens mål? Hur mycket vill vi satsa på kampen
            mot mäns våld mot kvinnor 1 euro, 2 euro eller 3 euro finansministern?
          </note>
          <note type="speaker">
            Anf. 56 Finansminister ANDERS BORG (m):
          </note>
          <note>
            Herr talman! Låt mig understryka för Carina Hägg att vi är överens
            om en sak, och det är att det finns få frågor där vi har ett större
            gemensamt ansvar, både som män och som kvinnor, än i frågan om
            att bekämpa mäns våld mot kvinnor. Det är ett av våra viktigaste
            samhällsproblem. Det har varit med oss under lång tid, men det
            finns ingen anledning på något sätt till något annat än att understryka
            betydelsen av att vi går vidare.
          </note>
          <note>
            Nyamko Sabuni, Cristina Husmark Pehrsson, Maria Larsson och Beatrice
            Ask är några av de statsråd som har drivit den här frågan i ett
            samlat perspektiv för att motverka mäns våld mot kvinnor. Det
            är en stor satsning vi gör som en del av regeringens offensiva
            jämställdhetspolitik och också som en del av vår upprustning av
            rättsväsendet.
          </note>
          <note>
            Man kan naturligtvis diskutera olika mål för olika områden, men
            det centrala är att vi har tillfört betydande resurser mycket
            stora resurser till polis och rättsväsende och till jämställdhetspolitiken,
            därför att kampen mot mäns våld mot kvinnor är av central betydelse.
          </note>
          <note type="speaker">
            Anf. 57 CARINA HÄGG (s):
          </note>
          <note>
            Herr talman! Jag tror att det är viktigt, som jag inledningsvis
            sade, att alla politikområden hjälper till. Det gäller såväl finansutskottet
            här i riksdagen som finansministern och Finansdepartementet. Vi
            måste också få med pengarna, och man måste synliggöra på bred
            front både vad vi är beredda att satsa och vad våldet kostar i
            samhället.
          </note>
          <note>
            Jag hoppas att finansministern, även om han inte nämner någon
            exakt summa, är beredd att säga att 1 euro inte räcker, att vi
            vill gå längre, att vi vill tillhöra dem som går längst i kampen
            även när det gäller att avsätta medel.
          </note>
          <note>
            Jag hoppas också att finansministern är beredd att ta upp det
            här i finansministerkretsen inom EU och Europarådet, så att vi
            kan få en bred enighet om att det här arbetet får kosta, inte
            bara det vi har avsatt nu utan ännu mer pengar, tills vi ser en
            konkret förbättring i verkligheten för de kvinnor som i dag är
            rädda, är hotade och är våldsoffer.
          </note>
          <note type="speaker">
            Anf. 58 Finansminister ANDERS BORG (m):
          </note>
          <note>
            Herr talman! Jag delar naturligtvis Carina Häggs starka engagemang
            i frågan. Det är en av de centrala frågeställningarna. Det är
            också helt korrekt att det är en fråga som måste hanteras med
            ett brett perspektiv. Inte minst tror jag att det är viktigt att
            vi ser att det finns en koppling mellan andra sociala problem,
            inte minst alkoholproblem, och mäns våld mot kvinnor. Detta är
            en bred fråga där vi har ett stort ansvar.
          </note>
          <note>
            Jag kan naturligtvis känna en stor vilja och beredskap att ta
            upp frågan i Ekofinkretsen. Jag kan notera utan att förhäva mig,
            för det är ingen konkurrens i frågan att jag är den finansminister
            som oftast diskuterar jämställdhet i Ekofinkretsen. Jag är nämligen
            den ende som har tagit upp frågan. Jag tror att det är viktigt
            att man tar upp den även i dessa forum.
          </note>
          <note>
            Jag kan se mycket starka skäl att gå vidare med den offensiva
            politik regeringen har för att bekämpa mäns våld mot kvinnor.
          </note>
          <note>
            Respekten för skattesystemet
          </note>
          <note type="speaker">
            Anf. 59 JÖRGEN JOHANSSON (c):
          </note>
          <note>
            Herr talman! De senaste veckornas debatt har handlat mycket om
            svartjobb och bidragsfusk. Alliansregeringen har gjort mycket
            för att stävja det här, men mycket kvarstår att göra.
          </note>
          <note>
            Det som är positivt är att näringarna och facket också har tagit
            upp kampen mot svartarbete. Men den stora och tunga frågan, som
            jag ser det, är att få till stånd ett värderingsskifte i samhället.
            Tittar vi på den tidigare regeringen och deras åtgärdsprogram
            ser vi att man bara skrapade på ytan.
          </note>
          <note>
            Då är min fundering: Vad tänker regeringen göra åt det här för
            att få till stånd värderingsskiftet?
          </note>
          <note>
            Som jag ser det måste vi öka transparensen i skattesystemet och
            förståelsen för att alla ska vara med och betala sin skatt. Jag
            skulle vilja höra finansministerns syn på de här frågorna.
          </note>
          <note type="speaker">
            Anf. 60 Finansminister ANDERS BORG (m):
          </note>
          <note>
            Herr talman! Jag delar naturligtvis Jörgen Johanssons starka
            engagemang för att vi ska ha ett väl fungerande skattesystem där
            det är enkelt att följa reglerna och där det är svårt att komma
            undan att betala de rättmätiga skatterna.
          </note>
          <note>
            Regeringen gör mycket på det här området. Vi har underlättat
            för hushållstjänster. Vi har skärpt kontrollen genom personalliggare,
            infört omvänd momsföring i byggsektorn och vidtagit en lång rad
            andra åtgärder. Vi har också fått in ett stort antal förslag från
            Skatteverket som vi nu prövar och som vi har beredskap att gå
            vidare med. Det finns anledning att se över inte minst skattereglerna
            för väntjänster så att vi får ett system där det är enkelt att
            göra rätt.
          </note>
          <note>
            Det är där jag tror att vi måste börja: att vi har regelverk
            som gör det enkelt att göra rätt och svårt att göra fel, och att
            vi har en allmän samhällsmoral där vi tydliggör att skatter är
            viktiga för att vi ska kunna betala för vård och omsorg på sikt
            och att skatterna därmed måste tas in på ett sätt som gör att
            människor har en beredskap att göra rätt för sig.
          </note>
          <note>
            Gifter i leksaker och barnkläder
          </note>
          <note type="speaker">
            Anf. 61 CARINA OHLSSON (s):
          </note>
          <note>
            Herr talman! Även om vädret inte inbjuder till det i dag vet
            vi att det är i dessa tider som man går och tittar på julskyltning,
            ofta tillsammans med barn. När man går längs Stockholms gator
            är det inte nog med att luften är väldigt dålig, att det är en
            dålig luftmiljö så att barnen får i sig gifter. När man ska köpa
            julklappar kan man den senaste tiden dessutom ha läst den ena
            rapporten efter den andra om att det är mycket gifter både i leksaker
            och i de kläder som barn ska använda.
          </note>
          <note>
            Jag undrar vad miljöministern gör för att gå i bräschen för de
            här frågorna. Det har mest varit Naturskyddsföreningen och olika
            medier, och nu skulle det vara intressant att höra tydliga signaler
            från regeringen och ministern.
          </note>
          <note type="speaker">
            Anf. 62 Miljöminister ANDREAS CARLGREN (c):
          </note>
          <note>
            Herr talman! Det är en mycket viktig fråga. Det är självklart
            att vi är överens om hur viktigt det är att vi som konsumenter
            och som föräldrar kan gå in i affärerna och handla och tryggt
            veta att det har vidtagits åtgärder för att se till att förebygga
            de risker som annars skulle finnas.
          </note>
          <note>
            Därför har Kemikalieinspektionen gjort ett mycket omfattande
            arbete för att dels gå igenom olika produkter och analysera ett
            antal olika kemikalier, dels medverka till att vi har spetsat
            EU:s kemikalielagstiftning för att vartefter mer fakta ska dras
            fram i ljuset, för att mer och mer kunskap ska finnas, för att
            konsumenterna ska ha tydliga besked och också för att de farligaste
            kemikalierna självklart ska vara förbjudna.
          </note>
          <note>
            Det är viktigast att bedriva det arbetet på EU-nivå, därför att
            annars riskerar vi att produkterna ändå kommer till Sverige. Men
            vi bedriver parallellt ett arbete för att snabba på EU:s arbete
            och ge en kunskap som vi skickar till EU för att också där visa
            vad det är för ytterligare steg som måste tas.
          </note>
          <note type="speaker">
            Anf. 63 CARINA OHLSSON (s):
          </note>
          <note>
            Herr talman! Jag tackar så långt, och jag kommer naturligtvis
            att följa den här frågan.
          </note>
          <note>
            Ministern tog upp EU-nivån. Det kan också vara så att det är
            de barnen som lever i områden och regioner där dessa varor tillverkas
            som utgör arbetskraften. Då kommer vi in på de sociala frågorna
            och frågan om hållbar utveckling.
          </note>
          <note>
            Där saknar jag tydliga signaler från regeringen om detta är en
            fråga som man verkligen kommer att fokusera på under det svenska
            ordförandeskapet. Än så länge har det varit otydligt vem som är
            ansvarig, vilket departement som har frågorna. Vi har inte fått
            tydliga signaler om vad den svenska strategin för hållbar utveckling
            utgörs av.
          </note>
          <note type="speaker">
            Anf. 64 Miljöminister ANDREAS CARLGREN (c):
          </note>
          <note>
            Herr talman! Den här regeringen har lyft upp frågan till en ännu
            högre politisk nivå än vad den tidigare har varit på. Det är därför
            som statsministern leder regeringens hållbarhetsarbete, just för
            att visa att detta är en fråga som går över alla berörda politikgränser
            och att det ska vara ett arbete som syns mycket tydligt i regeringens
            samlade resultat.
          </note>
          <note>
            Mitt departement har ett särskilt ansvar när det gäller hållbarhetsfrågorna
            på miljöområdet. Det är också alldeles klarlagt. Dessutom gör
            vi nu ett arbete där det är självklart att EU:s arbete med hållbarhetsfrågor
            ska följas upp. Den uppföljningen ska göras noggrant i samband
            med att Sverige har ordförandeskapet.
          </note>
          <note>
            I själva verket har vi både ökat aktiviteten och höjt ambitionsnivån
            på det här området. Det är viktigt just för att människor ska
            kunna känna sig trygga och veta att vi bidrar till en miljömässigt
            riktig utveckling.
          </note>
          <note>
            Svenska elevers kunskaper i läsning
          </note>
          <note type="speaker">
            Anf. 65 TOBIAS KRANTZ (fp):
          </note>
          <note>
            Herr talman! Goda kunskaper i läsning är viktiga i sig men också
            viktiga för framgångsrika studier i andra ämnen. I går kom en
            internationell studie som visar att den svenska skolan tappar
            mark i det här avseendet. Vi har sex länder framför oss i statistiken.
          </note>
          <note>
            Jag vill ställa frågan till utbildningsministern vilka åtgärder
            regeringen avser att vidta för att se till att stärka den svenska
            skolans ställning när det gäller att ge elever goda kunskaper
            i läsning.
          </note>
          <note type="speaker">
            Anf. 66 Utbildningsminister JAN BJÖRKLUND (fp):
          </note>
          <note>
            Herr talman! Det är riktigt att det kom en undersökning i går.
            De som har hunnit ta del av nyheterna i eftermiddag konstaterar
            att den stora PISA-undersökningen kom i dag. Den kommer vart femte
            år och görs av OECD. Där rasar Sverige också i matematik och naturvetenskap
            ytterligare, utöver vad vi gjorde i den förra mätningen för några
            år sedan.
          </note>
          <note>
            Det här är en väldigt bekymmersam utveckling. Den har pågått
            under lång tid. Resultaten i svensk skola sjunker år för år. Hela
            den utbildningspolitiska omläggning som regeringen nu tänker genomföra
            de kommande åren syftar till att vända denna utveckling och återigen
            börja höja resultaten i svenskt utbildningsväsende.
          </note>
          <note>
            När det gäller läsning menar jag att vi måste återupprätta lågstadiet.
            Det är de första åren i grundskolan som är den centrala delen
            i skolväsendet där barnen ska läsa sig läsa, skriva och räkna.
            Det ska vara tydliga mål i årskurs 3 och nationella prov. Vi återinför
            riktiga lågstadielärare, som är proffs på att lära ut läsning
            och skrivning, och speciallärare. Vi ger 900 miljoner i statsbidrag
            som går rakt in i lågstadiet de kommande tre åren.
          </note>
          <note>
            Det är några av de åtgärder vi nu vidtar som syftar till en ny
            lärarutbildning över huvud taget med mer fokus på baskunskaper.
            Alla dessa åtgärder syftar just till att lösa det problem som
            Tobias Krantz så riktigt pekar på.
          </note>
          <note type="speaker">
            Anf. 67 TOBIAS KRANTZ (fp):
          </note>
          <note>
            Herr talman! Det är naturligtvis glädjande besked att regeringen
            tar frågorna på stort allvar. En av de saker som undersökningen
            som kom i går pekar på undersökningen sträcker sig mellan 2001
            och 2006 är att det är de duktigaste eleverna som tappar mycket
            i läsning. Vi har haft ett alldeles riktigt, menar jag stort fokus
            på att hjälpa de svagaste eleverna med att komma i kapp med läsningen,
            att se till att de läser bättre. Men vi har också en grupp duktiga
            elever som enligt den här undersökningen uppenbarligen har tappat
            i läsning. Jag skulle särskilt vilja fråga utbildningsministern
            vad vi gör för att stimulera de duktiga eleverna till att lyckas
            ännu bättre i skolan.
          </note>
          <note type="speaker">
            Anf. 68 Utbildningsminister JAN BJÖRKLUND (fp):
          </note>
          <note>
            Herr talman! Det är helt riktigt att de sjunkande resultaten
            i svensk skola beror på dels att de som underkänns blir fler,
            dels att de som är riktigt duktiga blir färre. Det är en utveckling
            som har pågått år efter år i alla ämnen sedan 1990-talet. Även
            PISA-mätningen som kom i dag redovisar båda dessa tendenser.
          </note>
          <note>
            Jag tycker att det är riktigt som det har varit under många år
            och det ska vi fortsätta med i de nya läroplanerna nämligen att
            ha ett stort fokus på att alla ska nå minst grundnivån. Men jag
            är rädd att fokus har varit otroligt starkt på detta att man helt
            har tappat bort de elever som redan har nått grundnivån, det vill
            säga de flesta. De måste få utmaningen att gå vidare.
          </note>
          <note>
            Att hålla dessa två bollar i luften samtidigt under kommande
            är centralt. Så många som möjligt ska bli godkända och de ska
            vara fler än i dag. De som redan är godkända de duktiga eleverna
            måste också få nya utmaningar. Ingen ska behöva sitta och rulla
            tummarna i skolan om man är färdig med ett moment medan man väntar
            in sina kompisar. Ett nytänkande och omtänkande behövs i svensk
            utbildningspolitik på den punkten.
          </note>
          <note type="speaker">
            Anf. 69 TALMANNEN:
          </note>
          <note>
            Därmed är dagens frågestund avslutad. Vi tackar deltagande ledamöter
            och statsråd.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 november
          </note>
          <note>
            Peter Hultqvist
          </note>
          <note>
            Britta Rådström
          </note>
          <note>
            Karin Svensson Smith
          </note>
          <note>
            Sylvia Lindgren
          </note>
          <note>
            Lars Mejern Larsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 4 december.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 november
          </note>
          <note>
            Birgitta Eriksson
          </note>
          <note>
            Mats Johansson
          </note>
          <note>
            Alice Åström
          </note>
          <note>
            Cecilia Widegren
          </note>
          <note>
            Hans Linde
          </note>
          <note>
            Nikos Papadopoulos
          </note>
          <note>
            Mikael Damberg
          </note>
          <note>
            Mehmet Kaplan
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 4 december.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 28 november
          </note>
          <note>
            Jan R Andersson
          </note>
          <note>
            Göte Wahlström
          </note>
          <note>
            Hannah Bergstedt
          </note>
          <note>
            Luciano Astudillo
          </note>
          <note>
            Ameer Sachet
          </note>
          <note>
            Ulf Holm
          </note>
          <note>
            Carina Hägg
          </note>
          <note>
            Hannah Bergstedt
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 4 december.
          </note>
          <note>
            13 § Kammaren åtskildes kl. 15.00.
          </note>
          <note>
            Förhandlingarna leddes
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
