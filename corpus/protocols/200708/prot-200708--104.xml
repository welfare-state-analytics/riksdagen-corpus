<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--104</head>
          <docDate when="2008-05-05 00:00:00">2008-05-05 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2007/08:104
          </note>
          <note>
            Måndagen den 5 maj
          </note>
          <note>
            Kl. 12:00 - 13:22
          </note>
          <note>
            1 § Justering av protokoll
          </note>
          <note>
            Justerades protokollen för den 2125 april.
          </note>
          <note>
            2 § Meddelande om ändring i kammarens sammanträdesplan
          </note>
          <note>
            Talmannen meddelade att voteringen torsdagen den 8 maj kl. 12.00
            skulle utgå. Voteringen kl. 16.00 skulle kvarstå.
          </note>
          <note>
            Meddelandet hade delats ut till riksdagens ledamöter.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 8 maj
            kl. 14.00 skulle följande statsråd närvara:
          </note>
          <note>
            Socialminister Göran Hägglund (kd), statsrådet Mats Odell (kd),
            utbildningsminister Jan Björklund (fp), statsrådet Cecilia Malmström
            (fp) och kulturminister Lena Adelsohn Liljeroth (m).
          </note>
          <note>
            4 § Svar på interpellation 2007/08:600 om tillsyn i konkurs
          </note>
          <note type="speaker">
            Anf. 1 Justitieminister BEATRICE ASK (m):
          </note>
          <note>
            Herr talman! Yvonne Andersson har frågat mig om jag är beredd
            att ta initiativ till att reformera tillsynen i konkurs.
          </note>
          <note>
            Jag besvarade nyligen en skriftlig fråga från Yvonne Andersson
            i samma ämne. Som jag då förklarade har tillsynen i konkurs relativt
            nyligen utretts. Konkurstillsynsutredningen ansåg att tillsynen
            borde förändras på flera sätt men att den grundläggande strukturen
            med en omfattande tillsyn under statlig kontroll skulle kvarstå.
          </note>
          <note>
            En del av utredningens förslag kan sägas vara överspelade genom
            de organisatoriska förändringar som nyligen skett hos Skatteverket
            och Kronofogdemyndigheten. Det finns delar av utredningens förslag
            som kan och bör genomföras. En mer genomgripande reform, som Yvonne
            Andersson föreslår, kan emellertid inte ske utan att frågan utreds
            på nytt.
          </note>
          <note>
            Som jag tidigare anfört är konkursrätten föremål för ett omfattande
            lagstiftningsarbete. Regeringen avser att snart lägga fram en
            proposition om förmånsrätten. Vidare pågår en utredning som bland
            annat har till uppgift att samordna förfarandena för företagsrekonstruktion
            och konkurs. Indirekt kommer frågor om tillsyn att beröras av
            utredningen, eftersom tillsynen i dag skiljer sig väsentligt mellan
            ärenden om konkurs och ärenden om företagsrekonstruktion.
          </note>
          <note>
            Mot denna bakgrund bör frågan om en eventuell reformering av
            tillsynen i konkurs anstå till dess de nya förfarandereglerna
            är på plats.
          </note>
          <note type="speaker">
            Anf. 2 YVONNE ANDERSSON (kd):
          </note>
          <note>
            Herr talman! Jag har som ministern alldeles nyss sade skrivit
            en fråga i det här ärendet. Anledningen till att jag envist återkommer
            i en interpellation är givetvis att svaret inte enligt min uppfattning
            var till nöjsamhet. Vad är det då jag vill peka på?
          </note>
          <note>
            Jo, den gamla utredningen, som nyligen genomfördes i ärendet,
            bygger på den gamla regeringens intentioner. Den är enligt mitt
            förmenande principiellt vidrig jämfört med vår nya alliansregerings
            uppfattning när det gäller några viktiga aspekter. Jag ska ta
            upp tre av dessa.
          </note>
          <note>
            Det första är att jag anser att den är ineffektiv i den meningen
            att konkursförvaltare i sin profession inte har möjlighet att
            agera på ett professionellt sätt. Egentligen skulle konkursförvaltaren
            i dagens situation kunna liknas vid en kirurg som hela tiden ska
            ha en tillsynsmänniska bredvid sig när han opererar. Tillsynsmyndigheten
            är tätbefolkad. Man kan jämföra den med våra advokater: Vi har
            4 400 advokater och ett advokatsamfund som kan jämföras med en
            tillsynsmyndighet med 28 personer. Här har vi 400 konkursförvaltare
            och 75 personer som utövar tillsyn över dem. I princip finns det
            en tillsynsmänniska per fem konkursförvaltare hela tiden. Detta
            är inte anständigt ur flera synvinklar.
          </note>
          <note>
            Min andra synpunkt är att det helt enkelt är dyrt. Vi som kanske
            är borgenärer för mindre företagare har satsat ett riskkapital,
            och vi vill inte betala denna höga kostnad som enligt en siffra
            jag har ligger mellan 40 och 50 miljoner per år.
          </note>
          <note>
            Nästa synpunkt jag har gäller rättssäkerheten. Myndigheten är
            inte fristående. I stället uppstår, vilket också förre ordföranden
            i HD har tydliggjort, en jävssituation mellan stat och enskilda
            på en gång. Jag menar att denna del är så allvarlig också när
            man jämför internationellt, med Finland eller andra europeiska
            länder, att det finns anledning till en utredning. Som ministern
            sade i sitt svar behövs det en ny utredning om vi skulle införa
            ett annat förfarande som jag föreslog i min interpellation. Ja,
            detta är jag övertygad om, men jag tycker att det är så angeläget
            att jag skulle önska att vi vågade starta en sådan med tanke på
            de brister som finns i det nuvarande systemet.
          </note>
          <note type="speaker">
            Anf. 3 Justitieminister BEATRICE ASK (m):
          </note>
          <note>
            Herr talman! Först vill jag ta upp detta med att den gamla utredningen
            bygger på den socialdemokratiska regeringens uppfattning och direktiv.
            Ja, så är det naturligtvis. Men när det gäller omfattande utredningar
            har vi inte outtömliga resurser för utredningsförfarande, och
            det är kutym inom statsförvaltningen att om man har genomfört
            en omfattande utredning ska det väldigt mycket till för att göra
            om den omedelbart. Det gäller i synnerhet om det inte har varit
            stora strider om innehållet i de resultat som har kommit efter
            remissbearbetning och annat. När det gäller konkurser och tillsyn
            av dem har man också en successiv reformering av systemen.
          </note>
          <note>
            Systemet är ineffektivt och dyrt, säger interpellanten. När man
            gör jämförelsen med advokatsamfund och liknande kan man ju tycka
            att det borde gå att spara en del pengar, och det är möjligt att
            det går att göra så. Samtidigt ska man vara klar över att den
            grundläggande uppfattningen i den utredning som gjordes var att
            den här strukturen hade många fördelar och att man inte avsåg
            att ändra på den.
          </note>
          <note>
            Det har funnits problem med jäv, vilket också togs upp i inlägget,
            men det gäller inte längre. Sedan den 1 januari har skattemyndigheten
            övertagit flertalet av borgenärsuppgifterna. Det är en del av
            den successiva reformering och modernisering som sker. Där har
            något hänt.
          </note>
          <note>
            Sedan nämndes det finska systemet och att det är intressant.
            Det är alldeles riktigt. Där ligger det huvudsakliga ansvaret
            för övervakning av konkursförvaltningen hos borgenärerna. Man
            kan välja en eller flera ombudsmän som man avger redovisning till,
            och det finns en särskild myndighet som ska utöva tillsyn och
            så vidare. Det är mycket i det finska systemet som är intressant
            för oss att titta på. Samtidigt säger min erfarenhet att det är
            mycket sällan som tillskapande av nya myndigheter innebär enorma
            besparingar. Om man skulle kunna åstadkomma det vore det en statlig
            innovation. Men det är möjligt att det finns klokheter i detta.
            Det viktiga är ändå som jag ser det att man har en effektiv och
            avgränsad administration som tar ansvar för den typ av uppgifter
            som måste ligga någonstans.
          </note>
          <note>
            I mitt svar har jag tydliggjort att vi nu inte avser att tillsätta
            någon ny utredning. Ett argument för att avvakta är det arbete
            som pågår i en del andra frågor och som kommer att påverka förutsättningarna
            för tillsyn vid konkurs. Där är vi ändå inne på de områdena, och
            man ska nog passa sig för att kasta upp alla bollar samtidigt,
            i synnerhet om resurserna för utredningsverksamhet är begränsade.
          </note>
          <note>
            Det finns väldigt många frågor där den här regeringen vill och
            ska ändra, men vi tvingas ta det i en viss takt. Men, som sagt,
            det finns en del att fundera över när det gäller tillsynen i konkurser.
          </note>
          <note>
            Vi tycker att den finska modellen är intressant på många sätt.
            Den kanske inte är möjlig att direkt överföra. Det måste i varje
            fall studeras.
          </note>
          <note>
            Det pågår en successiv modernisering och reformering, och i grunden
            har vi ganska färskt underlag som säger att vi i Sverige är hyfsat
            nöjda med den grundstruktur som har funnits. Där någonstans står
            vi i dag.
          </note>
          <note type="speaker">
            Anf. 4 YVONNE ANDERSSON (kd):
          </note>
          <note>
            Herr talman! Jag tycker att det här är intressant. En av anledningarna
            till att jag har väckt den här interpellationen är att jag tycker
            att man, precis som ministern säger, under tiden som man tillskapar
            någonting har möjlighet att förändra på vägen.
          </note>
          <note>
            Jag tror att det är väldigt viktigt i det här sammanhanget att
            man är vaken i fråga om olika möjligheter och var svårigheter
            finns. Bakom det här finns ju också det som vi många gånger talar
            om, nämligen legitimation och auktorisation och så vidare. Hur
            stark kan den bli? Ska den till exempel vara svagare för en konkursadvokat
            än för andra advokater, eller kan man stärka den?
          </note>
          <note>
            Jag menar fortfarande att det som jag lite grann vill åt gäller
            antalet personer som utövar tillsyn i varje enskilt fall. Det
            är väldigt allvarligt om vi inte ger förtroende åt professionen
            att arbeta.
          </note>
          <note>
            Jag nämnde Finland. Precis som ministern sade är det en hyfsat
            bra organisation. Nej, man kanske inte kan överföra den direkt
            till Sverige. Men det är ett faktum att man i tillsynsförfarandet
            hellre gör stickprov på lite olika områden. Man följer verksamheten,
            som vi gör i de flesta andra sammanhang. Det skulle vara mycket
            bättre än att ha en tillsynsmyndighet i dag, när tillsynsmannen
            följer varje enskilt ärende.
          </note>
          <note>
            Det kan hända att man enbart behöver ändra på riktlinjerna för
            det arbetet för att det skulle bli mycket bättre. Jag tror samtidigt
            att de här professionerna hela tiden ska få känna sig starka och
            få känna att samhället litar på dem. Det är ju det som Finland
            har visat med att ha en liten organisation i Helsingfors där det
            är ombudsmän som också är ombudsmän för borgenärerna.
          </note>
          <note>
            Det är jätteviktigt att vi får den typen av uppföljning och inte
            en tillsyn, typ gamla öststaterna, där man i varje enskilt ärende
            har ännu en person som granskar.
          </note>
          <note>
            Jag är glad över att vår justitieminister är intresserad av att
            följa ärendet och se hur det ska fortsätta. Men jag kan inte låta
            bli att fråga ännu en gång: Kan man inte se över vad som kan göras
            utan att en utredning nödvändigtvis behöver ske? Jag har nämligen
            också respekt för att vi inte har obegränsat med resurser till
            utredningarna.
          </note>
          <note type="speaker">
            Anf. 5 Justitieminister BEATRICE ASK (m):
          </note>
          <note>
            Herr talman! I det jag sade om successiv reformering ligger att
            vi faktiskt gör förbättringar när vi ser att sådana är möjliga
            utan stora åthävor. Och i den utredning som är genomförd finns
            det förslag som är intressanta, som vi tittar på.
          </note>
          <note>
            Det finns till exempel förslag om att i viss mån öka förvaltarnas
            självständighet. Det är kanske inte tillräckligt, men det är i
            viss mån. Det kan finnas sådana saker som man successivt kan titta
            på, och det är bra.
          </note>
          <note>
            Man kanske ändå måste bestämma sig för om man vill ha en omfattande
            och genomgripande reform eller en successiv reformering. När det
            gäller en genomgripande reform eller stora förändringar är det
            min uppfattning att det inte är aktuellt just nu med tanke på
            att vi arbetar med förmånsrätten och en del annat som påverkar
            förutsättningarna för granskningen. Då måste man vänta och göra
            saker i rätt ordning.
          </note>
          <note>
            Samtidigt försöker vi inom departementet naturligtvis ständigt
            att hålla oss ajour med hur man löser frågor i andra länder, inte
            minst i de nordiska. Vi har ju ett nordiskt samarbete. Det är
            självklart att våra specialister hela tiden diskuterar för- och
            nackdelar med olika system, och vi försöker lära av varandra.
          </note>
          <note>
            Det som för min del är det centrala i detta är naturligtvis att
            man har en väl fungerande granskning men också att man har en
            effektivitet i organisationen. Jag tycker att det är bra att man
            har löst en del av problemen genom att skattemyndigheten har fått
            ta över en del av det som uppenbarligen har gett förutsättningar
            för vissa jävssituationer, att man har försökt lösa det.
          </note>
          <note>
            Det kan finnas fler sådana saker som vi kan hantera. Men, som
            sagt, jag kommer inte att föreslå en omfattande reformering när
            det gäller tillsynen i konkurs förrän vi är klara med det andra
            och förrän vi har funderat mer på om vi har stora brister i det
            system som vi har i dag.
          </note>
          <note>
            Det är naturligtvis väldigt viktigt att detta fungerar på ett
            bra sätt, eftersom det handlar om att i ordnade former avveckla
            insolventa gäldenärers tillgångar och se till att man fördelar
            dem på ett vettigt sätt till de borgenärer som är aktuella.
          </note>
          <note>
            Det är ett väldigt ansvarsfullt arbete. Det är väl också skälet
            till att man kanske har varit lite försiktigare när det gäller
            att göra dramatiska förändringar, eftersom det är väldigt känsliga
            frågor.
          </note>
          <note>
            Jag är inte bekymrad över att det är känsliga frågor, utan vi
            har vår grundläggande syn. Kan något lösas lite mer vid sidan
            av staten är det till fördel, men just nu har vi den organisation
            vi har, och det får fungera på det sättet.
          </note>
          <note>
            Mitt besked är detsamma som jag gav som svar på den skriftliga
            frågan. Men, som sagt, det är ett väldigt intressant frågekomplex.
            Med tanke på att vi kommer med spännande propositioner framöver
            om förmånsrätten och om samordnat insolvensförfarande är vi i
            närheten av de här frågorna, som är oerhört viktiga för företagsamheten
            i landet.
          </note>
          <note type="speaker">
            Anf. 6 YVONNE ANDERSSON (kd):
          </note>
          <note>
            Herr talman! Samordningen av förfarandet när det gäller företagsrekonstruktion
            och så vidare tycker jag inte har så mycket med det här att göra.
            Det är i vilket fall inte min poäng med den här interpellationen.
            Men frågan som sådan har att göra med detta. Min poäng är ju att
            vi inte ska ha en så stark tillsynsverksamhet att professionen
            inte får ta sitt regelrätta ansvar.
          </note>
          <note>
            Jag tycker fortfarande att det är på tok för mycket att det i
            princip finns en tillsynsmänniska för fem förvaltare. Jag tror
            mig veta att tillsynen inte är så kraftfull någon annanstans.
            Det tycker jag att man möjligtvis kan titta över.
          </note>
          <note>
            Sedan har jag jättemycket respekt för att man inte kan göra genomgripande
            utredningar, även om jag tycker att det skulle vara bättre att
            göra en sådan nu än att vänta ett tag, för jag tror att man förr
            eller senare måste göra det.
          </note>
          <note>
            Herr talman! Nu har, som ministern sade, tillsynsmyndigheten
            organiserat om sitt arbete lite i den här riktningen. Det beror
            på att man själv upplevde att det som man hade sjösatt var fel.
            Man upplevde det själv när HD:s tidigare ordförande sade att det
            finns risk för jäv och så vidare. Då är det klart att man försöker
            organisera om verksamheten. Det är jättebra. Det är i helt rätt
            riktning.
          </note>
          <note>
            Jag tror att varje signal från ministern i den här riktningen
            är värdefull för verksamheten, så att vi kommer åt de delar som
            är iögonfallande och uppseendeväckande och får bästa möjliga resultat
            också inom den här branschen.
          </note>
          <note>
            Jag tackar för ett svar, och jag tackar för möjligheten att få
            debattera den här frågan med ministern.
          </note>
          <note type="speaker">
            Anf. 7 Justitieminister BEATRICE ASK (m):
          </note>
          <note>
            Herr talman! Detta ska bli mycket kort. Jag glömde några saker
            som jag ändå tycker är viktiga.
          </note>
          <note>
            Vi har en ganska stark tillsyn; det är riktigt. Det är möjligt
            att den är överdimensionerad i vissa avseenden, framför allt när
            man jämför med andra områden. Det är sällan man får höra att vi
            har en överdimensionerad tillsyn, så det kan naturligtvis vara
            roligt att påpeka. Men anledningen till att det kanske har blivit
            så och anledningen till att man har varit mån om den struktur
            som vi har är naturligtvis att staten, i samband med konkurshantering,
            ofta har stora ekonomiska intressen. Det gäller också enskilda.
            Men det är stora intressen som är känsliga att hantera.
          </note>
          <note>
            Det handlar också om något slags vilja att försäkra sig mot oegentligheter
            som ibland förekommer i den här verksamheten. Det är givetvis
            inget försvar för att ha ett överdimensionerat statligt tillsynsansvar,
            men det finns ett skäl och jag tycker att man ska ha med sig det.
            Som jag sade tidigare: I ansvaret för tillsynen ligger att försöka
            se till att man inte ger utrymme för ekonomisk brottslighet. Ingen
            ska behöva dra ett kort strå alldeles i onödan. Detta är viktigt
            när vi försöker få en bättre ordning för att reda ut företagsekonomiska
            problem och den typen av bekymmer som kan dyka upp och som alltid
            dyker upp någon gång.
          </note>
          <note>
            Viljan att säkra detta kan naturligtvis gå lite för långt, men
            jag tror ändå att det är väldigt viktigt att ta med sig de problemen
            och den viljan i det arbete man bedriver även framöver. Med detta
            vill jag säga att jag är övertygad om att man har precis samma
            ambitioner i Finland och i andra länder, där man har valt andra
            system. Det finns anledning att vara intresserad av detta.
          </note>
          <note>
            Det vi kan vara intresserade av är naturligtvis både att säkra
            fortsatt god kvalitet i verksamheten och kanske också högre effektivitet.
            Detta får vi återkomma till när tiden är mogen för det.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2007/08:593 om digital mobbning
          </note>
          <note type="speaker">
            Anf. 8 Integrations- och jämställdhetsminister NYAMKO SABUNI
            (fp):
          </note>
          <note>
            Herr talman! Monica Green har frågat justitieministern vad regeringen
            anser om nätmobbning och om hon är beredd att satsa på forskning
            om nätmobbning och på att ställa ekonomiska medel till förfogande
            för att stoppa mobbningen innan den blir kriminell och därmed
            åtalbar. Interpellationen har överlämnats till mig.
          </note>
          <note>
            Barns och ungdomars trygghet är en viktig fråga för regeringen.
            Alla former av mobbning är oacceptabel och måste motverkas. Mobbning
            är ofta både skrämmande och kränkande för den som drabbas. Digital
            mobbning kan, som Monica Green skriver, uppfattas som än mer skrämmande
            eftersom man inte alltid vet vem avsändaren är och informationen
            på kort tid kan nå ett mycket stort antal personer.
          </note>
          <note>
            Det finns ett flertal undersökningar som kartlägger barns och
            ungas medievanor och hur de upplever och påverkas av olika medier,
            däribland Internet. Flera aktörer, både statliga och icke-statliga,
            är engagerade på området och arbetar med att sprida kunskap och
            ge stöd till såväl barn och ungdomar som deras föräldrar.
          </note>
          <note>
            Vi har alla ett ansvar som medmänniskor att visa att vi inte
            accepterar mobbning vare sig i skolan eller någon annanstans i
            vårt samhälle. Det är dock föräldrarna som har det yttersta ansvaret
            för att förmedla normer och värderingar till sina barn och ungdomar.
            Även skolan, den ideella sektorn och andra barn och ungdomar utgör
            naturligtvis viktiga resurser i det förebyggande arbetet, liksom
            ägarna till de mötesplatser, eller så kallade communities , där
            unga umgås på Internet.
          </note>
          <note>
            Monica Green skriver att mobbning via nätet till sin form är
            något mer än det vi kan rå på genom olika aktiviteter och program
            inom skolans ram. Jag är dock övertygad om att det värdegrundsarbete
            och det arbete mot mobbning som pågår i landets skolor i dag har
            stor effekt på unga människors attityder och beteende även utanför
            skolans område. Jag tror att det är nödvändigt att bemöta och
            diskutera dessa frågor just i skolan, där vi kan nå ut till alla
            barn och ungdomar.
          </note>
          <note>
            Därför är det också viktigt att skolornas arbete är kvalitetssäkrat
            och att man använder metoder som har bevisad effekt. Regeringen
            har gett Myndigheten för skolutveckling i uppdrag att genomföra
            en treårig utbildningssatsning för skolor om forskningsbaserade
            åtgärdsprogram mot mobbning i skolan. I uppdraget ingår även att
            utvärdera effekterna av de metoder som skolorna använder mot mobbning
            i dag. Myndigheten har sedan tidigare god kunskap och erfarenhet
            av att arbeta med frågor som rör nätmobbning.
          </note>
          <note>
            På grund av generationsskillnaden och olikheterna i medievanor
            är kunskapsbristen stor hos många vuxna om nya medier. Bristen
            på kunskap gäller såväl mediernas positiva som negativa sidor.
            För att sprida kunskap och öka förståelsen för nya medier och
            barns och ungas medievanor arrangerar Medierådet utbildningar
            och seminarier runt om i landet. Dessa riktar sig i första hand
            till lärare och andra yrkesgrupper som arbetar med barn och unga.
            Medierådet samarbetar även med Bris som har byggt upp en särskild
            hjälplinje dit barn och unga kan vända sig för att få råd och
            stöd kring sina upplevelser på Internet.
          </note>
          <note>
            I mars i år överlämnade regeringen sin skrivelse om barnpolitikens
            inriktning de kommande åren till riksdagen. I skrivelsen aviseras
            en undersökning om vilken kunskap och erfarenhet personal inom
            exempelvis hälso- och sjukvården, socialtjänsten, skolan och polisen
            har av de risker för psykisk ohälsa som är förknippade med barns
            användning av nya medier. Syftet är bland annat att ta fram och
            sprida goda exempel samt identifiera behov av ytterligare kunskap
            och samarbete om dessa frågor.
          </note>
          <note>
            Jag konstaterar, bland annat mot denna bakgrund, att det redan
            i dag pågår ett omfattande arbete mot olika former av mobbning.
            Regeringen är emellertid väl medveten om att det förebyggande
            arbetet ständigt måste följas upp och utvecklas i takt med att
            mobbningen tar sig nya uttryck. Jag avser därför att tillsammans
            med mina regeringskolleger även fortsättningsvis noga följa utvecklingen
            på området.
          </note>
          <note>
            Då Monica Green, som framställt interpellationen, anmält att
            hon var förhindrad att närvara vid sammanträdet medgav talmannen
            att Christina Axelsson i stället fick delta i överläggningen.
          </note>
          <note type="speaker">
            Anf. 9 CHRISTINA AXELSSON (s):
          </note>
          <note>
            Herr talman! Monica Green har ställt en fråga till justitieministern,
            och nu står jag och diskuterar med integrations- och jämställdhetsministern.
          </note>
          <note>
            Detta är som sagt en mycket, mycket angelägen fråga. Mobbning
            har kanske förekommit på olika sätt under en väldigt lång tid;
            den kanske alltid har funnits. Men det här med nätmobbning är
            något nytt och något som har kommit i och med att vi exponerar
            oss mer och mer på nätet. Den mobiltelefon ett barn eller en tonåring
            kanske fick i julklapp av sina mor- eller farföräldrar kan faktiskt
            omvandlas till ett hotverktyg där man tar emot sms eller mms där
            det står äckel eller andra saker.
          </note>
          <note>
            Medierådet och Barnombudsmannen har också tittat på detta. De
            lyfter i sin rapport fram att vart tionde av de yngre barnen,
            alltså barn mellan 9 och 12 år, och hela 17 procent av de äldre
            barnen, mellan 12 och 16 år, uppger att mobbningen följer med
            från skolan och in i hemmet det vill säga, barnen kommer inte
            undan. Det är också stora skillnader mellan könen. Flickor blir
            i högre grad än pojkar utsatta för mobbningen.
          </note>
          <note>
            Organisationen Friends har tittat lite extra i Skåne. Där uppger
            hela 27 procent av de unga att de någon gång har varit utsatta
            för mobbning, varav över 15 procent för nätmobbning. De har alltså
            fått anonyma sms eller mejl som skickats till dem på sajter eller
            via communities .
          </note>
          <note>
            Det finns också en annan typ av mobbning: När man går in på en
            community och ska chatta med sina vänner stänger de andra ungdomarna
            helt plötsligt ned, och man märker att man är ensam kvar på sajten.
          </note>
          <note>
            Jag tycker att ministern i sitt svar tar för lätt på de här frågorna.
            Regeringen är medveten om det förebyggande arbetets vikt, säger
            man, och man vill ständigt följa upp och se hur mobbningen utvecklas
            och tar sig nya uttryck.
          </note>
          <note>
            Men jag tycker inte att det räcker med att säga så. En tjej som
            hade blivit mobbad sade i en av de här undersökningarna: Jag försökte
            gömma mig och skolka för att slippa gå till skolan, där jag blev
            mobbad. Men i stället fick jag en massa hemska sms från olika
            personer. Det kändes verkligen hemskt. Jag grät jättemycket.
          </note>
          <note>
            Det är föga tröst för henne och andra att regeringen säger att
            man noga ska följa utvecklingen. Jag vill nu höra med ministern:
            Är det inte så att vi måste ta i med lite mer krafttag i det här
            för att förhindra att denna mobbning till slut tar sig sådana
            uttryck att den blir åtalbar och kriminell?
          </note>
          <note type="speaker">
            Anf. 10 Integrations- och jämställdhetsminister NYAMKO SABUNI
            (fp):
          </note>
          <note>
            Herr talman! Jag håller med Christina Axelsson om de problem
            hon beskriver. Monica Green har också beskrivit dem i sin interpellation,
            som var ställd till justitieministern men har överlämnats till
            mig som har ansvar för ungdomspolitiken.
          </note>
          <note>
            I mitt svar beskriver jag väldigt mycket av det som händer. En
            sak är att jag inte tror att vi enbart kan jobba mot nätmobbning.
            Jag tror att mobbning är ett uttryck för att i det här fallet
            barn och unga inte förstår att respektera sina medmänniskor, att
            ha respekt för varandra. Då tror jag att det värdegrundsarbete
            som pågår i våra skolor är en viktig bas att utgå från. Föräldrarna
            har ett ansvar hemma, men också vi som vuxna medmänniskor i samhället
            har ansvar för att överföra värderingar till barn och unga.
          </note>
          <note>
            Myndigheten för skolutveckling har fått 10 miljoner som satsas
            i skolor för att utbilda lärare i evidensbaserade och forskningsbaserade
            programmetoder för hur man kommer till rätta med mobbning. Där
            ingår också mobbning på nätet.
          </note>
          <note>
            Datainspektionen jobbar med de här frågorna. De har en hel hemsida
            där barn och unga kan få reda på mer just när det gäller kränkningar
            på nätet.
          </note>
          <note>
            För Allmänna arvsfondens medel har vi sagt att man ska prioritera
            projekt som handlar om våld, kränkningar och också om mobbning
            som det beskrivs i frågeställningen. Det är väldigt många som
            jobbar med de här frågorna.
          </note>
          <note>
            Medierådet forskar kring barns och ungas medievanor.
          </note>
          <note>
            Jag skulle vilja säga så här: Det kommer aldrig att vara nog.
            Jag tror att mobbning kommer att ta sig olika former och olika
            uttryck. Man kommer att kunna använda sig av olika tekniker. Jag
            kan beklaga om vi aldrig kommer att komma till rätta med det.
            Men jag skulle vilja ställa motfrågan till Christina Axelsson:
            Vad utöver det som görs i dag saknar du och tycker att regeringen
            bör titta närmare på?
          </note>
          <note>
            Väldigt mycket görs. Vi måste följa upp. Vi måste lära oss vad
            som funkar och vad som inte funkar. Vi måste blicka utåt, också
            till andra länder, och se vilka metoder som används. Men för tillfället
            har vi gjort väldigt stora satsningar. Är det så att det finns
            ytterligare någonting som borde göras som regeringen ännu inte
            har gjort skulle jag uppskatta att få höra förslag på ytterligare
            åtgärder.
          </note>
          <note type="speaker">
            Anf. 11 CHRISTINA AXELSSON (s):
          </note>
          <note>
            Herr talman! Den socialdemokratiska regeringen satsade ju under
            förra mandatperioden på de här frågorna, och den nuvarande borgerliga
            regeringen har också tagit upp dem. Men det är viktigt att man
            gör mer, att man hela tiden faktiskt initierar mer arbete, mer
            forskning. Ministern säger här att man håller på att utveckla
            metoder. Det är jättebra att man utvecklar metoder, men de här
            metoderna behöver också spridas så att det så att säga blir på
            riktigt.
          </note>
          <note>
            I sitt svar säger ministern själv att det är föräldrarna som
            har det yttersta ansvaret för att förmedla normer och värderingar
            till sina barn och ungdomar. I samma svar sägs att det man satsar
            på nu är utbildningar och seminarier runt om i landet, och dessa
            riktar sig i första hand till lärare och andra yrkesgrupper som
            arbetar med barn och unga. Det är jättebra. Men det behövs mer.
            Det behövs mer tillsammans med föräldrar. Det är där man skulle
            behöva mer medel.
          </note>
          <note>
            Att skolan får medel, att Myndigheten för skolutveckling får
            medel tycker vi är jättebra. Men precis som i de här undersökningarna
            säger ungdomarna själva faktiskt att skolan fortfarande gör för
            lite för att förhindra mobbning. Därför är det så oerhört angeläget
            att man nu gör än mer. Jag tror alltså att den forskning som finns
            inte är tillräcklig och att man skulle behöva sätta till mer medel
            för att få mer forskning.
          </note>
          <note>
            Under förra mandatperioden kritiserade Folkpartiet oss socialdemokrater
            när vi hade regeringsmakten för att det gjordes för lite. Nu är
            det upp till bevis. Vad är det ni vill göra? Vad är det ni ser?
            Nu har ni chansen. Nu sitter ni i regeringen och skulle faktiskt
            kunna göra en hel del för att verkligen ta de här unga flickornas
            och pojkarnas problem på allvar.
          </note>
          <note>
            Jag går tillbaka till flickan Therese som skrev att hon skolkade
            för att slippa sina plågoandar. I stället fick hon en massa mejl,
            sms och annat. Det kändes jättehemskt. Jag grät jättemycket. Det
            är klart att hon, hennes klasskamrater, deras föräldrar med flera
            behöver få en utbildning i det här. Det är det jag saknar. Jag
            saknar just att man gör någonting tillsammans för att sprida de
            metoder som finns. Det räcker inte med bara metoder. Vi måste
            också komma till skott.
          </note>
          <note type="speaker">
            Anf. 12 Integrations- och jämställdhetsminister NYAMKO SABUNI
            (fp):
          </note>
          <note>
            Herr talman! Christina Axelsson menar att mer måste göras och
            att vi måste upp till bevis därför att den förra regeringen fick
            kritik på detta område. Jag menar att mer redan har gjorts. 10
            miljoner satsas faktiskt på evidensbaserade arbetsmetoder. Det
            betyder att metoder som visat sig ge resultat nu ska spridas och
            läras ut i våra skolor för att lärarna ska kunna kommunicera med
            barnen om de här frågorna och också för att lärarna ska kunna
            hantera de här frågorna.
          </note>
          <note>
            Jag sade återigen att föräldrarna har det yttersta ansvaret.
            Det är klart att föräldrarna kan behöva utbildning, och det får
            de också via Medierådet. Bland annat kan föräldrarna delta och
            få information om just hur den nya medievärlden och Internet fungerar
            så att de vet vad barnen pysslar med när de är uppkopplade. Men
            ett samtal mellan en förälder och ett barn måste inte bygga på
            beprövade forskningsmetoder som det till exempel måste göra inom
            skolans ram när en lärare ska prata med flertalet barn. Där är
            det viktigt med arbetsmetoder som fungerar för ett samtal. Men
            hemma ska man väl inte behöva forskningsbaserade metoder för att
            kommunicera med sina barn om de värderingar som man ändå tycker
            att vårt samhälle ska vila på.
          </note>
          <note>
            Vi har initierat en dialog om förstärkt gemensam värdegrund.
            Där kommer skolorna också att vara en viktig part, men inte bara
            skolorna utan också ungdomsorganisationer. Jag tycker precis som
            Christina Axelsson att det är viktigt att de här frågorna gång
            på gång diskuteras, att värderingarna gång på gång överförs till
            nya generationer, för jag tror inte att de reproduceras av sig
            själva, utan det handlar om vuxengenerationens ansvar att hela
            tiden överföra de här värderingarna till unga. Det är ytterligare
            en sak.
          </note>
          <note>
            Vi jobbar inom Regeringskansliet med en forskningspolitisk proposition
            som ska bli klar till hösten. Där kommer också att finnas möjligheter
            för forskarvärlden att få ytterligare tillgång till medel för
            att kunna forska också kring mobbningsfrågor och mobbning på nätet.
            Vi gör väldigt mycket.
          </note>
          <note>
            Jag kan fortfarande beklaga, men oavsett hur mycket vi gör tror
            jag inte att vi någonsin kommer att uppleva ett samhälle där ingen
            mobbas. Det som är viktigt i det här fallet är att det finns vuxna
            som ser, att det finns vuxna som kan sätta stopp när det händer
            och att det finns vuxna och myndigheter som barn kan vända sig
            till i den mån de behöver hjälp och stöd. Men, som sagt, vi kan
            bara överföra värderingar när vi kan kommunicera med barnen inom
            skolan, inom organisationsvärlden och allra viktigast i våra egna
            hem. Vi som vuxna måste kommunicera med våra barn.
          </note>
          <note>
            Det är det jag ser att vi kan göra. Tror Christina att det finns
            ytterligare saker att göra som faktiskt kan få slut på detta fenomen
            är jag idel öra och lyssnar till det.
          </note>
          <note type="speaker">
            Anf. 13 CHRISTINA AXELSSON (s):
          </note>
          <note>
            Herr talman! Om vi lyssnar till vad Barnombudsmannen säger, om
            vi hör på vad Bris, Friends, Unga Örnar och andra organisationer
            som arbetar med barn och unga säger kan vi notera att deras krav
            är ökade föräldrautbildningar, särskilt när det gäller de högre
            åldersgrupperna. Sedan önskas mer samverkan mellan skolan och
            föräldrarna.
          </note>
          <note>
            Om de metoder som vi pratar om ska fungera måste elever, föräldrar
            och lärare tillsammans förstå det här. Det är inte meningen att
            det ska bedrivas forskning i hur man kommunicerar med barn, utan
            forskningen ska ligga till grund för att utveckla metoder. Men
            då behövs det också lite pengar. Därför, ministern och Folkpartiet
            i all ära, som faktiskt har drivit de här frågorna, kvarstår Monica
            Greens fråga: Kommer det i den kommande forskningspropositionen
            med någonting om att man ska satsa än mer på forskning om nätmobbning?
            Kommer det att ställas ekonomiska medel till förfogande för att
            utbilda föräldrar och för att ge organisationer möjligheter att
            arbeta med de här frågorna på ett adekvat sätt så att vi, även
            om vi inte får stopp på mobbningen, åtminstone kan få fler att
            inse vad det handlar om innan de faktiskt blir kriminella och
            kommer att åtalas?
          </note>
          <note type="speaker">
            Anf. 14 Integrations- och jämställdhetsminister NYAMKO SABUNI
            (fp):
          </note>
          <note>
            Herr talman! Jag håller med Christina Axelsson om att samverkan
            mellan lärare och föräldrar är viktig, framför allt på detta område.
            Jag kan bara önska att föräldrar hade mer tid att samverka ännu
            mer med skolan. Men det är inget som man behöver satsa pengar
            på, utan det handlar snarare om att föräldrarna ska ha tid.
          </note>
          <note>
            Föräldrautbildningar finns. Medierådet erbjuder den typen av
            utbildningar runt om i landet. Där handlar det också om tid. Man
            ska få livet att gå ihop, och det är inte alltid säkert att man
            hinner gå på de utbildningar som eventuellt hålls på dagarna när
            man själv är på sin arbetsplats. Det är klart att det kanske finns
            möjligheter att hitta sätt att hålla den typen av utbildningar
            på kvällar och helger, men det handlar mer om tid än att det skulle
            saknas resurser eller utbildningar för föräldrar att delta i.
          </note>
          <note>
            Det pågår ett beredningsarbete inför forskningspropositionen.
            Vi kommer inte att styra forskningen på det sätt som Christina
            Axelsson och Monica Green efterfrågar i interpellationen. Det
            kommer att finnas mer pengar till forskning. I de discipliner
            där det forskas i dessa frågor kommer det att ges större utrymme
            att fortsätta att forska i frågorna. Men det är forskarna själva,
            lärosätena själva, som ska välja vad de vill forska om. Det här
            fenomenet är så pass viktigt, och vi ser att det tar sig nya uttryck
            och att nya tekniker används, att jag inte alls är orolig för
            att den forskning som finns kan bli till och med bättre och mer
            därför att behovet blir större och större. Jag kan bara önska
            att forskningspropositionen ska innehålla så pass mycket pengar
            att det räcker till forskningen, men exakt vilken typ av forskning
            det ska vara fråga om kommer varken jag eller någon annan i regeringen
            att styra över.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2007/08:603 om kulturpolitikens förankring
            i den representativa demokratin
          </note>
          <note type="speaker">
            Anf. 15 Kulturminister LENA ADELSOHN LILJEROTH (m):
          </note>
          <note>
            Herr talman! Anneli Särnblad har frågat mig vad jag ämnar göra
            för att förankra utredningsväsendet i hela Sverige och inte göra
            det enbart till ett verktyg för sittande regering.
          </note>
          <note>
            Frågan är ställd mot bakgrund av de två utredningar som regeringen
            tillsatt för att ta fram förslag om dels kulturpolitikens inriktning
            och arbetsformer, dels villkoren för radio och tv i allmänhetens
            tjänst.
          </note>
          <note>
            Inledningsvis vill jag poängtera att kommittéväsendet fyller
            en viktig demokratisk funktion och är en central del av den svenska
            förvaltningsmodellen. Kommittéerna har till uppgift att ta fram
            fakta, analysera dem och lägga fram förslag som ska ge regeringen
            väl underbyggda och tillförlitliga beslutsunderlag.
          </note>
          <note>
            Det är regeringens ansvar att organisera det statliga kommittéväsendet
            så att kraven på effektivitet, kvalitet och offentlighet tillgodoses.
            Det görs i varje enskilt fall en prövning av vilken utredningsform
            som är mest ändamålsenlig. Det kan vara antingen en parlamentarisk
            kommitté, en ordförandeledd kommitté eller en särskild utredare.
          </note>
          <note>
            Kulturutredningen är en kommitté med en ordförande och fyra övriga
            ledamöter som besitter sakkunskap inom olika delar av kulturområdet
            och den statliga förvaltningen. Översynen av villkoren för radio
            och tv i allmänhetens tjänst görs av en särskild utredare.
          </note>
          <note>
            Jag delar Anneli Särnblads uppfattning om vikten av offentlighet,
            insyn och samråd med berörda parter i kommittéernas arbete. Detta
            kan dock tillgodoses på olika sätt. Till exempel har Kulturutredningen,
            i enlighet med de direktiv som regeringen beslutat, knutit till
            sig en referensgrupp med företrädare för samtliga riksdagspartier.
            Kulturutredningen har även knutit till sig ett antal övriga referensgrupper
            inom olika sakområden och har dessutom haft en rad möten med företrädare
            för kulturlivet runt om i Sverige för att inhämta synpunkter och
            förankra arbetet.
          </note>
          <note>
            På liknande sätt ska Public service-utredningen enligt direktiven
            under arbetets gång ha en dialog med riksdagens partier och ha
            kontakter med public service-företagen och berörda myndigheter.
            Utöver detta har utredningen träffat ett stort antal andra aktörer,
            till exempel företrädare för företag och organisationer på medieområdet,
            under arbetets gång.
          </note>
          <note>
            Regeringen har alltså gett tydliga direktiv till utredarna att
            utifrån ett öppet arbetssätt ha dialog och kontakter med både
            riksdagens partier och andra berörda aktörer. Samtidigt har regeringen
            sett det som viktigt att valet av utredningsform ger utrymme för
            största möjliga effektivitet och ändamålsenlighet i arbetet.
          </note>
          <note type="speaker">
            Anf. 16 ANNELI SÄRNBLAD (s):
          </note>
          <note>
            Herr talman! Tack, ministern, för svaret.
          </note>
          <note>
            När jag ställde frågan var jag intresserad av hur svaret skulle
            bli. Jag hörde kulturministerns svar, där hon poängterade att
            kommittéväsendet fyller en viktig demokratisk funktion. Jag har
            sedan sett hur man handlar i olika utredningar, och jag tycker
            att man inte följer sin principiella uppfattning i frågan.
          </note>
          <note>
            Vi är 349 ledamöter som sitter i Sveriges riksdag, och en hel
            del väljare har röstat på oppositionen. Ministern har i många
            tv-sändningar och andra medier sagt att hon vill ha en bred och
            hållbar kulturpolitik för framtiden. Men om hon menar vad hon
            säger borde hon också lyfta in oppositionen i en dialog för en
            bred politik inom kulturpolitikens framtid.
          </note>
          <note>
            Man kan se lite olika på frågan om verkligt inflytande eller
            inte. Det talas om en referensgrupp. Om ministern menar vad hon
            säger vore det klädsamt om Kulturutredningen hade blivit en bred
            parlamentarisk utredningsgrupp där de politiska partierna varit
            med från början. Men vi ser nog där lite olika på saken.
          </note>
          <note>
            Titta på public service-frågan. Den här regeringen har rivit
            upp något som en majoritet i riksdagen var överens om. När sedan
            en utredning tillsätts i denna viktiga fråga är det en ensamutredare.
            Det är anmärkningsvärt. Där borde man ha sett till att alla partierna
            i riksdagen var med för att få en bred uppgörelse i framtiden
            också i denna för Sverige viktiga fråga.
          </note>
          <note>
            Jag menar att för kulturens del och för Sveriges del hade det
            varit viktigt om ministern haft en bred uppgörelse i politiken.
            Om vi möts över partigränserna, sitter i en utredning och för
            en dialog, kan det bli ett bra och långsiktigt politiskt beslut
            för framtiden. Det är anmärkningsvärt. Jag skrev interpellationen
            för att ta upp frågan om vikten av att ha en dialog den representativa
            demokratin. Folket har valt oss 349 ledamöter till denna riksdag.
            Det är klart att det går att ha ensamutredare i många frågor,
            men i stora politiska framtidsfrågor är det bäst med en bred diskussion
            i public service-frågan och i kulturpolitiken.
          </note>
          <note type="speaker">
            Anf. 17 Kulturminister LENA ADELSOHN LILJEROTH (m):
          </note>
          <note>
            Herr talman! Jag tror inte att det är någon större oenighet mellan
            Anneli Särnblad och mig när det gäller vikten av dialog och vikten
            av ett öppet samtal. Sedan kan man alltid fråga sig hur man bäst
            når en sådan dialog, om man vill få fram alla möjliga synpunkter.
            Det vill vi.
          </note>
          <note>
            Vi kan börja med Kulturutredningen, som Anneli Särnblad nämner.
            Den har ett speciellt arbetssätt. Utredningen har en referensgrupp
            knuten till sig med företrädare för samtliga sju partier i riksdagen.
            Annika Nilsson sitter för Anneli Särnblads eget parti. Vad jag
            har förstått har det varit en öppen dialog, ett givande och tagande
            i diskussionerna mellan utredarna och denna grupp. Jag är inte
            ett dugg bekymrad i den delen för att dialogen inte skulle verka.
          </note>
          <note>
            Eftersom vi talar om öppenhet och behov av dialog, finns det
            också många andra som är berörda av Kulturutredningen.
          </note>
          <note>
            Jag skulle vilja säga att det är ett mycket öppet arbetssätt
            som kulturutredningen har med möten, referensgrupper och expertgrupper.
            Jag tror att de har träffat drygt tusen personer på olika platser
            i Sverige under de nio, tio månader som utredningen hittills har
            arbetat.
          </note>
          <note>
            Public service-utredningen skiljer sig i många delar från den
            tidigare utredningen som var parlamentarisk. Det här är inte fråga
            om någon omfattande översyn utan det handlar snarast om hur man
            stärker public service-uppdraget. Detta har vi diskuterat flera
            gånger tidigare.
          </note>
          <note>
            Jag är lite förundrad över att Anneli Särnblad talar om principiell
            uppfattning och att det är anmärkningsvärt. Hur såg det ut tidigare?
            Här har vi faktiskt en förändring. Vi kan fråga oss om den är
            bra eller inte. Riksdagens revisorer har granskat hur utredningsväsendet
            och kommittéväsendet har förändrats under tidens gång. År 1981
            var ungefär var tredje utredning parlamentarisk. Nu är det var
            tionde utredning.
          </note>
          <note>
            På kulturområdet där Anneli Särnblad och jag är förankrade och
            djupt engagerade tillsattes det under den förra mandatperioden
            alltså med en socialdemokratisk regering som tydligen är så otroligt
            engagerad i att det ska vara parlamentariska utredningar en orkesterutredning
            med en ensamutredare. Ingen skugga över Astrid Assefa, men det
            var en ensamutredare. Vi har Klenoder i tiden med Keith Wijkander
            som är strålande bra han är också vår huvudsekreterare i kulturutredningen.
            Det var en ensamutredare. När det handlar om det internationella
            kulturlivet var det Ingrid Dahlberg. Hon är strålande bra. Hon
            är ordförande för Skansen och för Svensk scenkonst. Det var en
            ensamutredare. Barnkulturutredningen hade förvisso en viss parlamentarisk
            sammansättning med representanter för Vänsterpartiet, Miljöpartiet
            och Socialdemokraterna inte en enda representant för allianspartierna.
            Det hindrar inte att vi tar till oss många av de förslag som har
            kommit fram i Barnkulturutredningen. Plats på scen som handlade
            om jämställdheten innehåller också mycket intressant. Inte heller
            det var en parlamentarisk utredning utan en kommitté under ledning
            av Birgitta Englin som är en strålande duktig chef för Riksteatern.
            Hon sitter också med som expert i vår kulturutredning.
          </note>
          <note>
            Jag förstår uppriktigt sagt inte varför Anneli Särnblad är så
            upprörd med tanke på att hennes eget parti har verkat i helt annan
            riktning tidigare.
          </note>
          <note type="speaker">
            Anf. 18 ANNELI SÄRNBLAD (s):
          </note>
          <note>
            Herr talman! Jag har förstått att ministern inte lyssnar eller
            förstår vad jag menar. Jag vill säga att jag inte över huvud taget
            kritiserar någon som sitter i en utredning för att inte ha kompetens.
            Det vill jag markera.
          </note>
          <note>
            Jag har suttit i både majoritet och opposition i kommunpolitiken
            och landstingspolitiken. Jag har lärt mig att om man vill ha en
            bred och djup förankring i olika partier oavsett partifärg och
            om man vill ha framgång i politiken med ett stabilt förslag som
            håller oavsett vilket parti som styr en kommun eller ett landsting
            brukar man bjuda in alla parter från början. Ministern och jag
            ser på olika sätt på det.
          </note>
          <note>
            För mig är det viktigt att många får vara med när man ska ha
            en bred uppgörelse och få bra politiska beslut som håller över
            tid. Där skiljer vi oss åt. Det visar sig väldigt tydligt nu i
            debatten.
          </note>
          <note>
            Jag vill att vi ska nå ett bra resultat. Om man säger till ett
            parti att de får vara med och tycka lite vid sidan om men att
            vi kör en utredning så har man redan från början tydligt markerat
            att de får vara med i en referensgrupp och att man sedan kommer
            att dundra fram med sina förslag ändå. Jag tycker att det är bra
            med referensgrupper, men vi ser olika på detta.
          </note>
          <note>
            För mig är verklig insyn att man får vara med och spela från
            början. Det är inte att man får sitta på läktaren ett tag, utan
            man är ute på plan och passar bollar i olika frågor, oavsett vad
            man tycker. Om det ska bli ett bra mål kan det vara bra att ha
            passat några gånger. Då kanske man kommer överens om att passa
            på plan så att man få bra resultat.
          </note>
          <note>
            Jag tycker också att public service-frågan är anmärkningsvärd.
            Den har varit väldigt livad. Man bröt alltså upp ett avtal som
            en majoritet i riksdagen hade varit överens om. Då borde man ha
            den magkänslan och den fingertoppskänslan att man insåg att det
            kanske var viktigt att alla partier var med från början. Det är
            det jag menar.
          </note>
          <note>
            Jag har inte någonting emot dem som utreder frågan. De är mycket
            kompetenta och duktiga personer. Men ministern förstår inte och
            lyssnar inte på vad jag säger. Jag tycker att det är sorgligt.
          </note>
          <note>
            Det gäller också Kulturutredningen, som ministern säger. Om vi
            ska få en hållbar kulturpolitik för framtiden oavsett partifärg
            hade det varit bra om vi hade kommit överens i vissa viktiga frågor.
          </note>
          <note>
            Vi ser olika på detta. Det är tråkigt, men vi får hoppas att
            det blir viss förändring i framtiden när det gäller synen på den
            representativa demokratin.
          </note>
          <note type="speaker">
            Anf. 19 Kulturminister LENA ADELSOHN LILJEROTH (m):
          </note>
          <note>
            Herr talman! Nej, Anneli Särnblad, jag tycker inte att det är
            sorgligt. Jag tycker att det är väldigt hoppingivande med den
            kulturutredning som nu arbetar just därför att den har blivit
            så väl mottagen. Det finns en stor längtan efter att få diskutera
            de här frågorna och ett behov och önskemål om att det ska hända
            något nytt. Det har det inte gjort på länge trots att omvärlden
            har förändrats.
          </note>
          <note>
            Jag är väldigt glad över den här utredningen. Eftersom vi inte
            tycker olika när det gäller sammansättningen utan är eniga om
            att det är väldigt kompetenta utredare hoppas jag att Anneli Särnblad
            ska tycka att det är välkommet att utredningen har kommit till.
          </note>
          <note>
            Man kan ju alltid ha synpunkter på hur en utredning ska vara
            sammansatt. Anneli Särnblad ser helst att det är en parlamentarisk
            utredning och tror att det borgar för stabilitet och förändring
            över tid. Jag är inte helt övertygad om det. Vi kan också konstatera
            att tydligen inte heller den förra regeringen var det eftersom
            den inte tillsatte utredningar som var parlamentariska inte en
            enda på kulturområdet.
          </note>
          <note>
            Den som möjligen finns är Mål i mun. Det var ett utskottsinitiativ,
            så det var inte heller något som kom direkt från Kulturdepartementet.
          </note>
          <note>
            Rätt eller fel, men så har det sett ut över tid. Det har väl
            också att göra med att utredningarnas uppgift delvis har blivit
            en annan. Från att ha varit mer kunskapsbyggande och faktasamlande
            handlar det nu mer och mer om att kunna leverera konkreta förslag.
          </note>
          <note>
            Det finns många som har sett tillbaka. När vi diskuterade hur
            en framtida utredning ska vara organiserad kunde man titta på
            den förra utredningen, den som levererade ett resultat 1995. Den
            var parlamentarisk. Den beskrivs som något av elefantiasis. Man
            försökte greppa allting. Det slutade med att man egentligen inte
            kom fram till några förändringar över huvud taget. Det blev ett
            status quo.
          </note>
          <note>
            Det är inte den situation vi befinner oss i nu. Sverige har förändrats
            radikalt sedan 1974 års kulturpolitik. Vi är med i EU. Vi har
            en omfattande invandring. Vi har en omfattande urbanisering. Den
            nya tekniken finns här. Verklighetsbilden ser helt annorlunda
            ut. Då är det viktigt att det blir en kulturutredning som kan
            leverera.
          </note>
          <note>
            Det pågår hela tiden en politisk process. Den pågår i kulturutskottet.
            Det är diskussioner i kammaren. Referensgruppen gör inspel. Den
            sitter inte alls passiv och tyst. Det är inte den bild som jag
            har fått. När utredningen väl har lagt fram ett förslag kommer
            den politiska processen i gång med remissbehandlingar och diskussioner
            inför propositionsskrivande. Ju fler som deltar i kulturdebatten
            och på olika sätt är involverade i kulturutredningen desto gladare
            blir jag. Det kommer att borga för att det här blir förslag som
            kommer att hålla för framtiden.
          </note>
          <note type="speaker">
            Anf. 20 ANNELI SÄRNBLAD (s):
          </note>
          <note>
            Herr talman! Ju mer vi debatterar desto längre ifrån varandra
            kommer vi. Du förstår mig inte över huvud taget i den här frågan
            kan jag känna.
          </note>
          <note>
            Det är jättebra att vi ser på kulturpolitiken för framtiden.
            Både du och jag brinner för kulturpolitiken i framtiden.
          </note>
          <note>
            Men kulturministern svarade inte på frågan om public service.
            Tycker inte ministern att det är lite oroväckande att inte alla
            partier är med i denna viktiga fråga? Den moderatledda regeringen
            rev upp den frågan när riksdagen var överens och det fanns en
            majoritet. Ser ministern inte hur viktigt det hade varit att sammanföra
            alla partier igen för att komma överens i den frågan? Jag blir
            nästan upprörd över att ministern inte förstår vad det är som
            jag vill poängtera och vikten av att alla är med från scratch.
          </note>
          <note>
            Jag kan säga till ministern att vi har stora debatter här i kammaren
            om kulturpolitiken. Men vi har över huvud taget inte sett något
            intresse från den borgerliga sidan här i kammaren för vad vi socialdemokrater
            tycker.
          </note>
          <note>
            När det gäller att ha en dialog tycker jag inte att vi har samma
            språk. Dialog för mig är att man får vara med och spela och inte
            sitta på läktaren och hurra. Det handlar om att över partigränserna
            bygga en framtid och en hållbar utveckling.
          </note>
          <note>
            Ministern säger att det blir en hållbar kulturframtid. Men vi
            vet inte hur kammaren ser ut 2010. Förhoppningsvis ser den helt
            annorlunda ut än i dag. Jag menar att det hade varit klädsamt
            om ministern hade tillsatt en parlamentarisk utredning i denna
            viktiga fråga därför att det 2010 förhoppningsvis ser helt annorlunda
            ut. Då hade vi ändå kunnat ha en hållbar kulturpolitik.
          </note>
          <note type="speaker">
            Anf. 21 Kulturminister LENA ADELSOHN LILJEROTH (m):
          </note>
          <note>
            Herr talman! Jag brukar inte ha svårt att förstå folk. Jag tycker
            inte att jag har svårt att förstå Anneli Särnblad heller. Däremot
            har jag svårt att förstå varför det inte finns en rejäl självkritik
            om det nu är så viktigt med dessa parlamentariska utredningar
            och varför detta inte fanns i en större omfattning under den tidigare
            mandatperioden, men det gjorde inte det.
          </note>
          <note>
            Jag kan lägga till några ytterligare namn på min lista. Anders
            Forsman utredde konstnärernas villkor. Det var en ensamutredare.
            Yvonne Rock svarade för utredningen om mångkulturåret. Detta är
            utmärkta personer vilkas kompetens och kunskap också finns med
            hos alliansregeringen.
          </note>
          <note>
            Ibland inträffar det val, och det händer att det blir en ny regering.
            Så skedde 2006. Då omprövas ibland politiken. När det gällde Public
            service-utredningen var det en enig regering som ansåg att det
            var rätt att korta sändningstillståndet till tre år för att man
            skulle se över förutsättningarna, just för att stärka public service.
          </note>
          <note>
            Det kan inte ha undgått Anneli Särnblad att det är väldigt mycket
            som sker på medieområdet just nu och att det finns hot mot public
            service. Och det hotet kommer inte från alliansregeringen.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2007/08:608 om åldersgräns på bio
            och föräldrars ansvar
          </note>
          <note type="speaker">
            Anf. 22 Kulturminister LENA ADELSOHN LILJEROTH (m):
          </note>
          <note>
            Herr talman! Jessica Polfjärd har frågat mig vad jag avser att
            göra för att ändra lagen om vuxenmedverkan på biograf för att
            främja individuellt ansvarstagande.
          </note>
          <note>
            Jessica Polfjärd är kritisk till att den så kallade regeln om
            vuxenmedverkan på biograf inte gäller filmer med en 15-årsgräns.
            Regeln innebär att barn som inte fyllt 7 år får gå på film med
            7-årsgräns i en myndig persons sällskap, det vill säga någon som
            har fyllt 18 år. På samma sätt får barn som fyllt 7 men inte 11
            år se en 11-årsfilm på bio tillsammans med en myndig person. Den
            högsta åldersgränsen 15 år omfattas däremot inte av ledsagarregeln
            utan är absolut.
          </note>
          <note>
            Den nuvarande lagstiftningen, lagen om granskning och kontroll
            av videogram, eller granskningslagen som den kallas, är från 1990.
            Det har skett en dramatisk förändring av den tekniska utvecklingen
            och medieutvecklingen sedan lagen trädde i kraft. Jessica Polfjärd
            nämner också detta. Förändringen inom medieområdet har i hög grad
            påverkat konsumtionen av rörliga bilder, inte minst barns och
            ungas medievanor och vardag. Samtidigt som nya möjligheter till
            kommunikation, kreativitet och eget skapande öppnas har också
            risken ökat för att barn och unga hamnar i situationer som kan
            vara olämpliga, skadliga och olagliga.
          </note>
          <note>
            Det centrala har därmed flyttat från att enbart handla om att
            skydda barn från skadligt medieinnehåll till att uppmärksamma
            riskerna med barns och ungas interaktiva medievanor. På grund
            av generationsskillnader och olikheter i medievanor är kunskapsbristen
            stor hos många vuxna om nya medier. Samtidigt sker barns mediekonsumtion
            på fritiden utan närvaro av vuxna.
          </note>
          <note>
            Flera aktörer, däribland Medierådet, det vill säga före detta
            Våldsskildringsrådet, är engagerade med en rad olika förebyggande
            insatser för att sprida information och öka kunskapen. Medierådets
            verksamhet är i första hand inriktad på att stärka barn och unga
            som mediekonsumenter och föräldrar i deras föräldraroll. En ökad
            kunskap och förståelse för barns och ungas mediesituation är en
            av grunderna för det individuella ansvaret.
          </note>
          <note>
            Den uppföljning som Jessica Polfjärd refererar till är Rapport
            om erfarenheter av regeln om vuxenmedverkan på biograf, som lämnades
            av Medierådet 2002. Som underlag till rapporten gjordes en intervjuundersökning
            som riktade sig till föräldrar. Det visade sig att majoriteten
            av föräldrarna som ingick i undersökningen ville ha kvar nuvarande
            regler. Föräldrarna ville alltså inte att barn som fyllt 11 år
            skulle få se filmer med 15-årsgräns på bio om de var i sällskap
            med en myndig person, det vill säga någon som fyllt 18 år. Eftersom
            det är föräldrarna som har det yttersta ansvaret att förmedla
            värderingar och normer till sina barn och ungdomar tycker jag,
            till skillnad från Jessica Polfjärd, att det inte går att bortse
            från att flertalet föräldrar ville ha kvar en absolut åldersgräns
            på bio.
          </note>
          <note>
            Mot denna bakgrund anser jag att det pågår ett arbete för att
            främja det individuella ansvaret för barns och ungas mediesituation.
            Vad gäller den nuvarande lagstiftningen för offentlig visning
            av film uppmärksammade regeringen i budgetpropositionen för 2008
            att det finns behov av att analysera lagstiftningen utifrån bland
            annat den tekniska utvecklingen. Jag avser därför att tillsammans
            med mina regeringskolleger noga följa utvecklingen.
          </note>
          <note type="speaker">
            Anf. 23 JESSICA POLFJÄRD (m):
          </note>
          <note>
            Herr talman! Jag börjar med att tacka statsrådet för svaret på
            min interpellation. Det gläder mig att ni har uppmärksammat detta
            och också sett att lagstiftningen i dag kanske är lite föråldrad
            med tanke på takten i den tekniska utvecklingen. Den lagstiftning
            som vi diskuterar här är till och med myndig, det vill säga att
            den är från 1990 och 18 år gammal, och mycket har hänt sedan dess.
          </note>
          <note>
            Jag är glad över att regeringen väljer att följa frågan och titta
            på lämpliga lösningar. Man kommer kanske fram till ett förslag
            som är bra och kan ta ett helhetsgrepp på hela lagstiftningen
            samtidigt.
          </note>
          <note>
            Naturligtvis hade jag hoppats att kulturministern med lätta steg
            skulle springa tillbaka till departementet och försöka ordna till
            detta så snabbt det bara gick. Men jag kan ge mig till tåls om
            det blir ett bättre resultat.
          </note>
          <note>
            Anledningen till interpellationen är att medföljarregeln inte
            gäller 15-årsgränsen utan att 15-årsgränsen är absolut, det vill
            säga att man måste ha fyllt 15 år för att kunna se en sådan film
            oavsett om föräldern i fråga är med eller inte.
          </note>
          <note>
            Jag kan tycka att det skulle finnas ett större mått av utrymme
            för föräldrarna att själva kunna bedöma huruvida en 14 ½-åring
            är mogen att se en James Bond-film eller inte. Detta utrymme finns
            inte i dag. Jag tycker att man skulle kunna ha en rekommendation
            och använda den regel som gäller 7- och 11-årsgränserna, det vill
            säga att en myndig person medföljer och på så sätt garanterar
            att barnet i fråga klarar av detta.
          </note>
          <note>
            Det är naturligtvis så att många filmer kan kräva förklaringar
            och att man samtalar om det som man har sett. Jag vill själv aktivt
            främja att mina barn tittar på till exempel nyheter. Men ibland
            är verkligheten påtaglig, brutal och otäck, vilket gör att man
            som förälder får be barnen titta bort eller till och med gå ut
            ur rummet.
          </note>
          <note>
            Det är väl så man vill att föräldrar ska kunna göra, alltså att
            de själva gör bedömning och själva kan avgöra barnets mognad för
            att ta till sig viss kultur eller medier.
          </note>
          <note>
            Tidigare i debatten har föräldranärvaron diskuterats. Det är
            väl så att vi som föräldrar inte alltid är närvarande när barnet
            konsumerar video. På Internet finns det ju ingen åldersgräns,
            utan allting är tillgängligt det gäller då från film, klipp och
            det skrivna ordet så visst är föräldraansvaret stort också i det
            avseendet.
          </note>
          <note>
            Jag tänkte också ta upp frågan om den utredning som kulturministern
            hänvisar till och där man säger att det bland föräldrar finns
            en positiv syn på att bibehålla 15-årsgränsen och att den ska
            vara absolut. Man har gjort en undersökning bland föräldrar som
            har barn i lägre åldrar, fyratio år.
          </note>
          <note>
            Om man återigen skulle fråga de här föräldrarna, vilkas barn
            i dag är sex år äldre än de var när undersökningen gjordes, skulle
            utfallet, tror jag, kunna bli ett annat. Här skulle jag vilja
            göra ett medskick, kulturministern! Kanske kunde man göra en utredning
            där barnens ålder är mer adekvat i förhållande till den fråga
            som ställs.
          </note>
          <note type="speaker">
            Anf. 24 Kulturminister LENA ADELSOHN LILJEROTH (m):
          </note>
          <note>
            Herr talman! Jag tror att Jessica Polfjärd och jag är rätt överens
            om att det här är ganska knepiga frågor. Många gånger blir det
            rätt bisarra situationer i vardagen, till exempel det som Jessica
            Polfjärd nämnde om med en, låt säga, 14 ½-åring som inte kan följa
            med sina föräldrar och se en film med 15-årsgräns en film som
            kanske efter ett par månader kan visas på dvd. Det är möjligt
            att attityderna här förändras över tid.
          </note>
          <note>
            Samtidigt är det här, som sagt, svåra frågor men kanske inte
            just när det gäller principerna för offentliga visningar. Vi vet
            ju alla att det här är tillgängligt. Väldigt mycket våld är tillgängligt
            via andra medier detta sagt utan att jag för den skull ska ägna
            mig åt någon form av moralpanik, för det är inte min mening.
          </note>
          <note>
            Genom andra undersökningar vet vi också att barn, kanske framför
            allt mindre barn men även större barn, tar mer illa vid sig av
            det som är verkligt våld. De flesta kan faktiskt skilja på verkligt
            och fiktivt våld. En del kan inte det. Det är också därför som
            vi har Granskningsnämndens tuffa bestämmelser om vad som får visas
            på prime time .
          </note>
          <note>
            För att försöka dela upp det här så har vi till exempel censuren
            för vuxna som Statens biografbyrå har med i sina regler trots
            att det inte har klippts i en film på, tror jag, närmare 13 år
            och kanske mer än så. Det är inte någon nyhet att det parti som
            både Jessica Polfjärd och jag tillhör, Moderaterna, länge har
            talat för att den här regeln borde göras om och att Statens biografbyrå
            möjligen borde få helt andra uppgifter.
          </note>
          <note>
            Medierådet har, som jag ser det, en viktig funktion inte minst
            därför att de har en levande dialog med branschen när det handlar
            om dataspel. Man följer Internet och har en pågående dialog med
            unga som är aktiva på Internet, vilket inte är minst viktigt för
            att förstå vad som händer.
          </note>
          <note>
            Sverige är ordförande i Nordiska ministerrådet under det här
            året. Vi kommer att ha en konferens i höst i november vill jag
            minnas om barns och ungas medievanor, för frågan är viktig inte
            bara här i Sverige utan i hela Norden och i hela Europa.
          </note>
          <note>
            Balansgången är svår här. Jag hoppas att man får till stånd en
            utredning som ser över granskningslagen, för det här får naturligtvis
            uppdateras. Inte desto mindre finns det väl skrivet i FN:s barnkonvention,
            som Sverige har skrivit under, att barn inte bara har rätt till
            information och kunskap utan också har rätt till skydd från skadligt
            medieinnehåll.
          </note>
          <note type="speaker">
            Anf. 25 JESSICA POLFJÄRD (m):
          </note>
          <note>
            Herr talman! Tack, Lena, för det senaste svaret! Också jag tror
            att vi i grund och botten är ganska samsynta i frågan.
          </note>
          <note>
            Jag flyttar nu fokus från föräldrar och barn, för man har sett
            att detta också blir lite av en arbetsmiljöfråga för dem som ytterst
            ska göra bedömningen i det här fallet de vaktmästare som arbetar
            på biograferna. Flera gånger i veckan konfronteras de med arga
            föräldrar som inte tillåts se en film tillsammans med sina barn.
            Det här ger upphov till en kanske lite godtycklig tillämpning
            av lagen rent praktiskt. Det är svårt att bedöma ett barns ålder
            när medföljande föräldrar går i god för att barnet har fyllt 15
            år och barnet självt kanske inte alltid kan uppge det korrekta
            födelsenumret. Också här hamnar man i en svår situation. Det upplevs
            som väldigt jobbigt och ansträngande i ett arbetsmiljöperspektiv.
          </note>
          <note>
            En aspekt som jag tycker att man kan ta med sig när det gäller
            tillämpningen handlar alltså om hur man ytterst ska kunna bevisa
            och gå i god för att barn är så gamla som de är. Det finns ingen
            anledning att uppmana sina barn att ljuga om sin ålder. Det är
            alltså en annan del som jag skulle vilja ha med här.
          </note>
          <note>
            Jag tycker att kulturministern har en väldigt verklighetsförankrad
            syn på hur mediekonsumtionen i dag ser ut bland unga. Jag tror
            inte att lagstiftningen hinner med. Hela tiden är vi snäppet efter
            därför att det går så väldigt fort.
          </note>
          <note>
            Jag hoppas att kulturministern tar med sig mina synpunkter, framför
            allt när det gäller utredningen och att man tittar på detta med
            att fråga den åldersgrupp som ligger närmast 15-årsåldern och
            föräldrarna till dessa unga om hur de ser på detta just för att
            inte få en skev bild. Det är alltid lättare att tycka till och
            att stifta lagar som berör andra, inte en själv.
          </note>
          <note type="speaker">
            Anf. 26 Kulturminister LENA ADELSOHN LILJEROTH (m):
          </note>
          <note>
            Herr talman! Jag håller nog med om att det absolut finns skäl
            att se över den här lagen. Det hoppas jag att vi också ska kunna
            göra med start någon gång under år 2008, precis som aviserats
            i budgetpropositionen.
          </note>
          <note>
            Det är viktigt att vi diskuterar barns och ungas medievanor.
            Lika viktigt är det att vi ser till att också vuxna förstår vad
            som händer inte minst på Internet. Därför får man väl säga att
            det är positivt att föräldrar vill följa med sina barn på bio.
            Det var också en av intentionerna när nuvarande åldersgränser
            fastställdes och man luckrade upp, till sjuelva-årsgränsen.
          </note>
          <note>
            Samtidigt tror jag att det trots allt finns ett väldigt starkt
            stöd hos föräldrar och att föräldrar behöver support kanske för
            att ibland stå emot när det är ett väldigt hårt tryck. Många gånger
            är det också ett tryck ungdomar emellan när det gäller att se
            sådant som är riktigt riktigt läskigt kanske inte precis det som
            visas offentligt på bio men mycket av det som i dag finns på Internet.
            Jag har själv fått ta del av sådana här filmer som är mer än skrämmande.
            Man förstår inte riktigt hur någon över huvud taget kan sätta
            ihop någonting sådant. Ibland kombineras grov våldsporr med rena
            avrättningar. Dessutom är det hela lättåtkomligt.
          </note>
          <note>
            Jessica Polfjärd talar också om detta som en arbetsmiljöfråga.
            Ja, det kan säkert vara så. Så är det säkert också i många andra
            sammanhang där det finns strikta gränser, inte minst på Systembolaget.
            En del blir kanske irriterade över att de har rätt att köpa ut
            men kanske inte alltid har legitimationen med sig. Det kan också
            gälla krogköer. Sådant här får man kanske inte precis ta hänsyn
            till men räkna med alltid finns när det handlar om åldersgränser.
          </note>
          <note>
            Jag tycker ändå att skyddet för barnet väger tyngre än de eventuella
            irritationer som kan uppstå. Trots allt är de filmer som i dag
            visas på bio med åldersgränser i de allra flesta fall tillgängliga
            på dvd redan efter ett par månader. Och skulle det inte gå för
            en 14 ½-åring att få se en efterlängtad film tillsammans med sina
            föräldrar därför att det finns en 15-årsgräns kommer den möjligheten
            i de allra flesta fall att finnas ett par månader senare.
          </note>
          <note>
            I övrigt kan jag konstatera att vi är rätt överens om att här
            är det i flera fall en föråldrad lagstiftning.
          </note>
          <note type="speaker">
            Anf. 27 JESSICA POLFJÄRD (m):
          </note>
          <note>
            Herr talman! Jag glömde en infallsvinkel tidigare, och det är
            att producenterna också har ett ansvar som man ofta kan tillämpa.
            Senast hörde jag angående filmen Arn att man själv valde att ta
            bort en sekvens för att den skulle kunna kvalificera för en lägre
            åldersgräns på bio.
          </note>
          <note>
            På Systembolaget finns det ändå en åldersgräns på 20. Myndighetsåldern
            infaller vid 18. Då är man myndig, och föräldrarna kan inte ta
            en i hampan, gå till Systembolaget och lämna det som intäkt för
            att ungdomar får köpa, utan där är det på eget ansvar. Man är
            en myndig vuxen person.
          </note>
          <note>
            Du tar upp att man kan se film på dvd några månader efter det
            att den har kommit upp på bio. Att det finns en möjlighet att
            konsumera den ändå gör det ganska tandlöst med en åldersgräns.
            Det är de facto samma innehåll. Det är inte så att de versioner
            som kommer på dvd på något sätt är mer tillämpade för en lägre
            åldersgräns. Kärnan i det hela är att det finns en möjlighet att
            ta del av filmen oavsett ålder.
          </note>
          <note>
            Man diskuterar bions utveckling och överlevnad. Det är något
            speciellt att gå på bio i jämförelse med att titta på filmen på
            datorn hemma.
          </note>
          <note type="speaker">
            Anf. 28 Kulturminister LENA ADELSOHN LILJEROTH (m):
          </note>
          <note>
            Herr talman! Arbetsmiljöfråga ja, det kan man diskutera. Men
            som sagt väger skyddet för barn och unga tungt.
          </note>
          <note>
            Visst finns det märkligheter i lagstiftningen. Jag själv när
            jag satt i opposition förra mandatperioden väckte en motion när
            det gäller barnvagnsbio, en annan absurditet i sammanhanget. Föräldrar
            som gärna vill ta med sig sin lilla telning på bio får inte göra
            det såvida filmen inte är barntillåten. Trots att barnet sover
            kan föräldern inte få se en film med 7-årsgräns även om allt annat
            är anpassat för det lilla barnet med mindre ljus, dämpat ljud
            och möjligheter för både amning och blöjbyte.
          </note>
          <note>
            Det finns goda skäl att se över den här lagstiftningen.
          </note>
          <note>
            Överläggningen var härmed avslutad.
          </note>
          <note>
            8 § Anmälan om inkomna uppteckningar från EU-nämndssammanträde
          </note>
          <note>
            Talmannen anmälde att uppteckningar från EU-nämndens sammanträde
            fredagen den 4 april inkommit.
          </note>
          <note>
            9 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            KOM(2008)54
          </note>
          <note>
            KOM(2008)130
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 april
          </note>
          <note>
            Åsa Lindestam
          </note>
          <note>
            Lena Olsson
          </note>
          <note>
            Luciano Astudillo
          </note>
          <note>
            Peter Hultqvist
          </note>
          <note>
            Luciano Astudillo
          </note>
          <note>
            Peter Hultqvist
          </note>
          <note>
            Luciano Astudillo
          </note>
          <note>
            den 28 april
          </note>
          <note>
            Carina Adolfsson Elgestam
          </note>
          <note>
            Luciano Astudillo
          </note>
          <note>
            Peter Hultqvist
          </note>
          <note>
            den 29 april
          </note>
          <note>
            Hillevi Larsson
          </note>
          <note>
            Maria Kornevik Jakobsson
          </note>
          <note>
            den 30 april
          </note>
          <note>
            Yvonne Andersson
          </note>
          <note>
            Yvonne Andersson
          </note>
          <note>
            den 2 maj
          </note>
          <note>
            Raimo Pärssinen
          </note>
          <note>
            Jacob Johnson
          </note>
          <note>
            den 5 maj
          </note>
          <note>
            Staffan Danielsson
          </note>
          <note>
            Anne-Marie Pålsson
          </note>
          <note>
            Interpellationerna 2007/08:628643 redovisas i bilaga som fogats
            till riksdagens snabbprotokoll tisdagen den 6 maj.
          </note>
          <note>
            Interpellationerna 2007/08:644 och 645 redovisas i bilaga som
            fogats till riksdagens snabbprotokoll tisdagen den 13 maj.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 april
          </note>
          <note>
            Jan-Olof Larsson
          </note>
          <note>
            Egon Frid
          </note>
          <note>
            Mats Sander
          </note>
          <note>
            Allan Widman
          </note>
          <note>
            den 2 maj
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 6 maj.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 29 april
          </note>
          <note>
            Hans Olsson
          </note>
          <note>
            Matilda Ernkrans
          </note>
          <note>
            Lennart Axelsson
          </note>
          <note>
            den 30 april
          </note>
          <note>
            Maria Lundqvist-Brömster
          </note>
          <note>
            Mikael Johansson
          </note>
          <note>
            Gunilla Carlsson
          </note>
          <note>
            Eva Johnsson
          </note>
          <note>
            Eva Sonidsson
          </note>
          <note>
            Birgitta Ohlsson
          </note>
          <note>
            Désirée Pethrus Engström
          </note>
          <note>
            Laila Bjurling
          </note>
          <note>
            Ann-Christin Ahlberg
          </note>
          <note>
            Raimo Pärssinen
          </note>
          <note>
            Mats Gerdau
          </note>
          <note>
            Inger Jarl Beck
          </note>
          <note>
            Anneli Särnblad
          </note>
          <note>
            Fredrik Lundh
          </note>
          <note>
            Thomas Strand
          </note>
          <note>
            Christin Hagberg
          </note>
          <note>
            Cecilia Wikström
          </note>
          <note>
            Tobias Krantz
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 6 maj.
          </note>
          <note>
            15 § Kammaren åtskildes kl. 13.22.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
