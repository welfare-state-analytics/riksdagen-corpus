<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--70</head>
          <docDate when="2008-02-22">2008-02-22</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-f9c8b8847d5b2b5a-0" who="unknown">
            <seg>
              2007/08:70
            </seg>
          </u>
          <note>
            Fredagen den 22 februari
          </note>
          <note>
            Kl. 09:00 - 11:45
          </note>
          <note>
            1 § Ny riksdagsledamot
          </note>
          <note>
            Upplästes och lades till handlingarna följande från Valprövningsnämnden
            inkomna
          </note>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Eliza Roszkowska (m), utsetts till ny ledamot av riksdagen
            fr.o.m. den 1 mars 2008 sedan Catharina Elmsäter-Svärd (m) avsagt
            sig uppdraget.
          </note>
          <note>
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note>
            Nina Pripp
          </note>
          <note>
            /Kerstin Siverby
          </note>
          <note>
            2 § Anmälan om ny ersättare för statsråd
          </note>
          <note>
            Andre vice talmannen anmälde att Göran Thingwall (m) skulle tjänstgöra
            som ersättare för statsrådet Ewa Björling (m) från och med den
            1 mars och tills vidare.
          </note>
          <note>
            3 § Anmälan om ny ersättare
          </note>
          <note>
            Andre vice talmannen anmälde att Malin Löfsjögård (m) skulle
            tjänstgöra som ersättare för Mikael Sandström (m) under tiden
            den 1 mars18 september.
          </note>
          <note>
            4 § Anmälan om val av vice ordförande i näringsutskottet
          </note>
          <note>
            Andre vice talmannen meddelade att Tomas Eneroth (s) valts till
            vice ordförande i näringsutskottet från och med den 19 februari.
          </note>
          <note>
            5 § Meddelande om ändring i kammarens sammanträdesplan
          </note>
          <note>
            Andre vice talmannen meddelade att bordläggningsplenum måndagen
            den 3 mars skulle senareläggas till kl. 17.00 .
          </note>
          <note>
            Meddelandet hade delats ut till riksdagens ledamöter.
          </note>
          <note>
            6 § Meddelande om statistiska uppgifter för riksdagsarbetet hösten
            2007
          </note>
          <note>
            Andre vice talmannen meddelade att statistiska uppgifter för
            riksdagsarbetet hösten 2007 delats ut till riksdagens ledamöter.
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:398
          </note>
          <note>
            Interpellation 2007/08:398 Turism
          </note>
          <note>
            Interpellationen kommer att besvaras tisdagen den 11 mars 2008.
          </note>
          <u xml:id="i-f9c8b8847d5b2b5a-1" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Fredrik Ahlén
          </note>
          <note>
            Interpellation 2007/08:405
          </note>
          <note>
            Interpellation 2007/08:405 Arbetsmarknadsutbildning och fler
            jobb
          </note>
          <note>
            Interpellationen kommer att besvaras fredagen den 14 mars 2008.
          </note>
          <u xml:id="i-f9c8b8847d5b2b5a-2" who="unknown">
            <seg>
              Skälet till dröjsmålet är tjänsteresa.
            </seg>
          </u>
          <note>
            Karin Renman
          </note>
          <note>
            Interpellation 2007/08:416
          </note>
          <note>
            Interpellation 2007/08:416 Flygets miljöansvar
          </note>
          <u xml:id="i-f9c8b8847d5b2b5a-3" who="unknown">
            <seg>
              Interpellationen kommer att besvaras tisdagen den 25 mars 2008.
              Miljöministern har inte möjlighet att besvara interpellationen
              inom anvisad tid på grund av redan inbokade engagemang.
            </seg>
          </u>
          <note>
            Lena Ingvarsson
          </note>
          <note>
            8 § Svar på interpellation 2007/08:386 om åtgärder mot ökningen
            av antalet hivsmittade
          </note>
          <note type="speaker">
            Anf. 1 Statsrådet MARIA LARSSON (kd):
          </note>
          <u xml:id="i-f9c8b8847d5b2b5a-4" next="i-f9c8b8847d5b2b5a-11" who="Q447542">
            <seg>
              Fru talman! Ulf Holm har frågat mig
            </seg>
          </u>
          <u xml:id="i-f9c8b8847d5b2b5a-5" prev="i-f9c8b8847d5b2b5a-4" who="Q447542">
            <seg>
              En ökning av hivsmitta mellan män som har sex med män sågs redan
              2006 i många nordeuropeiska länder, men Sverige var då relativt
              förskonat. Ökningen av klamydia, som indikerar att oskyddat sex
              har ökat, gör att vi naturligtvis är rädda att smittan ska spridas
              ytterligare.
            </seg>
          </u>
          <u xml:id="i-f9c8b8847d5b2b5a-6" prev="i-f9c8b8847d5b2b5a-4" who="Q447542">
            <seg>
              En nationell strategi mot hiv/aids och vissa andra smittsamma
              sjukdomar beslutades av riksdagen våren 2006. Den nationella strategin
              lägger grunden för ett förnyat förebyggande arbete mot hiv och
              andra sexuellt överförbara infektioner och föreslår ett antal
              strategiska satsningar. I propositionen understryks också behovet
              av att förnya arbetet och att den tidigare stabila utvecklingen
              kan komma att ändras.
            </seg>
          </u>
          <note>
            I statsbudgeten avsätts i år ca 145 miljoner kronor för preventiva
            åtgärder mot hivinfektioner och andra sexuellt överförda infektioner.
            Av detta anslag går ca 21 miljoner till nationella ideella organisationer.
            Vidare går 95 miljoner till landsting och storstadskommuner. Bidrag
            lämnas också till andra projekt och FoU-satsningar vid till exempel
            universitet och högskolor efter prövning av Socialstyrelsen.
          </note>
          <u xml:id="i-f9c8b8847d5b2b5a-7" prev="i-f9c8b8847d5b2b5a-4" who="Q447542">
            <seg>
              En speciell överenskommelse görs varje år mellan Socialdepartementet
              och Sveriges Kommuner och Landsting, SKL, rörande inriktningen
              på de medel som går till landsting och storstadskommuner. Vi har
              valt att bland annat fokusera på insatser för att minska förekomsten
              av oskyddat sex, för att förebygga sexuellt överförbara sjukdomar
              samt oönskade graviditeter. Satsningarna kommer att följas upp
              av Socialstyrelsen i samverkan med SKL.
            </seg>
          </u>
          <u xml:id="i-f9c8b8847d5b2b5a-8" prev="i-f9c8b8847d5b2b5a-4" who="Q447542">
            <seg>
              Det tillskjuts redan i dag mycket pengar för hivprevention. Det
              centrala nu är att vi får till stånd ett bra lokalt arbete som
              i synnerhet fokuserar på metoder och strukturer som varar över
              tid i syfte att skapa kontakter och bedriva förebyggande arbete
              i skolor och på ungdomsmottagningar. Därför är de pengar som fördelas
              i samarbete med SKL så viktiga och centrala, för att vi ska ha
              ett bra förebyggande arbete. Det råd som vi har inrättat ska stå
              för samordningen och ha kontakt både med myndigheterna och med
              det civila samhället.
            </seg>
          </u>
          <u xml:id="i-f9c8b8847d5b2b5a-9" prev="i-f9c8b8847d5b2b5a-4" who="Q447542">
            <seg>
              Socialstyrelsen har under 2007 tagit fram ett kunskapsunderlag
              som sammanfattar den samlade internationella forskningen om effektiva
              metoder i preventionsarbetet för gruppen män som har sex med män.
              Resultaten från denna rapport kommer att presenteras vid sju seminarier
              runt om i landet under 2008. Detta sker tillsammans med ytterligare
              en rapport som på likartat sätt sammanfattar effektiva metoder
              för förebyggande arbete med sexuell hälsa bland unga. Seminarierna
              sker i samverkan med kontaktpersoner inom landsting och storstadskommuner.
              Syftet är att förbättra och utveckla kvaliteten på det lokala
              förebyggande arbetet.
            </seg>
          </u>
          <u xml:id="i-f9c8b8847d5b2b5a-10" prev="i-f9c8b8847d5b2b5a-4" who="Q447542">
            <seg>
              Regeringen har också gett Socialstyrelsen i uppdrag att ta fram
              ett underlag för riktade insatser till ungdomar och unga vuxna
              inom området sexuellt överförbara sjukdomar inklusive sex- och
              samlevnadsinformation. Socialstyrelsen kommer också inom ramen
              för sitt uppdrag att bland annat utveckla en handbok för att förbättra
              kvaliteten på arbetet vid landets ungdomsmottagningar.
            </seg>
          </u>
          <u xml:id="i-f9c8b8847d5b2b5a-11" prev="i-f9c8b8847d5b2b5a-4" who="Q447542">
            <seg>
              Socialstyrelsen har även påbörjat arbetet med att ta fram en
              handlingsplan mot klamydia. Handlingsplanen omfattar insatser
              inom tre områden: hälso- och sjukvården, utbildningssektorn och
              skolan samt en kommunikationsstrategi för att nå ut till unga
              vuxna. Handlingsplanen kommer att ha indikatorer som möjliggör
              systematisk uppföljning och utvärdering av insatserna.
            </seg>
          </u>
          <note type="speaker">
            Anf. 2 ULF HOLM (mp):
          </note>
          <u xml:id="i-f9c8b8847d5b2b5a-12" next="i-f9c8b8847d5b2b5a-20" who="Q520956">
            <seg>
              Fru talman! Jag vill tacka statsrådet för svaret på interpellationen
              i ett dagsaktuellt ärende. Det kom nya rapporter i dag om att
              Smittskyddsinstitutet hade underskattat siffrorna. Tyvärr är det
              mycket högre procentsiffror än de som presenterades preliminärt
              för ett tag sedan. Det inger väldigt stor oro för framtiden.
            </seg>
          </u>
          <u xml:id="i-f9c8b8847d5b2b5a-13" prev="i-f9c8b8847d5b2b5a-12" who="Q520956">
            <seg>
              Givetvis är den debatt vi såg när hiv och aids först kom till
              Sverige på 80-talet inte lika intensiv i dag. Det pratas alldeles
              för lite om hiv och aids. Samtidigt har vi sett genombrott när
              det gäller mediciner, vilket, tror jag, har lett till att många
              tror att det inte är några problem längre. Det finns bromsmediciner.
            </seg>
          </u>
          <u xml:id="i-f9c8b8847d5b2b5a-14" prev="i-f9c8b8847d5b2b5a-12" who="Q520956">
            <seg>
              Det är givetvis helt fel. Bromsmedicinen bromsar upp sjukdomsförloppet,
              men man blir aldrig riktigt frisk. Att leva med hiv är inte att
              ha ett vanligt liv. Det ställer väldigt stora krav på personen
              i fråga, på omgivningen och på relationer. Man har också en skyldighet
              att informera om sin smitta i nära relationer. Det förändrar ens
              liv fullständigt.
            </seg>
          </u>
          <u xml:id="i-f9c8b8847d5b2b5a-15" prev="i-f9c8b8847d5b2b5a-12" who="Q520956">
            <seg>
              När jag då hör statsrådets svar blir jag bekymrad, därför att
              det enbart utgår från att man är rädd för att smittan ska spridas
              ytterligare. Men ökningen är redan här. Vi såg de första rapporterna
              2006. De kom från våra grannländer och andra länder. Sverige var
              då förskonat. Redan då borde man ha förstått att någonting var
              på gång.
            </seg>
          </u>
          <u xml:id="i-f9c8b8847d5b2b5a-16" prev="i-f9c8b8847d5b2b5a-12" who="Q520956">
            <seg>
              I andra sammanhang lever vi i en fruktansvärt globaliserad värld,
              inte minst med EU-medlemskapet. Men just hivfrågan skulle tydligen
              vara en nationell sak. Det kommer inte att drabba oss. Så är det
              inte. Det drabbar oss också. Redan då borde man ha tagit initiativen
              för det förebyggande arbetet. Men det gjordes inte.
            </seg>
          </u>
          <u xml:id="i-f9c8b8847d5b2b5a-17" prev="i-f9c8b8847d5b2b5a-12" who="Q520956">
            <seg>
              Regeringen har lagt fram flera budgetar, men det har legat på
              samma siffra hela tiden. Statsrådet säger att det är 145 miljoner.
              Jag tror att det är 142 500 000, men det kanske är en petitess.
              Det ligger på samma nivå, och dessutom är nivån densamma i den
              preliminära budgeten för 20092010. Där finns inte några ökningar
              av medel trots att man har fått veta att det är någonting på gång.
            </seg>
          </u>
          <u xml:id="i-f9c8b8847d5b2b5a-18" prev="i-f9c8b8847d5b2b5a-12" who="Q520956">
            <seg>
              Min andra fråga gällde om statsrådet avser att verka för mer
              pengar i statsbudgeten. Den får jag inte svar på här. Det verkar
              vara ett: Men det räcker väl. Uppenbarligen räcker det inte.
            </seg>
          </u>
          <u xml:id="i-f9c8b8847d5b2b5a-19" prev="i-f9c8b8847d5b2b5a-12" who="Q520956">
            <seg>
              Den nya regeringen har försinkat arbetet väldigt mycket. Det
              gäller framför allt det här nationella rådet. Jag har inte fått
              svar på frågan om när regeringen kommer att presentera en ny ordförande
              i rådet. Det rådet har fungerat sedan 2006. Det fanns en ordförande
              som avsattes av den nya regeringen. Man tillsatte en ny, och sedan
              blev den personen minister. Sedan hände ingenting och ingenting.
              Det är inte acceptabelt eftersom detta råd har en mycket viktig
              funktion. Ordföranden i ett råd brukar ha en mycket viktig funktion,
              men det hände ingenting.
            </seg>
          </u>
          <u xml:id="i-f9c8b8847d5b2b5a-20" prev="i-f9c8b8847d5b2b5a-12" who="Q520956">
            <seg>
              En och en halv timme efter det att jag fick svaret i förväg fick
              jag ett TT-meddelande om att regeringen plötsligt hade utsett
              en ordförande. Jag tror att han heter Gunnar Wettergren. Det är
              ett bra val. Jag har stort förtroende för den mannen. Jag tror
              att han är ett bra val, men regeringen har uppenbarligen försinkat
              hela det här arbetet med över ett år. Det kan man inte annat än
              beklaga.
            </seg>
          </u>
          <note type="speaker">
            Anf. 3 Statsrådet MARIA LARSSON (kd):
          </note>
          <u xml:id="i-f9c8b8847d5b2b5a-21" next="i-f9c8b8847d5b2b5a-26" who="Q447542">
            <seg>
              Fru talman! Det finns anledning till stor oro det uttrycker jag
              också i mitt svar över den ökning av smitta, både när det gäller
              klamydia och när det gäller hiv, som vi kan iaktta i vårt eget
              land och också i länder runt omkring oss. Det ger skäl för oro.
              Då är det oerhört viktigt att vi gör rätt saker. Det är också
              avsikten med att vi nu har inventerat det internationella läget
              när det gäller bra preventionsarbete.
            </seg>
          </u>
          <u xml:id="i-f9c8b8847d5b2b5a-22" prev="i-f9c8b8847d5b2b5a-21" who="Q447542">
            <seg>
              Jag tycker att det är en otroligt bra tajmning att just nu påbörjar
              Socialstyrelsen sju utbildningsseminarier runt om i landet för
              att sprida kunskap om bra preventionsmetoder när det gäller målgruppen
              män som har sex med män men också när det gäller ungas sexuella
              hälsa. Det är precis rätt tajmning. De här sju seminarierna för
              kunskapsspridande är naturligtvis inte bara till för dem som kommer
              att vara direkt berörda, utan den kunskapen ska sedan föras vidare.
            </seg>
          </u>
          <u xml:id="i-f9c8b8847d5b2b5a-23" prev="i-f9c8b8847d5b2b5a-21" who="Q447542">
            <seg>
              Att få till stånd ett bra arbete på det lokala och det regionala
              planet är avgörande för hur väl vi lyckas. Här finns det mer att
              göra. Jag skulle vilja säga att flera av de saker som nu är på
              gång kan innebära en verkligt stor skillnad. Det handlar om ett
              resultatinriktat arbete där vi kan ha indikatorer att följa upp.
              Den tidigare regeringen har inte sett till att vi har uppföljningsbara
              indikatorer där vi kan mäta kvaliteten på arbetet. Jag tror att
              det är mycket centralt för att se till att det fungerar väl överallt.
              Det här är visserligen ett storstadsproblem, men inte bara det.
              Problematiken finns i hela landet.
            </seg>
          </u>
          <u xml:id="i-f9c8b8847d5b2b5a-24" prev="i-f9c8b8847d5b2b5a-21" who="Q447542">
            <seg>
              Jag håller med Ulf Holm om den förändrade attityden och opinionsbildningen
              när det gäller hivfrågor. Vi hade en aktiv opinionsbildning om
              vikten av att skydda sig i sexuella relationer när hivsmittan
              diskuterades som mest under 1980-talet. Det har försvunnit. Jag
              tror också att det finns en väldigt stor tilltro till att bromsmediciner
              kan göra livet väldigt bra, för att inte säga nästan bota, vilket
              är en föreställning som jag ibland möter hos unga människor. Det
              är en stor fara. Här måste vi hjälpa till, och det måste vi göra
              genom kunskapsspridning. Vi måste tala om att bromsmediciner kan
              fungera mycket väl för en del individer, men många individer har
              svårt att hitta rätt bromsmedicin som verkligen ger en väl fungerande
              medicinering i vardagen. Det ger väldigt ändrade livsförutsättningar
              när det gäller relationer, när det gäller livet som helhet, när
              det gäller smittspridning vidare och när det gäller utlandsresor.
              Det får många implikationer på ett vanligt liv.
            </seg>
          </u>
          <u xml:id="i-f9c8b8847d5b2b5a-25" prev="i-f9c8b8847d5b2b5a-21" who="Q447542">
            <seg>
              Därför är det så centralt att vi i ljuset av den ökade klamydiasmittan
              inte får in en hivsmitta utan får i gång ett bra kampanjarbete
              om vikten av skyddat sex.
            </seg>
          </u>
          <u xml:id="i-f9c8b8847d5b2b5a-26" prev="i-f9c8b8847d5b2b5a-21" who="Q447542">
            <seg>
              Hivrådet ska samordna myndigheter och det civila samhället och
              se till att det här blir ett väloljat maskineri. Jag beklagar
              att vi inte har haft en ordförande där under hela den här tiden.
              Men Ulf Holm, som läser TT-meddelanden, har noterat att vi i går
              utnämnde en ny ordförande för rådet. Han heter Christer G. Wennerholm.
              Det var nästan rätt. Jag tror att det blir väldigt bra att vi
              får fart på arbetet igen. Jag beklagar att det här har tagit tid.
              Det är inte för att vi inte har arbetat med frågan. Vi har haft
              lite otur i frågan. Vi har haft personer framme för utnämning
              som sedan har dragit sig tillbaka i ett sent skede. Det har gjort
              att saken har fördröjts. Det beklagar jag, men nu har vi en person
              på plats. Det kommer att bli ett mycket effektivt och aktivt arbete
              framöver.
            </seg>
          </u>
          <note type="speaker">
            Anf. 4 ULF HOLM (mp):
          </note>
          <u xml:id="i-f9c8b8847d5b2b5a-27" next="i-f9c8b8847d5b2b5a-33" who="Q520956">
            <seg>
              Fru talman! Statsrådet säger att det är precis rätt tajmning
              att nu sätta i gång någonting. Jag skulle inte vilja säga så till
              de 178 personer som blev smittade förra året. Vi hade kunskapen.
              Vi hade fått kunskapen om att något var på gång. I det läget kan
              man inte passivt sitta vid sidan om och bråka om vem som ska vara
              ordförande. Ni kunde ha behållit den tidigare ordföranden, Ingrid
              Burman, som jag har förstått var villig att fortsätta. Varför
              kunde inte hon fortsätta? Nej, det är internt partipolitiskt käbbel
              på den borgerliga sidan som har försinkat det här arbetet. Hade
              man gett henne klartecken och hade man gett resurser hade vi kanske
              förhindra något, och varje liv är viktigt i den här frågan. Det
              går inte att säga att det är rätt tajmning nu. Det har gått för
              långt redan nu. Det måste man ha i åtanke.
            </seg>
          </u>
          <u xml:id="i-f9c8b8847d5b2b5a-28" prev="i-f9c8b8847d5b2b5a-27" who="Q520956">
            <seg>
              Statsrådet pratar mycket om seminarier och sådant, och det är
              jättebra med seminarier. Men en viktig punkt är missad där, och
              det är de frivilliga organisationerna. Om jag inte minns helt
              fel står det också i propositionen att samverkan ska ske med frivilliga
              organisationer i dessa frågor, men seminarierna riktar sig inte
              alls till dem. Jag tror att frivilliga organisationer som RFSL,
              RFSU, Noaks Ark och Hiv-Sverige har en mycket viktig uppgift i
              den här frågan för att man ska kunna nå ut till de målgrupper
              som är aktuella, nämligen män som har sex med män och unga.
            </seg>
          </u>
          <u xml:id="i-f9c8b8847d5b2b5a-29" prev="i-f9c8b8847d5b2b5a-27" who="Q520956">
            <seg>
              Det är sant att unga kanske slarvar mest med kondomanvändningen,
              men hivsmittan bryter ut i åldersgruppen 3039 år. De borde kanske
              komma ihåg diskussionen på 80-talet. Det är två olika målgrupper.
              Då kan till och med en lekman som jag räkna ut att då kanske man
              ska ha två målgrupper i en kampanj och att arbetet måste läggas
              upp på olika sätt. Det krävs olika informationer till olika målgrupper.
              Det behöver man inte vara expert på Socialstyrelsen och utreda
              i ett och ett halvt år för att se. Det kan man se ganska enkelt.
            </seg>
          </u>
          <u xml:id="i-f9c8b8847d5b2b5a-30" prev="i-f9c8b8847d5b2b5a-27" who="Q520956">
            <seg>
              Jag säger inte att det är fel med de här seminarierna, men var
              finns frivilligorganisationerna? Vilket stöd ger regeringen till
              dem så att de kan göra någonting?
            </seg>
          </u>
          <u xml:id="i-f9c8b8847d5b2b5a-31" prev="i-f9c8b8847d5b2b5a-27" who="Q520956">
            <seg>
              Lite vid sidan om kan jag tillägga att jag har stött på de här
              sommarkampanjerna som ibland haussas upp som det viktigaste vi
              har. Det är intressant att många tror att man bara har sex på
              sommaren. Jag skulle nog vilja säga att det förekommer även på
              hösten, vintern och våren, och det sker på olika ställen. Vi kan
              ha olika kunskaper i det ämnet kanske, men jag tror att man måste
              ha kampanjer året runt, på olika ställen och riktade till olika
              målgrupper. Det verkar man tyvärr ha missat ganska mycket.
            </seg>
          </u>
          <u xml:id="i-f9c8b8847d5b2b5a-32" prev="i-f9c8b8847d5b2b5a-27" who="Q520956">
            <seg>
              För att kunna göra sådana här kampanjer riktade mot lite olika
              målgrupper krävs också pengar. Det handlar om att fokusera dels
              på att ungdomar ska lära sig använda kondom, dels på att nå ut
              till gruppen män som har sex med män. Jag vidhåller fortfarande
              att siffrorna inte har ökat de senaste åren. De ligger på 142
              miljoner och har tydligen gjort så ganska länge. Vi hade en topp
              när det gäller bidragen i början av 2000-talet då jag tror att
              de sammanlagt var 240 miljoner. Sedan dess har de gått ned. Och
              det skedde även under den förra mandatperioden, så jag ska inte
              lasta statsrådet för den saken. Jag minns ingen hemställanspunkt
              från Kristdemokraterna om att öka på den punkten. Men vi behöver
              inte bråka om det.
            </seg>
          </u>
          <u xml:id="i-f9c8b8847d5b2b5a-33" prev="i-f9c8b8847d5b2b5a-27" who="Q520956">
            <seg>
              Men frågan är: Varför ökar man inte summorna nu? Eller kommer
              statsrådet att verka för att summan ska öka, med den kunskap som
              statsrådet nu har fått sedan ett och ett halvt år tillbaka? Det
              är egentligen den viktiga frågan här: Vilka åtgärder sätter statsrådet
              in nu när det gäller ekonomiska resurser för att man ska kunna
              påverka och för det preventiva arbetet?
            </seg>
          </u>
          <note type="speaker">
            Anf. 5 Statsrådet MARIA LARSSON (kd):
          </note>
          <u xml:id="i-f9c8b8847d5b2b5a-34" next="i-f9c8b8847d5b2b5a-41" who="Q447542">
            <seg>
              Fru talman! Jag tycker att det är en mängd grundlösa påståenden
              som Ulf Holm rabblar upp här som inte tar hänsyn till vikten av
              att använda sig av befintlig kunskap när man ska göra ett effektivt
              arbete. Ulf Holm tycker att det inte spelar någon roll att Socialstyrelsen
              har tagit fram aktuellt kunskapsläge när det gäller vad som är
              effektiva, bra och preventiva metoder i arbetet. Det tycker Ulf
              Holm är oviktigt. Att ha seminarier för att sprida den kunskapen
              vidare tycker han också är oviktigt.
            </seg>
          </u>
          <u xml:id="i-f9c8b8847d5b2b5a-35" prev="i-f9c8b8847d5b2b5a-34" who="Q447542">
            <seg>
              Jag är förvånad och förbluffad över bristen på förståelse för
              att vi måste ta till vara forskningen internationell kunskap och
              nationell kunskap om vilka insatser som är effektiva. Det är ju
              det som hela det här arbetet går ut på. Jag blir mycket förvånad
              över Ulf Holms raljanta sätt att framställa det på.
            </seg>
          </u>
          <u xml:id="i-f9c8b8847d5b2b5a-36" prev="i-f9c8b8847d5b2b5a-34" who="Q447542">
            <seg>
              Sedan är det väldigt många mer saker som måste göras och som
              är på gång, men det här tycker jag är en central och grundläggande
              sak inför det framtida arbetet.
            </seg>
          </u>
          <u xml:id="i-f9c8b8847d5b2b5a-37" prev="i-f9c8b8847d5b2b5a-34" who="Q447542">
            <seg>
              Avtalet med SKL innehåller ett stort mått av samarbete och även
              pengar till frivilligorganisationerna. 21 miljoner går ut till
              dem. Jag ser deras arbete som ett väldigt viktigt komplement som
              är väldigt centralt för att nå olika målgrupper. De kan också
              arbeta på ett annat sätt med örat mot marken för att identifiera
              nya trender och skruva om i arbetet så att det verkligen träffar
              rätt målgrupper. Jag ser alltså positivt på fortsatt samverkan
              och utveckling av samarbetet med frivilligorganisationerna.
            </seg>
          </u>
          <u xml:id="i-f9c8b8847d5b2b5a-38" prev="i-f9c8b8847d5b2b5a-34" who="Q447542">
            <seg>
              Kampanjverksamhet ska självklart pågå. Det görs också mycket
              kampanjer med statliga medel. Dock skulle jag vilja säga att det
              finns ganska stora skillnader i utvärderingarna av hur verksamma
              kampanjer är för att förändra beteenden. Det gick till exempel
              i somras bioreklam här i Stockholm. Det pågår hela tiden satsningar
              med olika typer av reklamkampanjer. Jag tycker att det är centralt
              att vi utvärderar varje kampanj för att se om den har varit effektiv
              och om den har påverkat beteendet, för det är det som är avsikten
              med kampanjen. Sedan kan det också vara ett trevligt illustrativt
              inslag, men det viktiga är ju frågan: Förändrar den människors
              beteende?
            </seg>
          </u>
          <u xml:id="i-f9c8b8847d5b2b5a-39" prev="i-f9c8b8847d5b2b5a-34" who="Q447542">
            <seg>
              Väldigt mycket av forskningen visar att det som är centralt för
              att förändra beteendet är ofta att man sitter ensam och talar
              med en annan person som fungerar som rådgivare eller i grupp.
              Det är alltså på ungdomsmottagningarna, i skolorna och genom att
              mobilisera föräldrar att våga prata med sina ungdomar om sex och
              samlevnad som jag tror att den största möjligheten till förändring
              ligger på ungdomssidan. Frivilligorganisationerna har också en
              möjlighet att nå andra målgrupper.
            </seg>
          </u>
          <u xml:id="i-f9c8b8847d5b2b5a-40" prev="i-f9c8b8847d5b2b5a-34" who="Q447542">
            <seg>
              Det är så centralt att vi gör rätt saker. Vi kan använda hur
              mycket pengar som helst på att göra fel saker och inte få någon
              effekt alls. Jag kan tycka att det är synd att det här arbetet
              inte har gjorts tidigare: att strukturera upp det, att ta till
              vara aktuell forskning och omvandla den kunskapen så att den blir
              verksam ute på de lokala och regionala fälten. Det har inte gjorts,
              och det är Ulf Holm medskyldig till eftersom hans parti har varit
              ett samarbetsparti till regeringen.
            </seg>
          </u>
          <u xml:id="i-f9c8b8847d5b2b5a-41" prev="i-f9c8b8847d5b2b5a-34" who="Q447542">
            <seg>
              Jag kan inte heller se att Ulf Holm har pekat på vilka insatser
              som ytterligare skulle behövas. Jag kan inte se det i era motioner
              i någon större utsträckning. Jag kan inte heller se att ni har
              någon större anslagsöking på det här området. Det finns alltså
              en hel del svar som Ulf Holm borde ge som inte har blivit givna
              i den här debatten än.
            </seg>
          </u>
          <note type="speaker">
            Anf. 6 ULF HOLM (mp):
          </note>
          <u xml:id="i-f9c8b8847d5b2b5a-42" next="i-f9c8b8847d5b2b5a-47" who="Q520956">
            <seg>
              Fru talman! Jag skulle gärna vilja vara i den situationen att
              jag var minister och att mitt svar om jag kunde ge mer pengar
              eller inte skulle spela stor roll. Men jag är i den situationen
              att jag är i opposition, och jag kan inte påverka lika mycket
              som statsrådet. Men att säga att jag har sagt att det är oviktigt
              med seminarier, oviktigt med forskningsresultat och oviktigt med
              utvärderingar är totalt fel.
            </seg>
          </u>
          <u xml:id="i-f9c8b8847d5b2b5a-43" prev="i-f9c8b8847d5b2b5a-42" who="Q520956">
            <seg>
              Jag sade: Var är frivilligorganisationerna på de här seminarierna
              där rapporter ska presenteras? Var finns detta i statsrådets svar?
              Det finns inte skrivet klart och tydligt, och det är inte så enligt
              den information jag har fått heller. Det är helt koncentrerat
              på Myndighets-Sverige, och jag tror inte att det är helt lyckat
              att man ska köra sitt eget race. Det måste bli mer samverkan för
              att man tillsammans ska kunna nå de målgrupper som är så viktiga
              att nå.
            </seg>
          </u>
          <u xml:id="i-f9c8b8847d5b2b5a-44" prev="i-f9c8b8847d5b2b5a-42" who="Q520956">
            <seg>
              Med den erfarenheten att det faktiskt har gått ett och ett halvt
              år sedan de första rapporterna borde någonting mer vara på gång.
              Jag får fortfarande inget svar på om mer pengar kommer att avsättas
              fortfarande ingenting. Och det är klart: Ska man göra mer riktade
              insatser och man ska ha större ambitioner i det förebyggande arbetet
              mot hiv, ja, då kommer det att kosta lite.
            </seg>
          </u>
          <u xml:id="i-f9c8b8847d5b2b5a-45" prev="i-f9c8b8847d5b2b5a-42" who="Q520956">
            <seg>
              Statsrådet sitter faktiskt i en regering som sänker skatten med
              åtskilliga miljarder kronor. Man kanske skulle stoppa några av
              sänkningarna och avsätta ytterligare några miljoner till hivprevention
              för att förhindra att fler människor drabbas av hiv, för att rädda
              deras liv och för att se till att de som har hiv blir bättre.
              Man kan göra en omprioritering. Man kan erkänna att det skulle
              behöva göras. Men jag hör inte en gnutta av det från statsrådet.
            </seg>
          </u>
          <u xml:id="i-f9c8b8847d5b2b5a-46" prev="i-f9c8b8847d5b2b5a-42" who="Q520956">
            <seg>
              Jag har också frågat: Vilka är de nya arbeten som statsrådet
              funderar på behöver göras? Men jag hänvisas hela tiden till seminarier
              som är bestämda sedan ganska länge tillbaka.
            </seg>
          </u>
          <u xml:id="i-f9c8b8847d5b2b5a-47" prev="i-f9c8b8847d5b2b5a-42" who="Q520956">
            <seg>
              Jag hoppas i alla fall att statsrådet efter den här interpellationen
              kommer att bjuda in frivilligorganisationerna och se till att
              de är med på banan ordentligt i det här viktiga arbetet.
            </seg>
          </u>
          <note type="speaker">
            Anf. 7 Statsrådet MARIA LARSSON (kd):
          </note>
          <u xml:id="i-f9c8b8847d5b2b5a-48" next="i-f9c8b8847d5b2b5a-53" who="Q447542">
            <seg>
              Fru talman! Tack så mycket för den interpellation du ställt,
              Ulf Holm! Jag tror att det är viktigt att vi talar om de här sakerna.
              Det här är också en debatt som förhoppningsvis når någonstans
              utanför de här väggarna, och vi behöver ett mer aktivt och i högre
              grad opinionsbildande samtal om vikten av att vi förhindrar att
              hivsmitta och klamydiasmitta sprids i den omfattning som vi har
              sett det senaste året, vilket oroar mig, men också inför framtiden.
            </seg>
          </u>
          <u xml:id="i-f9c8b8847d5b2b5a-49" prev="i-f9c8b8847d5b2b5a-48" who="Q447542">
            <seg>
              Därför är det så centralt att vi gör saker och att vi gör rätt
              saker, och det är precis det jag försöker göra, nämligen att försöka
              använda de budgetmedel vi har på ett bra sätt.
            </seg>
          </u>
          <u xml:id="i-f9c8b8847d5b2b5a-50" prev="i-f9c8b8847d5b2b5a-48" who="Q447542">
            <seg>
              Budgetmedlen är för övrigt desamma som Ulf Holm har i sin budget.
              Det finns inget mer i Ulf Holms budget, och också i oppositionsställning
              lägger man fram en budget och visar vart man ska med politiken.
              Ulf Holm har hela tiden använt en sådan retorik här som om han
              hade avsatt många miljoner mer än vad regeringen har för arbetet.
              Det är inte sant. Låt oss fastställa det. Det finns inte mer pengar
              i Miljöpartiets budget heller.
            </seg>
          </u>
          <u xml:id="i-f9c8b8847d5b2b5a-51" prev="i-f9c8b8847d5b2b5a-48" who="Q447542">
            <seg>
              Men det som är centralt är att vi använder pengarna på ett effektivt
              sätt. Det gör vi nu. Jag har nämnt seminarierna, men det är väldigt
              mycket andra saker på gång. En av de viktiga sakerna är den handlingsplan
              mot klamydia som nu är på väg ut på remiss och som särskilt ska
              vända sig med bra metodverktyg ut till hälso- och sjukvården,
              ut till skolan och ut till ungdomsmottagningar.
            </seg>
          </u>
          <u xml:id="i-f9c8b8847d5b2b5a-52" prev="i-f9c8b8847d5b2b5a-48" who="Q447542">
            <seg>
              Det där tror jag också blir väldigt viktiga verktyg, nämligen
              att förse det lokala planet med bra verktyg för att göra ett preventivt
              arbete. Det är där arbetet kan göras allra mest effektivt, och
              det är därför väldigt mycket av våra insatser inriktas på det,
              nämligen att nå målgrupperna där de finns, på det lokala planet.
            </seg>
          </u>
          <u xml:id="i-f9c8b8847d5b2b5a-53" prev="i-f9c8b8847d5b2b5a-48" who="Q447542">
            <seg>
              Sedan kan kampanjer ibland komplettera för att opinionsbilda
              kring en fråga och få upp den till samtal också kring köksbordet
              hemma hos familjer där det finns ungdomar så att man vågar kommunicera
              detta på ett mycket öppnare sätt än vad vi har sett den senaste
              tiden. Det tror jag att vi är fullständigt överens om, Ulf Holm
              och jag.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellationerna 2007/08:382 och 401 om vinterdäck
            på tung trafik
          </note>
          <note type="speaker">
            Anf. 8 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-54" next="i-f9c8b8847d5b2b5a-57" who="Q271235">
            <seg>
              Fru talman! Désirée Liljevall och Sven Bergström har frågat mig
              vilka initiativ jag avser att vidta för att krav ställs på att
              lastbilar och bussar som väger mer än tre och ett halvt ton måste
              ha vinterdäck eller snökedjor vid vinterväglag, respektive vad
              jag avser att göra för att också den tunga trafiken på våra svenska
              vägar ska vara utrustad med däck anpassade till vinterväglag.
            </seg>
          </u>
          <u xml:id="i-f9c8b8847d5b2b5a-55" prev="i-f9c8b8847d5b2b5a-54" who="Q271235">
            <seg>
              Väglagsanpassade däck är viktiga för en bra säkerhet och framkomlighet
              på våra vägar. Orsaken till att Sverige inte har krav på vinterdäck,
              dubbade däck eller friktionsdäck, på tunga bussar och lastbilar
              är helt enkelt att omfattande studier, bland annat av Väg- och
              transportforskningsinstitutet, VTI, år 2000, hittills visat att
              ett krav inte skulle minska olycksrisken och att det inte är samhällsekonomiskt
              motiverat att införa krav på vinterdäcksanvändning för sådana
              fordon. Därmed har det saknats erforderliga argument för att föreslå
              svenska eller europeiska användningskrav av vinterdäck för tunga
              fordon vid vinterväglag.
            </seg>
          </u>
          <u xml:id="i-f9c8b8847d5b2b5a-56" prev="i-f9c8b8847d5b2b5a-54" who="Q271235">
            <seg>
              Désirée Liljevall anför att Vägverket nu föreslår att bussar
              och lastbilar som väger mer än tre och ett halvt ton måste ha
              vinterdäck, oavsett om de är svenska eller utländska. Det stämmer
              att Vägverket för närvarande analyserar möjligheterna att bland
              annat ställa krav på vinterdäck för tunga fordon. Vägverket, tillsammans
              med norska Vegdirektoratet, har också sedan tidigare gett VTI
              i nytt uppdrag att särskilt utreda bussars trafiksäkerhet på vinterväglag.
              VTI har ännu inte redovisat resultaten av undersökningen. Vägverket
              avser ändå att återkomma med eventuella förslag som tar hänsyn
              till de alltmer internationella vägtransporterna under våren 2008.
              Jag emotser detta och återkommer med åtgärder.
            </seg>
          </u>
          <u xml:id="i-f9c8b8847d5b2b5a-57" prev="i-f9c8b8847d5b2b5a-54" who="Q271235">
            <seg>
              Jag vill understryka hur viktigt det är att kontinuerligt arbeta
              för att förbättra trafiksäkerheten och framkomligheten genom förbättrad
              fordonsutrustning, gedigen utbildning av buss- och lastbilsförare
              och bra drift och underhåll av våra vägar.
            </seg>
          </u>
          <note>
            Då Sven Bergström, som framställt en av interpellationerna, anmält
            att han var förhindrad att närvara vid sammanträdet medgav andre
            vice talmannen att Stefan Tornberg i stället fick delta i överläggningen.
          </note>
          <note type="speaker">
            Anf. 9 DÉSIRÉE LILJEVALL (s):
          </note>
          <u xml:id="i-f9c8b8847d5b2b5a-58" next="i-f9c8b8847d5b2b5a-64" who="Q3374619">
            <seg>
              Fru talman! Jag vill tacka infrastrukturministern för svaret
              även om jag tycker att det just inte sade någonting. Mycket står
              fortfarande att läsa i stjärnorna.
            </seg>
          </u>
          <u xml:id="i-f9c8b8847d5b2b5a-59" prev="i-f9c8b8847d5b2b5a-58" who="Q3374619">
            <seg>
              Frågan kring krav på vinterdäck på tunga fordon, som vi ska diskutera
              i kammaren i dag, kan tyckas onödig, särskilt om man tittar ut
              genom fönstret och ser torra, fina vägar i sin bästa vårskrud.
              Men jag vet att det är många av oss som har vinterkaoset för några
              månader sedan i färskt minne.
            </seg>
          </u>
          <u xml:id="i-f9c8b8847d5b2b5a-60" prev="i-f9c8b8847d5b2b5a-58" who="Q3374619">
            <seg>
              I mitten av november lamslogs Stockholmsområdet av riktigt svenskt
              vinterväder med tungt snöfall och blixthalka. Riksväg 73 drabbades
              särskilt hårt. Tusentals människor satt fast i timmar i bilar
              och bussar, utan vare sig mat eller vatten. En stor del av skulden
              till dramat läggs på tunga fordon med slitna sommardäck som fastnade
              i snödrivorna.
            </seg>
          </u>
          <u xml:id="i-f9c8b8847d5b2b5a-61" prev="i-f9c8b8847d5b2b5a-58" who="Q3374619">
            <seg>
              Trots att vårt land varje vinter får vara med om liknande incidenter
              tycks vi aldrig lära oss. Varje år blir vi tagna på sängen. Jag
              tror att ministern liksom jag ser det som bäst att förekomma kung
              Bore nästa gång och undvika ett trafikkaos liknande det i november.
            </seg>
          </u>
          <u xml:id="i-f9c8b8847d5b2b5a-62" prev="i-f9c8b8847d5b2b5a-58" who="Q3374619">
            <seg>
              Vi måste ha en vinterstrategi som håller över tid.
            </seg>
          </u>
          <u xml:id="i-f9c8b8847d5b2b5a-63" prev="i-f9c8b8847d5b2b5a-58" who="Q3374619">
            <seg>
              Svenska och utländska lastbilar och andra tyngre fordon som kör
              på våra vägar måste utrustas ordentligt för svensk vinter. Många
              andra länder med ett klimat som liknar vårt kräver till exempel
              snökedjor och vinterdäck på tunga fordon. Varför gör inte vi det?
              Ska vi bara stå och titta på när lastbilar med släp hamnar i diket
              eller ställer sig på tvären över vägen och blockerar framkomligheten
              för trafiken?
            </seg>
          </u>
          <u xml:id="i-f9c8b8847d5b2b5a-64" prev="i-f9c8b8847d5b2b5a-58" who="Q3374619">
            <seg>
              Jag vill därför, fru talman, ha svar på min fråga: Vilka initiativ
              avser statsrådet att ta för att vinterutrusta tyngre fordon?
            </seg>
          </u>
          <note type="speaker">
            Anf. 10 STEFAN TORNBERG (c):
          </note>
          <u xml:id="i-f9c8b8847d5b2b5a-65" next="i-f9c8b8847d5b2b5a-69" who="Q6213669">
            <seg>
              Fru talman! Jag vill å Sven Bergströms vägnar tacka för svaret
              men också å mina egna vägnar, eftersom jag tillsammans med Sven
              tidigare motionerat om behovet av att vinterklassa tunga fordon.
            </seg>
          </u>
          <u xml:id="i-f9c8b8847d5b2b5a-66" prev="i-f9c8b8847d5b2b5a-65" who="Q6213669">
            <seg>
              Det är positivt att det äntligen händer något på detta område.
              Som Désirée Liljevall sade har utvecklingen under de senaste vintrarna
              gjort att incidenterna på våra vintervägar ökat. Många gånger
              har utländska fordon varit inblandade. Det är därför bra att det
              nu tagits initiativ där VTI kommer att se över frågan.
            </seg>
          </u>
          <u xml:id="i-f9c8b8847d5b2b5a-67" prev="i-f9c8b8847d5b2b5a-65" who="Q6213669">
            <seg>
              Mycket har hänt sedan 2000, och jag upplever det som positivt
              att det svenska Vägverket samarbetar med det norska, eftersom
              förhållandena på många sätt liknar varandra. Själv kommer jag
              från den del av landet där vi har vinterväglag under en betydligt
              längre tid än Stockholmsområdet, även om just denna vinter varit
              lite annorlunda. Vi har ett växande antal godstransporter på väg,
              och många fordon färdas från kontinenten, genom Sverige och upp
              till Nordnorge. Det vore därför mycket positivt om Sverige och
              Norge fick till stånd en samordning och gemensam strategi kring
              dessa frågor.
            </seg>
          </u>
          <u xml:id="i-f9c8b8847d5b2b5a-68" prev="i-f9c8b8847d5b2b5a-65" who="Q6213669">
            <seg>
              Det är också viktigt att inte enbart diskutera detta utifrån
              högre krav på framkomligheten än krav på en viss typ av utrustning.
              Nackdelen med att ställa krav på kedjeanvändning som alternativ
              till vinterdäck kan i många avseenden ställa till mer problem
              än det löser, vilket erfarenheter från andra länder visar. Exempelvis
              kan tunga fordon som i snöoväder tvingas byta till vinterkedjor
              orsaka olyckor.
            </seg>
          </u>
          <u xml:id="i-f9c8b8847d5b2b5a-69" prev="i-f9c8b8847d5b2b5a-65" who="Q6213669">
            <seg>
              Den strategi som diskuteras, och det faktum att Vägverket nu
              överväger krav på drivdäck och styrdäck, tycker jag är viktigt.
              Jag ser därför fram emot den utvärdering som VTI håller på med.
              Vidare är det positivt att Vägverket så tydligt signalerar att
              man är beredd att komma med förslag även om utredningen inte är
              klar.
            </seg>
          </u>
          <note type="speaker">
            Anf. 11 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-70" next="i-f9c8b8847d5b2b5a-75" who="Q271235">
            <seg>
              Fru talman! Jag vill börja med Désirée Liljevalls inledning där
              hon sade att hon inte fått svar. Jag tror att det är viktigt att
              man som interpellant tar till sig det svar som finns i underlaget.
              Det är lätt att stå i en interpellationsdebatt och säga att man
              inte fått svar, trots att svaret föreligger.
            </seg>
          </u>
          <u xml:id="i-f9c8b8847d5b2b5a-71" prev="i-f9c8b8847d5b2b5a-70" who="Q271235">
            <seg>
              Det är viktigt att kontinuerligt ha en debatt och dessutom arbeta
              med att förbättra trafiksäkerheten. Som jag sade har även den
              tidigare regeringen hänvisat till underlaget i VTI-studierna från
              2000. Inte desto mindre redogör jag för att Vägverket självt nu
              tagit initiativ till en strategi för att analysera både vad som
              behövs och vilka åtgärder som är möjliga att genomföra.
            </seg>
          </u>
          <u xml:id="i-f9c8b8847d5b2b5a-72" prev="i-f9c8b8847d5b2b5a-70" who="Q271235">
            <seg>
              Vägverket har eget bemyndigande att till stor del genomföra det
              som vi diskuterar här. Därför har Vägverket och dess generaldirektör
              så sent som i januari i år fattat beslut om att dels utreda potentialen
              för att införa krav på vinterdäck på drivaxel, dels införa krav
              på däck med minst fem millimeters mönsterdjup för fordon med en
              totalvikt på mer än tre och ett halvt ton under perioden den 1
              december31 mars. Vägverket har alltså bemyndigande att fatta beslut
              om att ställa krav på mönsterdjup för tunga fordon under den perioden.
              En sådan ändring i Vägverkets författningssamling kan dock möjligen
              behöva notifieras.
            </seg>
          </u>
          <u xml:id="i-f9c8b8847d5b2b5a-73" prev="i-f9c8b8847d5b2b5a-70" who="Q271235">
            <seg>
              Man har också sagt att man ska analysera krav på medföljande
              av snökedjor på tunga fordon i vinterväglag, detta som ett alternativ
              ifall fordonen inte klarar av kravet på mönsterdjup på däcken.
            </seg>
          </u>
          <u xml:id="i-f9c8b8847d5b2b5a-74" prev="i-f9c8b8847d5b2b5a-70" who="Q271235">
            <seg>
              Väg- och transportforskningsinstitutet har fått i uppdrag av
              Vägverket och norska Vegdirektoratet att särskilt utreda just
              bussarnas trafiksäkerhet på vinterväglag. VTI skulle ha redovisat
              resultatet under förra året men har ännu inte lämnat in det materialet.
              Jag utgår från att det kommer under våren, alltså så snart som
              möjligt. Dessutom har Vägverkets generaldirektör den 23 januari
              fattat ett internt beslut om att se över nuvarande ordning om
              till exempel frivillig kolonnkörning. Översynen ska i så fall
              ske med berörda myndigheter länsstyrelser, SKL och RPS samt eventuella
              andra aktörer som kan vara delaktiga i detta. Syftet är att hitta
              förbättrade åtgärder inom ramen för nuvarande lagstiftning.
            </seg>
          </u>
          <u xml:id="i-f9c8b8847d5b2b5a-75" prev="i-f9c8b8847d5b2b5a-70" who="Q271235">
            <seg>
              I linje med den fråga som interpellanten ställt pågår alltså
              ett arbete inom Vägverket, och Vägverket har ett bemyndigande
              att till stor del självständigt fatta beslut om detta.
            </seg>
          </u>
          <note type="speaker">
            Anf. 12 DÉSIRÉE LILJEVALL (s):
          </note>
          <u xml:id="i-f9c8b8847d5b2b5a-76" next="i-f9c8b8847d5b2b5a-82" who="Q3374619">
            <seg>
              Fru talman! Enligt Vägverket omkom nära 500 personer i trafiken
              under förra året. Det är en ökning med ungefär 10 procent jämfört
              med året dessförinnan. Dessutom är antalet dödsoffer nästan dubbelt
              fler än i det mål för 2007 som nollvisionen satt upp.
            </seg>
          </u>
          <u xml:id="i-f9c8b8847d5b2b5a-77" prev="i-f9c8b8847d5b2b5a-76" who="Q3374619">
            <seg>
              Vägverket arbetar med en rad åtgärder för att minska antalet
              trafikolyckor. Bland annat fortsätter utbyggnaden av vägar med
              separerade körfält, och fler övervakningskameror sätts upp längs
              våra vägar.
            </seg>
          </u>
          <u xml:id="i-f9c8b8847d5b2b5a-78" prev="i-f9c8b8847d5b2b5a-76" who="Q3374619">
            <seg>
              Som ett led i trafiksäkerhetsarbetet föreslår alltså Vägverket
              nu också bättre vinterförberedda fordon. I dag finns det krav
              på att personbilar, lätta lastbilar och lätta bussar med upp till
              tre och ett halvt tons totalvikt och släp som dras av dessa ska
              använda vinterdäck vid vinterväglag mellan den 1 december och
              den 31 mars.
            </seg>
          </u>
          <u xml:id="i-f9c8b8847d5b2b5a-79" prev="i-f9c8b8847d5b2b5a-76" who="Q3374619">
            <seg>
              Kravet gäller alltså inte fordon som väger över tre och ett halvt
              ton. Det borde det göra, tycker jag. Det tycker även Vägverket,
              precis som ministern påpekar.
            </seg>
          </u>
          <u xml:id="i-f9c8b8847d5b2b5a-80" prev="i-f9c8b8847d5b2b5a-76" who="Q3374619">
            <seg>
              Jag har stått här i talarstolen två gånger förut och pläderat
              för att tyngre fordon ska förses med en vinterutrustning värd
              namnet. Kanske tycker ministern att mina argument står sig starkare
              nu när även Vägverket håller med mig?
            </seg>
          </u>
          <u xml:id="i-f9c8b8847d5b2b5a-81" prev="i-f9c8b8847d5b2b5a-76" who="Q3374619">
            <seg>
              Det är dock viktigt att ministern förstår värdet av att motsvarande
              krav även bör omfatta utländska lastbilar och bussar som trafikerar
              svenska vägar. Självklart är utländska förare mindre förberedda
              än vi på att de svenska vägarna plötsligt kan förvandlas från
              torra och fina till hala som is och täckta av djup, tung snö.
            </seg>
          </u>
          <u xml:id="i-f9c8b8847d5b2b5a-82" prev="i-f9c8b8847d5b2b5a-76" who="Q3374619">
            <seg>
              Är ministern beredd på att även kräva att utländska tyngre fordon
              som kör på våra vägar ska ha vinterdäck?
            </seg>
          </u>
          <note type="speaker">
            Anf. 13 STEFAN TORNBERG (c):
          </note>
          <u xml:id="i-f9c8b8847d5b2b5a-83" next="i-f9c8b8847d5b2b5a-85" who="Q6213669">
            <seg>
              Fru talman! Än en gång: Det är positivt att det händer någonting
              på området när det gäller möjligheten att få en bättre trafiksäkerhet
              utifrån de tunga fordonens krav på möjligheter att köra på vinterväglag.
            </seg>
          </u>
          <u xml:id="i-f9c8b8847d5b2b5a-84" prev="i-f9c8b8847d5b2b5a-83" who="Q6213669">
            <seg>
              Vintern är en realitet i Sverige. Vi vet inte när vinterväglaget
              kommer. I mina delar av Sverige är det betydligt vanligare än
              i Stockholmsområdet och andra delar. Men det gäller att de som
              har att yrkesmässigt framföra fordon i Sverige har beredskap i
              form av utrustning och utbildning att hantera situationen. Därför
              tycker jag också att det är positivt att ministern säger att det
              finns anledning att följa möjligheterna när det gäller utbildning
              och kontinuerligt ställa krav och förbättra utbildningen av buss-
              och lastbilsförare som kör tunga fordon. På samma sätt måste vi
              också ha bra drift och underhåll.
            </seg>
          </u>
          <u xml:id="i-f9c8b8847d5b2b5a-85" prev="i-f9c8b8847d5b2b5a-83" who="Q6213669">
            <seg>
              Man kan fundera lite grann på de krav som finns och de förutsättningar
              som finns för att ha sommarväglag på till exempel Europavägar
              i hela Sverige. Jag tror att en sådan ambition kan motarbeta sitt
              syfte, med en överdriven saltning och kemisk behandling. Jag tror
              att vi i ett land med vårt nordliga läge, med den vinter vi har,
              måste acceptera att vi har vinterväglag i stora delar av vårt
              land under stora delar av året. Då måste både de fordon och de
              förare som har som arbete att trafikera vägarna också ha beredskap
              för det.
            </seg>
          </u>
          <note type="speaker">
            Anf. 14 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-86" next="i-f9c8b8847d5b2b5a-89" who="Q271235">
            <seg>
              Fru talman! Det är naturligtvis en diskussion om tunga fordon,
              Désirée Liljevall. Det är det hela interpellationen utgår från:
              krav på vinterdäck på tunga fordon. Därmed handlar det om de fordon
              som har en totalvikt på över tre och ett halvt ton. Precis som
              jag har svarat Désirée Liljevall har Vägverkets generaldirektör
              fattat ett beslut om att utreda potentialen för att införa krav
              på vinterdäck. Det handlar också om drivaxlar och om att införa
              krav på däck med minst fem millimeters mönsterdjup för fordon
              med en totalvikt på över tre och ett halvt ton. Den utredningen
              gäller naturligtvis också utlandsregistrerade fordon.
            </seg>
          </u>
          <u xml:id="i-f9c8b8847d5b2b5a-87" prev="i-f9c8b8847d5b2b5a-86" who="Q271235">
            <seg>
              Det ska också sättas i samband med att man parallellt med detta
              analyserar krav på alternativet, medförande av snökedjor för tunga
              fordon. Det är det arbete som Vägverket avser att lämna förslag
              till i oktober månad detta år.
            </seg>
          </u>
          <u xml:id="i-f9c8b8847d5b2b5a-88" prev="i-f9c8b8847d5b2b5a-86" who="Q271235">
            <seg>
              Men icke desto mindre finns det ett antal andra utredningar parallellt
              med detta som VTI nu har att fördjupa vad gäller bussars trafiksäkerhet
              på vinterväglag. Man har också ett samarbete med det norska Vegdirektoratet,
              precis i linje med det som interpellanten efterfrågar och som
              i detta sammanhang generaldirektören för Vägverket på eget ansvar
              och med eget bemyndigande tagit initiativ till. Det arbetet pågår
              nu, och till viss del kan Vägverket fatta självständiga beslut
              om att vidta åtgärder till någon del, till exempel om man behöver
              flytta fordon som på grund av oväder begränsar framkomligheten
              och så vidare. Då krävs en framställning till regeringen för detta.
              Detta räknar man med ska kunna komma till regeringen under juni
              månad från Vägverkets sida.
            </seg>
          </u>
          <u xml:id="i-f9c8b8847d5b2b5a-89" prev="i-f9c8b8847d5b2b5a-86" who="Q271235">
            <seg>
              Men i övrigt arbetar Vägverket utifrån den strategi och de inriktningar
              som jag har redogjort för: analysering och ett antal utredningar
              som de sedan har att ta ställning till.
            </seg>
          </u>
          <note type="speaker">
            Anf. 15 DÉSIRÉE LILJEVALL (s):
          </note>
          <u xml:id="i-f9c8b8847d5b2b5a-90" next="i-f9c8b8847d5b2b5a-93" who="Q3374619">
            <seg>
              Fru talman! Jag är glad att ministern efter ett antal debatter
              förstår att frågan om lämpligt vinterutrustade trafikfordon är
              viktig sett ur både trafiksäkerhetssynpunkt och framkomlighetsperspektiv.
              Trafikkaos liknande det på väg 73 ska inte behöva inträffa här
              i Sverige igen. Vi måste se till att de fordonsförare som kör
              på våra vägar vet vad som gäller när det är snö och kallt.
            </seg>
          </u>
          <u xml:id="i-f9c8b8847d5b2b5a-91" prev="i-f9c8b8847d5b2b5a-90" who="Q3374619">
            <seg>
              Det räcker inte att lättare fordon har vinterdäck och kör friktionsfritt
              om de stora, tunga fordonen inte gör det. När en stor lastbil
              har fastnat i en snödriva och inte kommer loss kan den hindra
              efterkommande trafik i timmar, och det var just det som hände
              på Nynäsvägen i november.
            </seg>
          </u>
          <u xml:id="i-f9c8b8847d5b2b5a-92" prev="i-f9c8b8847d5b2b5a-90" who="Q3374619">
            <seg>
              Jag hoppas att ministern efter dagens debatt är uppfylld av alla
              goda argument som har lyfts fram. Jag förstår att vi nu är överens
              om att svenska och utländska lastbilar och bussar som väger mer
              än tre och ett halvt ton måste ha vinterdäck.
            </seg>
          </u>
          <u xml:id="i-f9c8b8847d5b2b5a-93" prev="i-f9c8b8847d5b2b5a-90" who="Q3374619">
            <seg>
              Vi är också ense om en vinterstrategi som håller över tid. Det
              gläder mig.
            </seg>
          </u>
          <note type="speaker">
            Anf. 16 STEFAN TORNBERG (c):
          </note>
          <u xml:id="i-f9c8b8847d5b2b5a-94" next="i-f9c8b8847d5b2b5a-96" who="Q6213669">
            <seg>
              Fru talman! Jag vill också tacka för den positiva samsynen om
              behovet av en bättre trafiksäkerhet på vintern när det gäller
              tunga fordon samt för att regeringen är beredd att underlätta
              för Vägverket att genomföra de åtgärder som man bedömer behövs
              för att säkerställa trafiksäkerheten.
            </seg>
          </u>
          <u xml:id="i-f9c8b8847d5b2b5a-95" prev="i-f9c8b8847d5b2b5a-94" who="Q6213669">
            <seg>
              På vintern är det självklart för oss när vi diskuterar Östersjöns
              miljö att ställa krav på vinterklassning av de fartyg som tar
              sig in i Östersjön. De ska ha en möjlighet att klara istryck och
              framkomligheten i Östersjön. De kraven finns även en vinter som
              denna, när det knappt finns någon is i Östersjön någonstans.
            </seg>
          </u>
          <u xml:id="i-f9c8b8847d5b2b5a-96" prev="i-f9c8b8847d5b2b5a-94" who="Q6213669">
            <seg>
              På samma sätt är det med de tunga fordonen. Även de bör vinterklassas,
              så att det där finns en beredskap för att klara de vägförhållanden
              och de miljöer de kan möta i vår del av världen.
            </seg>
          </u>
          <note type="speaker">
            Anf. 17 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-97" next="i-f9c8b8847d5b2b5a-100" who="Q271235">
            <seg>
              Fru talman! Jag vill säga tack till interpellanterna för den
              här diskussionen. Även om det i dag råkar vara soligt och blåsigt
              men inte så mycket snö är det precis som interpellanterna säger,
              nämligen ständiga överraskningar. Det är därför som det är viktigt
              att kontinuerligt både diskutera och arbeta utifrån de förändringar
              som trots allt sker.
            </seg>
          </u>
          <u xml:id="i-f9c8b8847d5b2b5a-98" prev="i-f9c8b8847d5b2b5a-97" who="Q271235">
            <seg>
              Det är precis det arbetet som Vägverket har tagit initiativ till,
              och det ligger på Vägverkets ansvar. Det är därför som man så
              sent som under januari månad har vidtagit ett antal åtgärder.
              Vägverket ska därför i regionerna identifiera kritiska punkter
              och vägavsnitt samt vid behov komplettera med ytterligare plog-
              och halkbekämpningsresurser. Det handlar om att identifiera vilka
              vägavsnitt som är problematiska, till exempel vilka två-plus-ett-avsnitt
              som är problematiska. På det sättet får man tydlig kunskap och
              kan snabbt komma fram med förslag på omledningsvägar som alternativ
              till de vägar där det kan bli problem med framkomligheten.
            </seg>
          </u>
          <u xml:id="i-f9c8b8847d5b2b5a-99" prev="i-f9c8b8847d5b2b5a-97" who="Q271235">
            <seg>
              Vägverket ska utreda ett införande av krav på vinterdäck. Verket
              ska också föreslå förändringar i författningar så att det lättare
              och tydligare går att omstyra bärgningsarbetet i de skeden det
              behövs när det är blockeringar på en väg. Verket ska också inventera
              behovet av förändringar i författningar för att genomföra till
              exempel kolonnkörning vid akuta situationer med kraftiga snöfall
              eller vinterväglag.
            </seg>
          </u>
          <u xml:id="i-f9c8b8847d5b2b5a-100" prev="i-f9c8b8847d5b2b5a-97" who="Q271235">
            <seg>
              Jag ser fram emot ett underlag. Vägverket behöver ett initiativ
              från regeringen. Jag ser också fram emot vilken strategi som Vägverket
              efter erforderliga utredningar och analyser kommer att gå vidare
              med.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2007/08:392 om lågtrafikerad järnväg
            i Västra Götaland
          </note>
          <note type="speaker">
            Anf. 18 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-101" next="i-f9c8b8847d5b2b5a-106" who="Q271235">
            <seg>
              Fru talman! Egon Frid har frågat mig vilka åtgärder jag är beredd
              att vidta för att säkerställa att lågtrafikerade järnvägsbanor
              i Västra Götaland inte läggs ned utan i stället ses som en del
              av Sveriges inriktning för att minska klimatpåverkan.
            </seg>
          </u>
          <u xml:id="i-f9c8b8847d5b2b5a-102" prev="i-f9c8b8847d5b2b5a-101" who="Q271235">
            <seg>
              Jag vill börja med att understryka att jag delar Egon Frids syn
              på att det finns en samhällelig vinst i att tågtrafiken bibehålls
              och utvecklas på järnvägssträckor där behov finns nu och kan tänkas
              finnas i framtiden. Med tanke på den stora klimatutmaning vi står
              inför behöver vi transporter som effektivt kan svara upp mot minskad
              klimatpåverkan samtidigt som tillgängligheten till transporterna
              ökar.
            </seg>
          </u>
          <u xml:id="i-f9c8b8847d5b2b5a-103" prev="i-f9c8b8847d5b2b5a-101" who="Q271235">
            <seg>
              Banverket har lämnat ett inriktningsunderlag till regeringen
              inför den långsiktiga infrastrukturplaneringen för perioden 20102020.
              I denna redovisning har Banverket pekat ut ett antal lågtrafikerade
              järnvägsbanor som är i behov av upprustning eller som föreslås
              läggas ned. Totalt finns det 235 mil lågtrafikerade banor i Sverige.
              Eventuell nedläggning av järnvägssträckor föregås av en lagstadgad
              process där samråd med berörda parter ska ske och trafiken på
              sträckan ska vara av obetydlig omfattning.
            </seg>
          </u>
          <u xml:id="i-f9c8b8847d5b2b5a-104" prev="i-f9c8b8847d5b2b5a-101" who="Q271235">
            <seg>
              Jag kommer att verka för att Banverket ser över utpekandet av
              lågtrafikerade banor utifrån dagens förutsättningar och behov
              för effektiva järnvägstransporter. Jag kommer också att arbeta
              för att det skapas en regional och lokal förankring kring järnvägssträckornas
              utveckling eller eventuella nedläggning.
            </seg>
          </u>
          <u xml:id="i-f9c8b8847d5b2b5a-105" prev="i-f9c8b8847d5b2b5a-101" who="Q271235">
            <seg>
              Regionala prioriteringar av infrastrukturåtgärder är centrala
              i arbetet med den åtgärdsplanering som nu förbereds. Då kommer
              ett mer konkret arbete med prioritering av olika åtgärder utifrån
              dess nytta att genomföras.
            </seg>
          </u>
          <u xml:id="i-f9c8b8847d5b2b5a-106" prev="i-f9c8b8847d5b2b5a-101" who="Q271235">
            <seg>
              Jag hoppas att alla intressenter deltar aktivt i denna process,
              som bör kännetecknas av öppenhet för nya samverkanslösningar där
              regioner och näringsliv är beredda att bidra och ta ett tydligt
              ansvar.
            </seg>
          </u>
          <note type="speaker">
            Anf. 19 EGON FRID (v):
          </note>
          <u xml:id="i-f9c8b8847d5b2b5a-107" next="i-f9c8b8847d5b2b5a-112" who="Q5743643">
            <seg>
              Fru talman! Jag vill börja med att tacka infrastrukturminister
              Åsa Torstensson för svaret på min interpellation om lågtrafikerad
              järnväg i Västra Götaland. Det finns en positiv ansats i ministerns
              svar, och det är oerhört viktigt vilken inställning regeringen
              intar för att ange inriktningen för Banverket och även Rikstrafiken
              att utveckla järnvägstrafiken på lågtrafikerade banor i stället
              för att avveckla.
            </seg>
          </u>
          <u xml:id="i-f9c8b8847d5b2b5a-108" prev="i-f9c8b8847d5b2b5a-107" who="Q5743643">
            <seg>
              Inför regeringens beslut om en ändrad inriktning av infrastrukturinvesteringarna
              har Banverket presenterat ett förslag till hur staten ska förhålla
              sig till de så kallade lågtrafikerade banorna. Banverket anser
              att man ska lägga ned 75 mil tågbanor som inte trafikeras i tillräcklig
              utsträckning. Detta är en tredjedel av de 235 mil lågtrafikerade
              banor som finns i Sverige. Det är självklart att en sådan åtgärd
              leder till att kostnader för underhåll minskar, men det är bara
              under förutsättning att man anlägger ett snävt företagsekonomiskt
              perspektiv. Utifrån samhällsekonomiska utgångspunkter finns det
              mycket att vinna på att behålla lågtrafikerade banor, till exempel
              Lysekilsbanan, Bohusbanan, Dals-Värmlands västra järnväg, Kinnekullebanan,
              Industrispåret Lilla Edet, Karlsborgsbanan och Viskadalsbanan.
              Det här är banor som jag vet att ministern väl känner till eftersom
              de finns i ministerns hemlän.
            </seg>
          </u>
          <u xml:id="i-f9c8b8847d5b2b5a-109" prev="i-f9c8b8847d5b2b5a-107" who="Q5743643">
            <seg>
              I stället för nedläggning borde samhället se vinsten i att behålla
              och utveckla tågtrafiken på dessa angivna banor för både person-
              och godstrafik. Enligt uppgift är kommuner och företag längs dessa
              banor villiga att försöka utveckla järnvägstrafiken naturligtvis
              om det blir bra inriktningsbeslut från regeringens sida. Vi har
              framöver ett stort behov av att flytta över så mycket transport
              som möjligt till spårbunden trafik. Lokala luftföroreningar, global
              klimatpåverkan och ökad tillgänglighet för alla människor är alla
              argument för att vi inte ska lägga ned redan investerad infrastruktur.
              Den största kostnaden för banorna har redan ägt rum i och med
              att de byggdes. Underhållet är i detta sammanhang en mindre samhällsekonomisk
              summa.
            </seg>
          </u>
          <u xml:id="i-f9c8b8847d5b2b5a-110" prev="i-f9c8b8847d5b2b5a-107" who="Q5743643">
            <seg>
              Vänsterpartiet har tillsammans med andra i Västra Götaland varit
              drivande för att uppmärksamma bristen på underhåll av de mindre
              järnvägarna. Det bristande underhållet har medfört att trafiken
              har begränsats och i några fall helt upphört. Befintlig trafik
              har försämrats genom olika restriktioner, till exempel minskad
              hastighet och minskat tonnage. Vi har framhållit vikten och betydelsen
              av att dessa järnvägar effektivt kan bidra till ett mer sammanhållet
              järnvägssystem som väsentligt avlastar vägtrafiken. De lågtrafikerade
              banorna handlar inte bara om persontrafik utan också om godstrafik.
              Den mängd gods som kan transporteras på dessa banor är betydande
              för en god infrastruktur, en hållbar utveckling för en positiv
              förändring av klimatproblemen och naturligtvis för en bättre kollektivtrafik.
            </seg>
          </u>
          <u xml:id="i-f9c8b8847d5b2b5a-111" prev="i-f9c8b8847d5b2b5a-107" who="Q5743643">
            <seg>
              Banverket måste erhålla tillräckliga resurser för att också säkra
              det eftersatta underhållet av så kallad lågtrafikerad järnväg.
              Det är mycket angeläget att åtgärda det eftersatta underhållet
              av de mindre järnvägarna i Västra Götaland.
            </seg>
          </u>
          <u xml:id="i-f9c8b8847d5b2b5a-112" prev="i-f9c8b8847d5b2b5a-107" who="Q5743643">
            <seg>
              Utifrån ministerns svar undrar jag vad ministern konkret kommer
              att göra för att säkerställa fortsatt trafik på de hotade järnvägsbanorna
              i Västra Götaland.
            </seg>
          </u>
          <note type="speaker">
            Anf. 20 LARS TYSKLIND (fp):
          </note>
          <u xml:id="i-f9c8b8847d5b2b5a-113" next="i-f9c8b8847d5b2b5a-123" who="Q6217745">
            <seg>
              Fru talman! Jag vill också tacka infrastrukturministern för ett
              sådant positivt besked. Det är kanske det mest positiva beskedet
              sedan jag kom in i riksdagen 2002. Det känns tryggt att man har
              en sådan inriktning från regeringens sida.
            </seg>
          </u>
          <u xml:id="i-f9c8b8847d5b2b5a-114" prev="i-f9c8b8847d5b2b5a-113" who="Q6217745">
            <seg>
              Regionala järnvägar måste prioriteras utifrån deras rätta värde.
              För många orter är det en förutsättning för effektiva och miljövänliga
              persontransporter. Egon Frid räknade upp en del banor i Västra
              Götaland, men det finns banor över hela Sverige som kan tas med
              i debatten.
            </seg>
          </u>
          <u xml:id="i-f9c8b8847d5b2b5a-115" prev="i-f9c8b8847d5b2b5a-113" who="Q6217745">
            <seg>
              Tidigare har fokus legat på hur mycket dessa banor är trafikerade.
              På något vis går det inte att bara utgå från den nuvarande trafikeringen,
              utan det viktiga är att se potentialen för järnvägarna. Det är
              väl det som diskuteras i dag.
            </seg>
          </u>
          <u xml:id="i-f9c8b8847d5b2b5a-116" prev="i-f9c8b8847d5b2b5a-113" who="Q6217745">
            <seg>
              Då är det viktigt att regeringen, precis som infrastrukturministern
              säger, har tagit ned frågan på regional nivå och låtit regionerna
              verkligen gå in och analysera och prioritera utifrån en lokal
              förankring.
            </seg>
          </u>
          <u xml:id="i-f9c8b8847d5b2b5a-117" prev="i-f9c8b8847d5b2b5a-113" who="Q6217745">
            <seg>
              Fru talman! Klimatarbetet är också en faktor som har kommit in
              och förändrat den här diskussionen helt och hållet. Det visar
              vikten av att man trots allt har kvar dessa järnvägar och nu har
              möjlighet att öka underhållet av dem. De har funnits och fått
              vara kvar, men ingen har gjort någonting åt dem. Att underhållet
              är eftersatt, som Egon Frid tar upp, kan man bara hålla med om.
              Men det får ändå falla tillbaka på tidigare regeringars arbete.
            </seg>
          </u>
          <u xml:id="i-f9c8b8847d5b2b5a-118" prev="i-f9c8b8847d5b2b5a-113" who="Q6217745">
            <seg>
              Den nuvarande regeringen har de facto fokuserat mycket på frågan
              om underhållet och gjort den analysen att underhållet är väldigt
              eftersatt när det gäller både vägar och järnvägar.
            </seg>
          </u>
          <u xml:id="i-f9c8b8847d5b2b5a-119" prev="i-f9c8b8847d5b2b5a-113" who="Q6217745">
            <seg>
              Det är naturligtvis viktigt att man underhåller den infrastruktur
              man har. Man kan inte bara satsa på nybyggnation, även om det
              kan vara lite mer spektakulärt i många lägen. Underhållet är det
              grundläggande. Det är ren kapitalförstöring om man inte kan komma
              till skott med det.
            </seg>
          </u>
          <u xml:id="i-f9c8b8847d5b2b5a-120" prev="i-f9c8b8847d5b2b5a-113" who="Q6217745">
            <seg>
              Eftersom regeringen så tydligt i budgetsammanhang har satt fokus
              på att underhållet är viktigt känner jag ingen större oro. Det
              är snarare en förändring som har skett som är otroligt positiv.
            </seg>
          </u>
          <u xml:id="i-f9c8b8847d5b2b5a-121" prev="i-f9c8b8847d5b2b5a-113" who="Q6217745">
            <seg>
              Man måste också ta med järnvägarnas betydelse och framtida potential
              när det gäller regionförstoringen och en fungerande arbetsmarknad.
              Det låter kanske lite diffust med en fungerande arbetsmarknad,
              men man kan ta in andra saker, till exempel skalfördelar. Det
              gäller inte bara arbetsmarknaden, utan man kan få skalfördelar
              även när det gäller sjukvård och utbildning. Där har effektiva
              persontransporter en väldigt stor betydelse.
            </seg>
          </u>
          <u xml:id="i-f9c8b8847d5b2b5a-122" prev="i-f9c8b8847d5b2b5a-113" who="Q6217745">
            <seg>
              Om man ser på sådana saker som produktivitet inom en region kan
              ett välfungerande transportsystem ge chansen till en ökad specialisering,
              där tjänstesektorn har en helt annan möjlighet att utvecklas.
              Den högre produktiviteten beror väldigt mycket på att man kan
              transportera arbetskraft effektivt, så att det arbetsutbud som
              finns kan matchas med arbetskraften inom ett mycket större område.
              Det ger en region väldiga möjligheter att utvecklas.
            </seg>
          </u>
          <u xml:id="i-f9c8b8847d5b2b5a-123" prev="i-f9c8b8847d5b2b5a-113" who="Q6217745">
            <seg>
              Utgångspunkten är ändå att de regionala järnvägarna måste prioriteras
              utifrån sitt rätta värde, så att man inte bara fokuserar på nuvarande
              trafikering. Då kan man nästan hamna i att det är bara pendeltågstrafiken
              i Stockholm som ska vara kvar.
            </seg>
          </u>
          <note type="speaker">
            Anf. 21 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-124" next="i-f9c8b8847d5b2b5a-132" who="Q271235">
            <seg>
              Fru talman! Tack för interpellationen! Det är inte så svårt att
              hålla med både Egon Frid och Lars Tysklind om det som de har anfört.
            </seg>
          </u>
          <u xml:id="i-f9c8b8847d5b2b5a-125" prev="i-f9c8b8847d5b2b5a-124" who="Q271235">
            <seg>
              Egon Frid redogjorde till exempel för bristande underhåll. Det
              är sant det är en stor del av problematiken. Jag förstår Egon
              Frids engagemang. Tyvärr lyckades inte Egon Frid och Vänsterpartiet
              med sitt engagemang få den socialdemokratiska regeringen att lägga
              resurser just på våra befintliga spår runt om i landet. Det är
              inte med speciell stolthet jag kan konstatera att den europeiska
              järnvägsunionen pekar ut Sverige som det land som har lagt minst
              resurser på järnvägsspåren runt omkring i landet.
            </seg>
          </u>
          <u xml:id="i-f9c8b8847d5b2b5a-126" prev="i-f9c8b8847d5b2b5a-124" who="Q271235">
            <seg>
              Det är precis den verklighet vi befinner oss i här och nu. Det
              faller tillbaka otroligt tungt på prioriteringar som den socialdemokratiska
              regeringen tidigare gjorde tillsammans med Vänsterpartiet och
              Miljöpartiet.
            </seg>
          </u>
          <u xml:id="i-f9c8b8847d5b2b5a-127" prev="i-f9c8b8847d5b2b5a-124" who="Q271235">
            <seg>
              Det är i dag lätt att både prata om vikten av lågtrafikerade
              järnvägars roll och plädera för nyinvesteringar, samtidigt som
              vi egentligen inte orkar föra en debatt om vilka brister det finns
              i befintligt underhåll, både i befintlig infrastrukturplan och
              i det underhåll som vi i dag diskuterar.
            </seg>
          </u>
          <u xml:id="i-f9c8b8847d5b2b5a-128" prev="i-f9c8b8847d5b2b5a-124" who="Q271235">
            <seg>
              Låt mig bara referera till den bedömning som Banverket gör. Man
              säger så här: Med den nuvarande utbytestakten kommer i stort hela
              det trafiksvaga nätet att behöva stängas av säkerhetsskäl under
              planperioden 20102019. Det är oerhört allvarligt. Banverket bedömer
              att det är angeläget att rusta upp ca 160 mil lågtrafikerad järnväg.
              Upprustningen beräknas kosta 5 000 kronor per spårmeter. Totalt
              för de 235 milen bedöms det kosta nästan 12 miljarder.
            </seg>
          </u>
          <u xml:id="i-f9c8b8847d5b2b5a-129" prev="i-f9c8b8847d5b2b5a-124" who="Q271235">
            <seg>
              12 miljarder är oerhört mycket pengar. Då man under lång tid
              har avstått från att vidta några åtgärder finns behovet av de
              stora resurserna. Det är den problematiken vi har att hantera.
            </seg>
          </u>
          <u xml:id="i-f9c8b8847d5b2b5a-130" prev="i-f9c8b8847d5b2b5a-124" who="Q271235">
            <seg>
              Inte desto mindre, som jag svarar Egon Frid, innebär bara de
              två senaste årens diskussion och fokus på koldioxidutsläppen,
              fokus på åtgärder för att stärka den regionala utvecklingen och
              större arbetsmarknadsregioner, att det finns anledning att se
              över det underlag som Banverket har vad gäller de lågtrafikerade
              banorna.
            </seg>
          </u>
          <u xml:id="i-f9c8b8847d5b2b5a-131" prev="i-f9c8b8847d5b2b5a-124" who="Q271235">
            <seg>
              Vi har en mycket tydligare ambition att skapa bra förutsättningar
              för persontransporttrafik i samband med en regionförstoring. Därmed
              har de lågtrafikerade banorna oftast en annan roll i ett regionalt
              transportnät än vad man kanske tidigare hade ett resonemang om.
              Det gäller framför allt klimatdiskussionen och vikten av att få
              ett engagemang och bra alternativ till vägtransporter för människor
              som pendlar, skolelever och så vidare.
            </seg>
          </u>
          <u xml:id="i-f9c8b8847d5b2b5a-132" prev="i-f9c8b8847d5b2b5a-124" who="Q271235">
            <seg>
              Därför finns det anledning att ge Banverket ett uppdrag att åter
              se över de utpekade banorna, som man för några år sedan lämnade
              ifrån sig.
            </seg>
          </u>
          <note type="speaker">
            Anf. 22 EGON FRID (v):
          </note>
          <u xml:id="i-f9c8b8847d5b2b5a-133" next="i-f9c8b8847d5b2b5a-138" who="Q5743643">
            <seg>
              Fru talman! Jag vill påminna ministern om att vi just nu har
              en debatt om brister i underhållet, och tidigare försyndelser
              naturligtvis det handlar det ju om när vi har brister i underhållet.
              Hade vi tagit ansvar för underhållet förut, infrastrukturen på
              järnvägsnätet och särskilt de lågtrafikerade järnvägarna, hade
              vi inte behövt ha den här debatten i dag. Debatten handlar naturligtvis
              om brister i det förgångna och om att vi tillsammans med den förra
              regeringen inte lyckades klara av de här frågorna på ett bra sätt
              fullt ut.
            </seg>
          </u>
          <u xml:id="i-f9c8b8847d5b2b5a-134" prev="i-f9c8b8847d5b2b5a-133" who="Q5743643">
            <seg>
              Samtidigt vet ministern att Vänsterpartiets prioriteringar i
              de här frågorna har varit solklara och att vi har stått nära varandra
              i synen på vilken infrastruktur vi ska ha, vilken utformning kollektivtrafiken
              ska ha och satsningen på järnvägen.
            </seg>
          </u>
          <u xml:id="i-f9c8b8847d5b2b5a-135" prev="i-f9c8b8847d5b2b5a-133" who="Q5743643">
            <seg>
              Jag har själv arbetat för en förbättrad infrastruktur på järnväg
              sedan regionen bildades, i min tidigare roll som aktiv region-
              och kommunpolitiker i Västra Götaland, i Skövde. Det har gällt
              behovet av just det som Lars Tysklind också berörde, en viktig
              funktion som järnvägen har för studerande, för arbetspendling
              och för en regionförstoring med kollektivtrafik i Västra Götalandsregionen.
            </seg>
          </u>
          <u xml:id="i-f9c8b8847d5b2b5a-136" prev="i-f9c8b8847d5b2b5a-133" who="Q5743643">
            <seg>
              Vi har ju under tidigare år varit med om att skapa ekonomiska
              förutsättningar för regeringen att med ett bra överskott i statens
              budget och goda finanser i många statliga bolag, inklusive SJ,
              fixa bra prioriteringar för att betala för en del av det bristande
              underhållet, bland annat på den lågtrafikerade järnvägen.
            </seg>
          </u>
          <u xml:id="i-f9c8b8847d5b2b5a-137" prev="i-f9c8b8847d5b2b5a-133" who="Q5743643">
            <seg>
              Med nuvarande kunskap om vilken miljöpåverkan trafiken har, med
              nuvarande möjligheter att göra andra ekonomiska prioriteringar
              och med nuvarande kunskap om vilka satsningar vi behöver göra
              för framtiden har regeringen stora möjligheter att fatta bra inriktningsbeslut.
              Då är regeringens prioriteringar oerhört väsentliga för att till
              exempel Banverket och Rikstrafiken ska få en annan inriktning
              på sin planering och slå vakt om järnvägstrafikens rätta värde.
            </seg>
          </u>
          <u xml:id="i-f9c8b8847d5b2b5a-138" prev="i-f9c8b8847d5b2b5a-133" who="Q5743643">
            <seg>
              Som Lars Tysklind sade får man inte ensidigt titta på hur många
              som trafikerar en viss bana i dag, utan man måste se hur man kan
              utveckla trafiken på banan persontrafik ihop med godstrafik och
              i framtiden låta banan utgöra en länk i ett framtida infrastruktursystem
              som är miljömässigt hållbart och samhällsekonomiskt lönsamt. Det
              blir lönsamt ur många aspekter miljöaspekten och transportaspekten.
              Människor kan bo på landsbygden och transportera sig på ett miljövänligt
              sätt. Vi kan överföra en stor del av det gods som i dag tynger
              vägarna tillbaka till järnvägsnätet. Då är varje liten järnväg
              oerhört viktig.
            </seg>
          </u>
          <note type="speaker">
            Anf. 23 LARS TYSKLIND (fp):
          </note>
          <u xml:id="i-f9c8b8847d5b2b5a-139" next="i-f9c8b8847d5b2b5a-143" who="Q6217745">
            <seg>
              Fru talman! Den slutsats man kan dra hittills av debatten är
              att det är tur att vi har fått en ny regering som tänker lite
              annorlunda när det gäller de regionala banorna.
            </seg>
          </u>
          <u xml:id="i-f9c8b8847d5b2b5a-140" prev="i-f9c8b8847d5b2b5a-139" who="Q6217745">
            <seg>
              Jag vill ta upp ett konkret exempel, nämligen Bohusbanans norra
              del. Räddningen för den är att den var byggd som en stabil del
              som från början var avsedd att ingå i stambanenätet. Därför är
              den fortfarande ganska bra, och det finns gott hopp om att man
              ska kunna underhålla den. Nu kör man på somrarna X 2000-tåg från
              Stockholm direkt till Strömstad. Det är också signifikativt för
              vilka utvecklingspotentialer det finns.
            </seg>
          </u>
          <u xml:id="i-f9c8b8847d5b2b5a-141" prev="i-f9c8b8847d5b2b5a-139" who="Q6217745">
            <seg>
              Man kan alltid kritisera bakåt, men jag tycker att man måste
              se på vad som är nytänket i detta. Nu fokuserar man på underhåll,
              arbetet med klimatet och andra faktorer som har positiv betydelse.
              Det är klart att man kan säga att vi bara ska gå framåt, men vi
              får konstatera att det finns stora svarta hål i de planer som
              den förra regeringen lade fram. Den nuvarande regeringen har ett
              problem, nämligen att täppa till dem. Ett av de stora hålen är
              faktiskt underhållet.
            </seg>
          </u>
          <u xml:id="i-f9c8b8847d5b2b5a-142" prev="i-f9c8b8847d5b2b5a-139" who="Q6217745">
            <seg>
              De transportpolitiska målen när det gäller tillgänglighet, miljö,
              jämställdhet och annat är inte precis alldeles nya. Det är ju
              inte bara de företagsekonomiska och strikt samhällsekonomiska
              analyserna som finns i bakgrunden, utan det finns även andra transportpolitiska
              mål. På något sätt känns det som om de inte har fått vara med
              i bilden. Men med det resonemang som man nu för från regeringens
              sida kommer de faktiskt med i bilden.
            </seg>
          </u>
          <u xml:id="i-f9c8b8847d5b2b5a-143" prev="i-f9c8b8847d5b2b5a-139" who="Q6217745">
            <seg>
              Som en avslutning vill jag säga att de regionala järnvägarna
              är vad man kan kalla en kvalitetsprodukt för de orter de berör.
              Det är deras stora möjlighet att ha ett fungerande infrastruktursystem
              med kontakt med det nationella nätet.
            </seg>
          </u>
          <note type="speaker">
            Anf. 24 Statsrådet ÅSA TORSTENSSON (c):
          </note>
          <u xml:id="i-f9c8b8847d5b2b5a-144" next="i-f9c8b8847d5b2b5a-147" who="Q271235">
            <seg>
              Fru talman! Jag vill återkoppla till Egon Frid och synpunkten
              att man inte hela tiden ska hänvisa till tidigare försyndelser.
              Egon Frid vet ju vad bristande underhåll innebär. Om man inte
              sköter underhållet på flera årtionden kan det till slut bli så
              uselt att det inte ens går att restaurera. Den effekten ser vi
              på både järnvägar och vägar. Oberoende av de ambitioner man har
              att sätta olika järnvägsstråk i ett större perspektiv är det ett
              faktum att 12 miljarder är väldigt mycket pengar. Det är mer än
              kostnaderna för Citytunneln eller tunneln genom Hallandsåsen,
              som är otroligt stora och svåra projekt. Behovet av 12 nya miljarder
              för underhåll har byggts upp under sanslöst många år.
            </seg>
          </u>
          <u xml:id="i-f9c8b8847d5b2b5a-145" prev="i-f9c8b8847d5b2b5a-144" who="Q271235">
            <seg>
              Därtill är det viktigt att vi förstår att den befintliga investeringsplanen
              saknar 5060 miljarder. Det är sådant som Banverket i dag ringar
              in och där man skjuter investeringarna på framtiden, förbi 2015.
              Det är detta ekonomiska pussel som jag och regeringen har att
              hantera. Därför är jag också den första att påpeka vad jag och
              regeringen har valt att göra då vi har haft fokus på underhåll.
              Detta görs för att Banverket snabbare ska kunna vidta åtgärder,
              så att man får bort problematiken för frustrerade pendlare eller
              med gods som inte kommer fram i tid på grund av att banorna är
              dåligt underhållna eller för att man inte ens har trädsäkrat dem.
            </seg>
          </u>
          <u xml:id="i-f9c8b8847d5b2b5a-146" prev="i-f9c8b8847d5b2b5a-144" who="Q271235">
            <seg>
              Av den anledningen har jag naturligtvis valt att prioritera underhåll.
              Jag vet att man inte får några rubriker genom att prata om vikten
              av underhåll på våra järnvägar. Det är inte detta som den största
              debatten handlar om. Men underhåll är den snabbaste åtgärden för
              att få i gång godstrafikens flöden, för att få näringslivet att
              vilja överföra gods till järnväg och för att få människor att
              vilja ta tåget i stället för bilen i en pendlingssituation. Därför
              kommer jag också fortsättningsvis att arbeta för ökade resurser
              till underhåll av våra järnvägar. Över hela landet är vi i en
              motsvarande situation som den i Västra Götaland som Egon Frid
              pekar på. Detta är en del av förklaringen till den utmaning vi
              står inför, totalt sett.
            </seg>
          </u>
          <u xml:id="i-f9c8b8847d5b2b5a-147" prev="i-f9c8b8847d5b2b5a-144" who="Q271235">
            <seg>
              Med anledning av till exempel Västra Götalandsregionens ambitioner
              att skapa ett runt län eller en rund region med bra förutsättningar
              för ett persontransportnät är det naturligtvis avgörande att man
              i ett västsvenskt perspektiv finns med i och inför eventuella
              förändringar som gäller de lågtrafikerade banorna. Jag inser också
              att de senaste årens fokusering på alternativ till vägtransporter
              gör det viktigt att vi återigen ser över det underlag som Banverket
              har lämnat till regeringen de senaste åren.
            </seg>
          </u>
          <note type="speaker">
            Anf. 25 EGON FRID (v):
          </note>
          <u xml:id="i-f9c8b8847d5b2b5a-148" next="i-f9c8b8847d5b2b5a-151" who="Q5743643">
            <seg>
              Fru talman! Tack så mycket, ministern! Vi vet ju att järnvägen
              under lång tid har kämpat i uppförsbacke. Nu finns det en historisk
              chans som regeringen måste ta vara på. Tyvärr är regeringen inte
              lika tydlig som ministern är här, och jag är därför glad att jag
              kan vara draghjälp åt Åsa Torstensson när det gäller att få rubriker.
              Även om det kanske inte blir så stora rubriker av just den här
              debatten blir det ändå rubriker om att underhåll är viktigt.
            </seg>
          </u>
          <u xml:id="i-f9c8b8847d5b2b5a-149" prev="i-f9c8b8847d5b2b5a-148" who="Q5743643">
            <seg>
              Vi får in diskussionen om underhållet av de lågtrafikerade järnvägarna
              på dagordningen. Det handlar inte bara om de stora och lönsamma
              stråken, utan det handlar också om att bygga från grunden på den
              mest slitna banvallen mellan Skövde och Karlsborg och på banorna
              i norra Bohuslän.
            </seg>
          </u>
          <u xml:id="i-f9c8b8847d5b2b5a-150" prev="i-f9c8b8847d5b2b5a-148" who="Q5743643">
            <seg>
              Här krävs en tydlighet. Regeringen skulle ju kunna börja med
              att ansluta sig till oppositionens ambitioner i Klimatberedningen,
              med den inriktning på järnväg som finns där. Inriktningsfrågorna
              är oerhört centrala för att Banverket och Rikstrafiken ska ändra
              sin planering, liksom för att vi ska få en sammanhållen järnvägssatsning
              på alla banor.
            </seg>
          </u>
          <u xml:id="i-f9c8b8847d5b2b5a-151" prev="i-f9c8b8847d5b2b5a-148" who="Q5743643">
            <seg>
              Här är det oerhört viktigt att man inte låter bara regionerna
              och kommunerna ta ansvaret. Det finns en jättestor ambition från
              kommunerna, från det lokala näringslivet och från regionen i Västra
              Götaland när det gäller att satsa på kollektivtrafiken och att
              man ska kunna köra på sina banor. Då krävs det ett bra stöd från
              de inriktningsbeslut som kommer med infrastrukturbesluten i riksdagen
              och från regeringen för att Banverket verkligen ska göra de här
              satsningarna.
            </seg>
          </u>
          <note type="speaker">
            Anf. 26 Statsrådet ÅSA TORSTENSSON (c):
          </note>
          <note>
            Fru talman! Tack Egon Frid och Lars Tysklind för den här interpellationsdebatten!
          </note>
          <u xml:id="i-f9c8b8847d5b2b5a-152" next="i-f9c8b8847d5b2b5a-155" who="Q271235">
            <seg>
              Järnväg, såväl lågtrafikerad järnväg som höghastighetståg, kommer
              att fortsätta att diskuteras framöver. Var och en, kan jag se,
              har sin roll i det svenska transportnätet men på vitt skilda sätt.
              Det ena tåget har som ambition att stanna vid varje hållplats,
              medan det andra tåget har krav på sig att gå så snabbt som möjligt.
              Inte desto mindre krävs det åtgärder för att ta igen det bristande
              underhåll som den tidigare regeringen och Egon Frid själv är delansvarig
              för.
            </seg>
          </u>
          <u xml:id="i-f9c8b8847d5b2b5a-153" prev="i-f9c8b8847d5b2b5a-152" who="Q271235">
            <seg>
              Det är en stor utmaning. Många av de här lågtrafikerade järnvägarna
              är så nedgångna att det krävs oerhört stora resurser. Inte desto
              mindre har jag nu ambitionen att verka för att Banverket ser över
              de utpekade lågtrafikerade banorna, som Banverket sedan tidigare
              har pekat ut, av den anledningen att jag ser att förutsättningarna
              till viss del kan förändras och har förändrats.
            </seg>
          </u>
          <u xml:id="i-f9c8b8847d5b2b5a-154" prev="i-f9c8b8847d5b2b5a-152" who="Q271235">
            <seg>
              Debatten om att skapa förutsättningar för persontransport på
              järnväg kommer att vara i fokus. Klimatberedningens underlag är
              naturligtvis en hävstång för den inriktning som vi framgent kommer
              att arbeta med när det gäller Banverket och järnvägens roll i
              fråga om både godsflöden och persontransporttrafiken i Sverige.
            </seg>
          </u>
          <u xml:id="i-f9c8b8847d5b2b5a-155" prev="i-f9c8b8847d5b2b5a-152" who="Q271235">
            <seg>
              Jag tackar för den här interpellationen. Jag tror att vi kommer
              att återkomma till de här spännande utmaningarna, att skapa en
              modern järnväg i Sverige.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2007/08:330 om ansvarsfrågor kring
            mögelskadade bostäder
          </note>
          <note type="speaker">
            Anf. 27 Miljöminister ANDREAS CARLGREN (c):
          </note>
          <u xml:id="i-f9c8b8847d5b2b5a-156" next="i-f9c8b8847d5b2b5a-163" who="Q496604">
            <seg>
              Fru talman! Jan Lindholm har till statsrådet Mats Odell ställt
              frågor rörande ansvaret för mögelskadade bostäder. Arbetet inom
              regeringen är så fördelat att det är jag som ska svara på interpellationen.
            </seg>
          </u>
          <u xml:id="i-f9c8b8847d5b2b5a-157" prev="i-f9c8b8847d5b2b5a-156" who="Q496604">
            <seg>
              Jag vill börja med att redovisa några redan vidtagna åtgärder
              bland annat med anledning av mögelskador i byggnader och deras
              hälsopåverkan.
            </seg>
          </u>
          <u xml:id="i-f9c8b8847d5b2b5a-158" prev="i-f9c8b8847d5b2b5a-156" who="Q496604">
            <seg>
              I slutet av 1980-talet ökade antalet allergier och annan överkänslighet.
              Riksdagen beslutade därför att införa en obligatorisk funktionskontroll
              av ventilationssystem . En fortlöpande välfungerande ventilation
              i byggnader är nödvändig för att begränsa inomhusproblemen, inte
              minst till följd av fukt. Inomhusmiljön är också en viktig del
              av miljömålsarbetet. Riksdagen har därför beslutat om ett särskilt
              delmål om inomhusmiljön till det nationella miljökvalitetsmålet
              God bebyggd miljö. Delmålet innebär i korthet att byggnader och
              deras egenskaper senast år 2020 inte ska påverka hälsan negativt.
              Därför ska det säkerställas att samtliga byggnader där människor
              vistas ofta eller under längre tid senast 2015 har en dokumenterat
              fungerande ventilation. I sammanhanget bör noteras att den inomhusmiljö
              som avses inom ramen för miljömålsarbetet är den som kan relateras
              till planering, byggande och förvaltning av byggnader samt att
              formuleringen är baserad på vetenskapliga rön.
            </seg>
          </u>
          <u xml:id="i-f9c8b8847d5b2b5a-159" prev="i-f9c8b8847d5b2b5a-156" who="Q496604">
            <seg>
              Inomhusmiljön är en angelägenhet för alla inom bygg- och fastighetssektorn
              och har stor betydelse för alla dem som bor i eller brukar byggnaderna.
              Riksdagen beslutade i juni 2006 om en lag om energideklarationer,
              som anger att frågor om energianvändning, ventilation och radon
              ska redovisas med vissa intervall för praktiskt taget alla byggnader.
              Lagen syftar till att främja en effektiv energianvändning och
              en god inomhusmiljö i byggnader.
            </seg>
          </u>
          <u xml:id="i-f9c8b8847d5b2b5a-160" prev="i-f9c8b8847d5b2b5a-156" who="Q496604">
            <seg>
              Regeringen har också tagit initiativ när det gäller att öka kunskapen
              om omfattningen av fukt och mögel i våra byggnader. Boverket fick
              i december 2006 i uppdrag att ta fram ett underlag och föreslå
              delmål till miljökvalitetsmålet God bebyggd miljö för att avhjälpa
              eller undvika bland annat fukt och mögel i bebyggelsen. Uppdraget
              innebär en belysning av omfattningen av olika skador i byggnader.
              Avsikten är att de omfattande uppgifter om byggnaders tekniska
              utformning, byggfel och skador som tas in vid besiktningar ska
              samlas i en databas. Arbetet ska möjliggöra att vi kan dra slutsatser
              om till exempel vissa kategorier och årgångar byggnader avseende
              hela landet. Databasen ska även kunna användas som underlag för
              inriktningen av fortsatta forskningsinsatser. I uppdraget ingår
              också att redovisa slutsatser om kopplingen mellan brister i inomhusmiljön
              och upplevd ohälsa. Uppdraget ska redovisas i december i år.
            </seg>
          </u>
          <u xml:id="i-f9c8b8847d5b2b5a-161" prev="i-f9c8b8847d5b2b5a-156" who="Q496604">
            <seg>
              När det gäller de forskningsresultat som Jan Lindholm hänvisar
              till kan de sammanfattningsvis uttryckas som att avancerade mätmetoder
              nu har tagits fram som kan påvisa extremt små mängder toxiner
              i fukt- och mögelskadade material och konstruktioner. Däremot
              anges det att ytterligare forskning krävs för att klarlägga vilken
              mängd toxiner som har betydelse för människors hälsa.
            </seg>
          </u>
          <u xml:id="i-f9c8b8847d5b2b5a-162" prev="i-f9c8b8847d5b2b5a-156" who="Q496604">
            <seg>
              När det gäller de konkreta frågorna i interpellationen vill jag
              anföra följande. Varje enskilt skadefall förutsätter en särskild
              mätning och analys. Förutsättningarna är också olika när det kommer
              till åtgärder för att stärka de drabbades ställning, till exempel
              när egendom måste förstöras till följd av fukt och mögel. Viktiga
              faktorer i sammanhanget är till exempel upplåtelseformen och hur
              gammalt bostadshuset är. Om huset är nytt kan fortfarande en garanti
              från entreprenören vara aktuell. Om huset är yngre än tio år torde
              möjlighet finnas att skadorna täcks av befintliga försäkringssystem.
            </seg>
          </u>
          <u xml:id="i-f9c8b8847d5b2b5a-163" prev="i-f9c8b8847d5b2b5a-156" who="Q496604">
            <seg>
              Av min redovisning framgår att regeringen både följer det viktiga
              arbetet med att förbättra inomhusmiljön i bland annat bostäder
              och söker klarlägga orsakssambanden och att det pågående och fortsatta
              arbetet inrymmer de frågor som tas upp i interpellationen.
            </seg>
          </u>
          <note type="speaker">
            Anf. 28 JAN LINDHOLM (mp):
          </note>
          <u xml:id="i-f9c8b8847d5b2b5a-164" next="i-f9c8b8847d5b2b5a-174" who="Q5956750">
            <seg>
              Fru talman! Jag vill tacka ministern för svaret även om jag gärna
              hade sett något mer konkret när det gäller kommentarer till mina
              frågor.
            </seg>
          </u>
          <u xml:id="i-f9c8b8847d5b2b5a-165" prev="i-f9c8b8847d5b2b5a-164" who="Q5956750">
            <seg>
              Frågan om mögeldrabbade hus och hälsoeffekter av detta har debatterats
              under väldigt många år. Diskussionen har handlat om huruvida det
              är kemikalier som diffunderar från sammansatt byggmaterial, om
              det är bakterier eller om det är mögel och dess sporer som är
              orsaken till de odiskutabla ohälsoproblem som har drabbat många
              utsatta individer.
            </seg>
          </u>
          <u xml:id="i-f9c8b8847d5b2b5a-166" prev="i-f9c8b8847d5b2b5a-164" who="Q5956750">
            <seg>
              De som har råkat illa ut i byggnader där det är stora påtagliga
              skador och stora mängder fukt och väl synlig påväxt av mögel har
              haft större möjligheter att bli trodda och få åtgärder vidtagna
              än andra. I många fall är nämligen mögel i byggnader inte ett
              synligt problem. Mögel kan finnas inuti materialen och ändå påverka
              inomhusmiljön.
            </seg>
          </u>
          <u xml:id="i-f9c8b8847d5b2b5a-167" prev="i-f9c8b8847d5b2b5a-164" who="Q5956750">
            <seg>
              Om man tror på de skattningar som har gjorts kan det vara så
              många som närmare var fjärde bostad i vårt land som på något sätt
              är drabbad av mögel. Anticimex har till exempel skattat att 30
              procent av alla hus i Sverige med krypgrund har problem med mögel.
              Det är 175 000 hus.
            </seg>
          </u>
          <u xml:id="i-f9c8b8847d5b2b5a-168" prev="i-f9c8b8847d5b2b5a-164" who="Q5956750">
            <seg>
              Svenska forskare i Lund har alltså, som jag har påpekat i interpellationen,
              utvecklat ny mätteknik som gör det möjligt att upptäcka ännu mindre
              partiklar än tidigare.
            </seg>
          </u>
          <u xml:id="i-f9c8b8847d5b2b5a-169" prev="i-f9c8b8847d5b2b5a-164" who="Q5956750">
            <seg>
              Förr trodde man att det var sporerna från möglet som var själva
              problemet, men ofta var mängden sporer alldeles för liten för
              att det skulle kunna vara en rimlig förklaring. Men nu vet man
              att även själva möglet i sig sönderdelas i betydligt mindre delar
              än sporerna och att de här ännu mindre partiklarna kan tränga
              betydligt längre ned i våra lungor än vad sporerna kan. Där ligger
              sedan dessa mycket små delar av giftigt mögel och diffunderar.
              Visserligen är det väldigt små mängder, men ämnena är tyvärr väldigt
              giftiga. Deponierna av giftig substans i lungorna kan därför bli
              betydligt högre än vad man tidigare har trott.
            </seg>
          </u>
          <u xml:id="i-f9c8b8847d5b2b5a-170" prev="i-f9c8b8847d5b2b5a-164" who="Q5956750">
            <seg>
              Det här är kärnan i den nya kunskapen. Den nya tekniken innebär
              helt plötsligt att vi vet att antalet mögelrelaterade partiklar
              i inomhusmiljön kan vara ungefär 600 gånger fler än vi tidigare
              trott, och det kan vi alltså tacka Lennart Larsson och hans team
              i Lund för.
            </seg>
          </u>
          <u xml:id="i-f9c8b8847d5b2b5a-171" prev="i-f9c8b8847d5b2b5a-164" who="Q5956750">
            <seg>
              Med denna nya kunskap är det lättare att förstå den tragiska
              rapporten från den amerikanska motsvarigheten till ministerns
              miljödepartement, U.S. Environmental Protection Agency, där de
              beskriver katastrofen för 27 spädbarn och deras föräldrar. De
              små barnen i Cleveland drabbades av mögeltoxinerna i sina bostäder.
              Nio spädbarn dog av den dåliga inomhusmiljön. Denna händelse var
              bakgrunden till att man i USA tog fram en särskild nationell plan
              för giftigt mögel och barnhälsa, Toxic Mold Safety and Protection
              Act. Dr. Dearborn, som även av svenska forskare anses som en av
              världens främsta experter på inomhusmiljö och hälsa, rapporterade
              om den här händelsen i Environmental Health Watch där han beskriver
              hur dessa spädbarn hostar upp blod från sina lungor.
            </seg>
          </u>
          <u xml:id="i-f9c8b8847d5b2b5a-172" prev="i-f9c8b8847d5b2b5a-164" who="Q5956750">
            <seg>
              Som jag har förstått det råder fortfarande en vetenskaplig osäkerhet
              på området hälsoeffekter av mögel i inomhusmiljö. Men forskarna
              anser att det här är ett område där försiktighetsprincipen självklart
              borde gälla. Vad anser ministern om det? I Sverige förekommer
              praktiskt taget ingen forskning kring hälsoeffekter av mögel i
              inomhusmiljö. Är ministern beredd att medverka till att sådan
              forskning prioriteras?
            </seg>
          </u>
          <u xml:id="i-f9c8b8847d5b2b5a-173" prev="i-f9c8b8847d5b2b5a-164" who="Q5956750">
            <seg>
              Om ministern inte kan ge några mer konkreta svar på de frågor
              jag ställde i interpellationen kanske ministern kan säga något
              om vart människor som drabbas av sjuka hus ska vända sig. I dag
              får exempelvis Astma- och allergiföreningarna runt om i landet
              ta emot väldigt många samtal från personer som anser att de inte
              får någon hjälp från de kommunala miljö- och hälsoskyddskontoren.
              I den granskning som jag har gjort inför denna debatt har jag
              från många håll fått höra att det saknas någon som har ett nationellt
              ansvar.
            </seg>
          </u>
          <u xml:id="i-f9c8b8847d5b2b5a-174" prev="i-f9c8b8847d5b2b5a-164" who="Q5956750">
            <seg>
              Anser ministern att detta är en viktig fråga?
            </seg>
          </u>
          <note type="speaker">
            Anf. 29 EGON FRID (v):
          </note>
          <u xml:id="i-f9c8b8847d5b2b5a-175" next="i-f9c8b8847d5b2b5a-182" who="Q5743643">
            <seg>
              Fru talman! Jag vill vara med i diskussionen och debatten om
              mögel i våra bostäder eftersom det är en så viktig fråga. Det
              är också, som Jan Lindholm mycket riktigt framhåller, en brist
              på tydlig samordning och tydligt ansvar för hur vi ska avhjälpa
              problemet och även för hur drabbade människor ska bli hjälpta
              på ett bra sätt.
            </seg>
          </u>
          <u xml:id="i-f9c8b8847d5b2b5a-176" prev="i-f9c8b8847d5b2b5a-175" who="Q5743643">
            <seg>
              Framför oss har vi också en ny diskussion om hur man ska bygga
              våra bostäder så miljömässigt hållbart som möjligt. Det är oerhört
              viktigt att vi får en bra debatt om hur vi kan säkra oss från
              mögelskador i våra byggnader och bostäder så att vi också kan
              få en bra acceptans till exempel för att bygga fler passivhus
              i framtiden. Frågan om ventilation kontra täta hus är oerhört
              komplicerad, och det finns stora missuppfattningar om att passiva
              hus innebär en ökad risk för mögel.
            </seg>
          </u>
          <u xml:id="i-f9c8b8847d5b2b5a-177" prev="i-f9c8b8847d5b2b5a-175" who="Q5743643">
            <seg>
              Frågan är alltså viktig också från den aspekt som kanske mer
              handlar om hur man konstruerar och bygger. Det är i och för sig
              en annan nivå än de verkligen grundläggande och viktiga frågorna
              som Jan Lindholm tar upp i sitt anförande.
            </seg>
          </u>
          <u xml:id="i-f9c8b8847d5b2b5a-178" prev="i-f9c8b8847d5b2b5a-175" who="Q5743643">
            <seg>
              När vi har försökt diskutera och sätta oss in i hur bostäder
              byggs, hur man kan utveckla bostadsbyggandet för mer säkra bostadsmiljöer
              och hur man ser på ventilation och boendemiljö ur energisynpunkt
              möter vi en otroligt konservativ bransch. Vi har varit ute till
              exempel med civilutskottet och mött Kretsloppsrådet. Vi har varit
              i kontakt med materialindustrin som levererar till byggarna. Man
              bygger i dag på ett oerhört konventionellt sätt och riskerar fortfarande
              att bygga in mycket av de mögelproblem som Jan Lindholm tar upp.
            </seg>
          </u>
          <u xml:id="i-f9c8b8847d5b2b5a-179" prev="i-f9c8b8847d5b2b5a-175" who="Q5743643">
            <seg>
              Det går an att diskutera kring det synliga möglet, men när man
              inte är beredd att ta ansvar ens för det och ännu mindre ta ansvar
              för att det genom dålig byggteknik har byggts in osynligt mögel,
              då har vi fortfarande mycket att ta ansvar för. Det finns i dag
              ingen god trygghet för hyresgästerna när det gäller detta.
            </seg>
          </u>
          <u xml:id="i-f9c8b8847d5b2b5a-180" prev="i-f9c8b8847d5b2b5a-175" who="Q5743643">
            <seg>
              Man kan göra en parallell till Fonden för fukt- och mögelskador
              när det gäller småhus. Regeringen har ett ansvar att slå vakt
              om den. Vi i Vänsterpartiet hade som förslag i vår budget att
              regeringen skulle behålla anslaget för Fonden för fukt- och mögelskador
              när det gäller småhus, och jag tycker att det är viktigt att diskutera
              också hur man ska skydda hyresgäster och hur naturligtvis hyresvärden
              men också hyresgästerna kan göras skadeslösa och få en så bra
              boendemiljö som möjligt.
            </seg>
          </u>
          <u xml:id="i-f9c8b8847d5b2b5a-181" prev="i-f9c8b8847d5b2b5a-175" who="Q5743643">
            <seg>
              Det är naturligtvis förenat med oerhörda kostnader att driva
              de här processerna, att renovera byggnader och bostäder. Det kan
              man inte lägga på en enskild part. Många av de bostäder vi diskuterar
              är dessutom äldre än tio år, så vi har passerat försäkringsgränsen
              för dem.
            </seg>
          </u>
          <u xml:id="i-f9c8b8847d5b2b5a-182" prev="i-f9c8b8847d5b2b5a-175" who="Q5743643">
            <seg>
              Här har alltså regeringen ett stort ansvar.
            </seg>
          </u>
          <note type="speaker">
            Anf. 30 LARS TYSKLIND (fp):
          </note>
          <u xml:id="i-f9c8b8847d5b2b5a-183" next="i-f9c8b8847d5b2b5a-187" who="Q6217745">
            <seg>
              Fru talman! Vi kan alla vara överens om att inomhusmiljön är
              otroligt viktig för människors hälsa. I många fall har det också
              visat sig att inomhusmiljön är orsaken till att människor mår
              dåligt.
            </seg>
          </u>
          <u xml:id="i-f9c8b8847d5b2b5a-184" prev="i-f9c8b8847d5b2b5a-183" who="Q6217745">
            <seg>
              Därför tycker jag att det ministern tar upp är oerhört viktigt:
              att Boverket har fått i uppdrag att faktiskt lyfta fram erfarenheter
              från tidigare begångna fel. Annars får vi den diskussion som Egon
              Frid tar upp här. När man börjar diskutera energieffektivt byggande,
              till exempel passivhus, möter man ofta reaktionen att ska ni nu
              ivra för ett nytt mögelproblem. Men detta har väldigt mycket med
              byggteknik att göra, och den blir mer och mer precis. Byggbranschen
              får alltså ett oerhört stort ansvar för att verkligen ta vara
              på de möjligheter som tekniken ger.
            </seg>
          </u>
          <u xml:id="i-f9c8b8847d5b2b5a-185" prev="i-f9c8b8847d5b2b5a-183" who="Q6217745">
            <seg>
              När det gäller passivhus är det faktiskt så att de är täta, men
              de får förstås inte vara täta var som helst i väggen, utan de
              ska vara täta på ett visst sätt och ventileras på ett visst sätt.
              Då fungerar det. Annars fungerar det inte. Man får hoppas att
              den tidigare dåliga erfarenheten av täthet på fel sätt inte motarbetar
              täthet på rätt sätt.
            </seg>
          </u>
          <u xml:id="i-f9c8b8847d5b2b5a-186" prev="i-f9c8b8847d5b2b5a-183" who="Q6217745">
            <seg>
              Det praktiska byggandet har haft stor betydelse även i den äldre
              bebyggelsen. Jag fick refererat för mig om ett daghemsbygge i
              Umeå, där man skulle bygga för extremt allergiska barn. Byggfirman
              fick i uppdrag att bygga detta daghem, och det var väldiga krav
              på att det skulle byggas torrt. Det var rigorös kontroll över
              det hela. Ändå kom man dit dagen före julafton, berättade man,
              och det var en decimeter snö på betongplattan. Det slutade med
              att man fick avbryta alltihop, sätta plattan under tak och torka
              den i flera månader.
            </seg>
          </u>
          <u xml:id="i-f9c8b8847d5b2b5a-187" prev="i-f9c8b8847d5b2b5a-183" who="Q6217745">
            <seg>
              Byggtekniken i sig hade alltså fungerat om man bara hade skött
              det på rätt sätt, och det är, precis som Egon Frid tar upp, en
              väldigt viktigt uppgift för byggbranschen att ta på sig detta
              ansvar och faktiskt bygga utifrån de förutsättningar som tekniken
              ger.
            </seg>
          </u>
          <note type="speaker">
            Anf. 31 Miljöminister ANDREAS CARLGREN (c):
          </note>
          <u xml:id="i-f9c8b8847d5b2b5a-188" next="i-f9c8b8847d5b2b5a-196" who="Q496604">
            <seg>
              Fru talman! Det sägs mycket här om att vi borde diskutera och
              att vi borde skaffa oss mer underlag. Men faktum är att regeringen
              går längre än så. Vi har nu gett uppdrag till Boverket att också
              göra . Det är ett mycket omfattande uppdrag i själva verket en
              av de mer omfattande satsningar som har gjorts när det gäller
              att avhjälpa och undvika fukt och mögel i bebyggelse.
            </seg>
          </u>
          <u xml:id="i-f9c8b8847d5b2b5a-189" prev="i-f9c8b8847d5b2b5a-188" who="Q496604">
            <seg>
              Det innebär att man ska belysa omfattningen av olika skador i
              byggnader. Man kommer konkret att gå igenom de omfattande uppgifter
              som finns om byggnaders tekniska utformning. Man kommer att gå
              igenom byggfel och skador, som tas in vid besiktningar. Sedan
              ska detta samlas i en stor databas. Det blir den mest omfattande
              källan hittills, inte bara för kunskap utan också för att fortsätta
              att göra .
            </seg>
          </u>
          <u xml:id="i-f9c8b8847d5b2b5a-190" prev="i-f9c8b8847d5b2b5a-188" who="Q496604">
            <seg>
              Det innebär också att vi kommer att kunna dra slutsatser om till
              exempel vissa årgångar eller kategorier av årgångar där byggnader
              antingen är i riskzon eller har drabbats. Likaväl kommer vi att
              kunna se över landet som helhet.
            </seg>
          </u>
          <u xml:id="i-f9c8b8847d5b2b5a-191" prev="i-f9c8b8847d5b2b5a-188" who="Q496604">
            <seg>
              Vi kommer även att kunna använda databasen som underlag till
              exempel för inriktningen av forskning. Det blir självfallet en
              viktig del i bedömningarna inför forskningspropositionen och andra
              satsningar. Det är också svaret på den fråga jag har fått i den
              delen.
            </seg>
          </u>
          <u xml:id="i-f9c8b8847d5b2b5a-192" prev="i-f9c8b8847d5b2b5a-188" who="Q496604">
            <seg>
              Uppdraget är också att redovisa slutsatser om kopplingen mellan
              brister i inomhusmiljön och upplevd ohälsa. Det kommer att innebära
              att det finns ytterligare förutsättningar att göra rätt insatser
              för de människor som drabbas.
            </seg>
          </u>
          <u xml:id="i-f9c8b8847d5b2b5a-193" prev="i-f9c8b8847d5b2b5a-188" who="Q496604">
            <seg>
              Jag tycker att detta är ett arbete som borde ha gjorts långt
              tidigare. Det är inget nytt problem att Sverige har de här bristerna
              i byggandet. Det är inte heller något nytt att människor drabbas
              av det. Men nu gör vi äntligen det jobb som borde ha gjorts, och
              det innebär en omfattande satsning.
            </seg>
          </u>
          <u xml:id="i-f9c8b8847d5b2b5a-194" prev="i-f9c8b8847d5b2b5a-188" who="Q496604">
            <seg>
              Jag tycker att det är mycket viktigt att det nu finns mer avancerade
              mätmetoder inom forskningen som kan påvisa extremt små mängder
              toxiner i till exempel fukt- och mögelskadade material och konstruktioner.
              Samtidigt är det ett faktum att samma forskare också mycket tydligt
              säger att ytterligare forskning krävs för att klarlägga vilken
              mängd toxiner som har betydelse för människors hälsa.
            </seg>
          </u>
          <u xml:id="i-f9c8b8847d5b2b5a-195" prev="i-f9c8b8847d5b2b5a-188" who="Q496604">
            <seg>
              Vi ska arbeta förebyggande. Det är därför vi lägger det stora
              uppdrag som vi gör på Boverket. Det är därför Sverige gör så omfattande
              satsningar. Vi ska se till så att människor får den hjälp som
              behövs. Därför har till exempel reglerna för ersättningar vid
              mögelskador arbetats in i lagverk. När nu fonden läggs ned är
              det efter ett omfattande förberedelsearbete, som också har gjorts
              under tidigare regering. Detta har varit en helt väntad åtgärd.
              Lösningen för att ersätta de tidigare förutsättningarna är redan
              på plats.
            </seg>
          </u>
          <u xml:id="i-f9c8b8847d5b2b5a-196" prev="i-f9c8b8847d5b2b5a-188" who="Q496604">
            <seg>
              Jag kan bara konstatera att jag självfallet tycker att försiktighetsprincipen
              är en grundläggande princip som ska gälla. Det är också den tanken
              som ligger till grund för det arbete som nu görs.
            </seg>
          </u>
          <note type="speaker">
            Anf. 32 JAN LINDHOLM (mp):
          </note>
          <u xml:id="i-f9c8b8847d5b2b5a-197" next="i-f9c8b8847d5b2b5a-206" who="Q5956750">
            <seg>
              Fru talman! Jag noterar att ministern i sitt svar på min interpellation
              uppehåller sig vid åtgärder som vidtogs efter 1980-talets våg
              av ökade allergier och annan överkänslighet. Jag syftar på den
              obligatoriska funktionskontrollen av ventilationssystem.
            </seg>
          </u>
          <u xml:id="i-f9c8b8847d5b2b5a-198" prev="i-f9c8b8847d5b2b5a-197" who="Q5956750">
            <seg>
              Jag besökte för några dagar sedan den svenska byggmaterialindustrin
              och frågade då särskilt ut dem just om OVK. Jag fick samma svar
              där som jag har fått från forskare, från fastighetsförvaltare
              och även från drabbade: Det fungerar inte bra. Det räcker inte
              att mäta ventilationen och kontrollera att den fungerar såsom
              den var projekterad att fungera. Man måste också ta hänsyn till
              förändrad verksamhet i lokalerna, och inte minst måste man ta
              reda på vad den luft man ventilerar innehåller.
            </seg>
          </u>
          <u xml:id="i-f9c8b8847d5b2b5a-199" prev="i-f9c8b8847d5b2b5a-197" who="Q5956750">
            <seg>
              Det finns exempel på filter i ventilationssystem som man vid
              mätning har konstaterat har varit så giftiga att de måste hanteras
              som giftigt avfall. I den luften har till exempel skolbarn tillbringat
              sina dagar.
            </seg>
          </u>
          <u xml:id="i-f9c8b8847d5b2b5a-200" prev="i-f9c8b8847d5b2b5a-197" who="Q5956750">
            <seg>
              Det är inte bara bostäder som drabbas. Vem minns inte skandalen
              med Moderna museet? Jag har fått in en mängd personliga berättelser
              från drabbade som beskriver hur deras barn har fått hela sin barndom
              förstörd. Det finns till och med barn som periodvis har fått vistas
              i kuvöser och respiratorer för att de har blivit så dåliga av
              sina sjuka hus. Andra har berättat om barn som har blivit allvarligt
              mobbade i skolan på grund av att de har luktat mögel. En del har
              berättat hur de på väg hemifrån till skolan på olika sätt har
              bytt kläder för att inte få med sig problemet in i skolan.
            </seg>
          </u>
          <u xml:id="i-f9c8b8847d5b2b5a-201" prev="i-f9c8b8847d5b2b5a-197" who="Q5956750">
            <seg>
              Om det nu skulle vara så att ministern tror att det här är ett
              försumbart problem har jag här en lista på 103 svenska kommuner
              där det åtminstone finns något fall ofta flera fall av sjuka hus.
              Då är ändå inte Skarpnäcksfallet med, som vi som vistades i Stockholmsområdet
              i går kväll kunde se ett reportage om på ABC-nytt.
            </seg>
          </u>
          <u xml:id="i-f9c8b8847d5b2b5a-202" prev="i-f9c8b8847d5b2b5a-197" who="Q5956750">
            <seg>
              Jag ska ta upp ett exempel från ett kontorshus i Sverige. I den
              byggnaden har 30 procent av de anställda mer eller mindre blivit
              sjuka på grund av problem med inomhusluften. 25 personer har fått
              cancer. 18 har avlidit under de här åren. Få av de överlevande
              orkar driva sin sak. I flera fall erkänns inte ens den här typen
              av skador av Försäkringskassan. En del av de här personerna har
              farit så illa, fru talman, att det är svårt att inte fälla en
              tår när man läser eller lyssnar till deras berättelser.
            </seg>
          </u>
          <u xml:id="i-f9c8b8847d5b2b5a-203" prev="i-f9c8b8847d5b2b5a-197" who="Q5956750">
            <seg>
              Det är alltså ställt utom allt tvivel att människor far illa.
              Men vad det är som orsakar problemen är en mycket svårare fråga.
              Om vi visste exakt hur det förhöll sig med orsakerna vore det
              enklare att ställa någon till svars. Men så länge vi inte klarar
              av att säkert leda i bevis vad orsakerna är måste man anse att
              samhället har något sorts ansvar för att ta hand om de här människornas
              öden.
            </seg>
          </u>
          <u xml:id="i-f9c8b8847d5b2b5a-204" prev="i-f9c8b8847d5b2b5a-197" who="Q5956750">
            <seg>
              Fru talman! Jag tror att många som lyssnar på det här skulle
              uppskatta och sätta stort värde på om ministern kunde säga några
              ord om ansvarsfrågan för de drabbade. Man kan ju undra hur mycket
              Boverkets insatser hjälper de drabbade. Förhoppningsvis hjälper
              de i framtiden, men de hjälper inte de drabbade.
            </seg>
          </u>
          <u xml:id="i-f9c8b8847d5b2b5a-205" prev="i-f9c8b8847d5b2b5a-197" who="Q5956750">
            <seg>
              Sannolikt är det inte bara möglet som är orsaken till det som
              kallas för sjuka hus. Som jag har nämnt handlar det om byggmaterial
              som består av tusentals olika komponenter. Det kommer nya komponenter
              varje dag; det har vi fått lära oss av byggindustrins kretsloppsråd,
              och de vet själva inte alls vad materialen innehåller. De har
              inte heller någon aning om vad materialen kan ställa till med
              i kombination, i kombination med fukt och i kombination med mögel
              och bakterier.
            </seg>
          </u>
          <u xml:id="i-f9c8b8847d5b2b5a-206" prev="i-f9c8b8847d5b2b5a-197" who="Q5956750">
            <seg>
              Jag hinner inte ta upp allt det som jag hade tänkt, men jag skulle
              vilja att ministern pratade om ansvarsfrågan.
            </seg>
          </u>
          <note type="speaker">
            Anf. 33 Miljöminister ANDREAS CARLGREN (c):
          </note>
          <u xml:id="i-f9c8b8847d5b2b5a-207" next="i-f9c8b8847d5b2b5a-211" who="Q496604">
            <seg>
              Fru talman! Debatten är uppenbarligen på väg att närma sig sitt
              slut. Jag måste ändå säga att den är på väg att bli lite konstig.
              Jan Lindholm lyssnar inte riktigt på svaren, utan läser upp sina
              förberedda inlägg och säger: Om nu ministern tror att problemet
              är försumbart, och så vidare.
            </seg>
          </u>
          <u xml:id="i-f9c8b8847d5b2b5a-208" prev="i-f9c8b8847d5b2b5a-207" who="Q496604">
            <seg>
              Jag har ju precis pekat på att jag tycker att det är ett mycket
              viktigt problem. Därför ger vi ett av de mer omfattande uppdragen
              till Boverket på området. Om jag tyckte att det var oviktigt hade
              vi inte gett dem det uppdraget. Om vi inte tyckte att det var
              viktigt att se till att äntligen komma till rätta med detta hade
              vi inte byggt upp databasen med de insatser som nu förbereds.
            </seg>
          </u>
          <u xml:id="i-f9c8b8847d5b2b5a-209" prev="i-f9c8b8847d5b2b5a-207" who="Q496604">
            <seg>
              Samtidigt lägger jag märke till att Jan Lindholm i inlägg efter
              inlägg påpekar hur mycket osäkerhet som fortfarande ligger bakom
              orsakerna till att människor drabbas. Jag tycker att det är fruktansvärt
              beklagligt. Det som människor kan råka ut för kan ödelägga allt
              för dem. Samtidigt är jag medveten om att den som ska ställas
              till ansvar tydligt måste kunna pekas på som ansvarig. Därför
              är kunskapsfrågan fortfarande viktig.
            </seg>
          </u>
          <u xml:id="i-f9c8b8847d5b2b5a-210" prev="i-f9c8b8847d5b2b5a-207" who="Q496604">
            <seg>
              Vi har under lång tid i Sverige sett till att också skapa ett
              skydd som går därutöver och som samhället står för. Det har nu
              inarbetats i de generella reglerna. Samhällets ansvar täcks in
              av den delen. Det återstår att se till att det inte bara är samhället,
              det vill säga staten i det här fallet, som ska ta hela ansvaret.
              Det ska också byggföretagen som ligger bakom orsakerna göra när
              man kan tydligt kan peka på att ansvaret finns där.
            </seg>
          </u>
          <u xml:id="i-f9c8b8847d5b2b5a-211" prev="i-f9c8b8847d5b2b5a-207" who="Q496604">
            <seg>
              Med detta har jag också sagt att detta är en viktig fråga som
              vi kommer att fortsätta att följa. Det betyder inte att jag bara
              tänker säga till människor att vi nu kan peka på orsakerna till
              allt som de upplever. Den kunskapen finns inte. Men detta gör
              det desto viktigare att fortsätta att arbeta med frågan.
            </seg>
          </u>
          <note type="speaker">
            Anf. 34 JAN LINDHOLM (mp):
          </note>
          <u xml:id="i-f9c8b8847d5b2b5a-212" next="i-f9c8b8847d5b2b5a-217" who="Q5956750">
            <seg>
              Fru talman! Det är beklagligt att ministern inte på något sätt
              kan kommentera frågan om ansvaret för dem som har drabbats. Jag
              förväntade mig väl inte det heller, eftersom min fråga var ställd
              till Mats Odell. Jag hade velat ha en annan typ av debatt som
              just handlar om vem som är ansvarig för det som händer i bostadssektorn.
              Det är också lite märkligt att ministern pekar på att jag skulle
              ifrågasätta behovet av ett bättre kunskapsläge eftersom det är
              det som är grunden för min interpellation.
            </seg>
          </u>
          <u xml:id="i-f9c8b8847d5b2b5a-213" prev="i-f9c8b8847d5b2b5a-212" who="Q5956750">
            <seg>
              Jag har ställt den här interpellationen därför att det har hänt
              något på området vetenskap, nämligen att forskare som sysslar
              med mätteknik har utvecklat någonting. Men dessa forskare har
              ingen kunskap om relationen mellan det som de har upptäckt och
              hälsoeffekterna. De efterfrågar den kunskapen. Det finns ingen
              forskning på det området i Sverige.
            </seg>
          </u>
          <u xml:id="i-f9c8b8847d5b2b5a-214" prev="i-f9c8b8847d5b2b5a-212" who="Q5956750">
            <seg>
              Det finns forskare i Uppsala som håller på med mögel och svampar
              av en helt annan karaktär, nämligen sådana som kan etablera sig
              i människokroppen och göra det när immunförsvaret är nedsatt.
              Effekten av de här mykotoxinerna kan liknas vid att man blir utsatt
              för en kemisk chock eller något liknande, så det har egentligen
              inte med det här att göra.
            </seg>
          </u>
          <u xml:id="i-f9c8b8847d5b2b5a-215" prev="i-f9c8b8847d5b2b5a-212" who="Q5956750">
            <seg>
              Den här kompetensen finns alltså inte i Sverige. Det finns forskning
              på området i Tyskland och faktiskt också i Finland som är ganska
              framstående. Jag efterlyser alltså en satsning på denna forskning.
              Jag vet att forskarna i Sverige, när de nu har tagit fram en ny
              grundkunskap, är väldigt angelägna om att kunna gå vidare för
              att se hälsoeffekterna.
            </seg>
          </u>
          <u xml:id="i-f9c8b8847d5b2b5a-216" prev="i-f9c8b8847d5b2b5a-212" who="Q5956750">
            <seg>
              Jag ställde den här interpellationen för att jag ville få regeringen
              att på något sätt ta vara på möjligheten för Sverige att bli ett
              land som har mycket kunskaper på området.
            </seg>
          </u>
          <u xml:id="i-f9c8b8847d5b2b5a-217" prev="i-f9c8b8847d5b2b5a-212" who="Q5956750">
            <seg>
              Dessutom har vi inte råd att låta människor som drabbas av det
              här slås ut och till stor del bli arbetsoförmögna. Många av de
              här människorna har ju en väldigt begränsad arbetsförmåga. Om
              regeringens linje är att fler ska kunna jobba borde väl det här
              vara en högt prioriterad fråga för att få människor tillbaka i
              en kapacitet som gör att de kan klara sin egen försörjning. Även
              om allt ansvar inte kan läggas på samhället när ohälsan uppstår
              måste samhället ta ett ansvar i någon form. Det skulle jag vilja
              att ministern talade om.
            </seg>
          </u>
          <note type="speaker">
            Anf. 35 Miljöminister ANDREAS CARLGREN (c):
          </note>
          <u xml:id="i-f9c8b8847d5b2b5a-218" next="i-f9c8b8847d5b2b5a-223" who="Q496604">
            <seg>
              Fru talman! Jag vet hur tråkigt det kan vara att sitta i opposition,
              och då vill man gärna ge intrycket hela tiden att regeringen inte
              gör något. Men den här gången blir det lite extra konstigt eftersom
              det är så uppenbart att regeringen faktiskt gör något.
            </seg>
          </u>
          <u xml:id="i-f9c8b8847d5b2b5a-219" prev="i-f9c8b8847d5b2b5a-218" who="Q496604">
            <seg>
              Jan Lindholm säger att frågan väl borde vara högt prioriterad.
              Det har jag nu gång på gång beskrivit att den redan är, så det
              är inte fråga om borde utan den är prioriterad.
            </seg>
          </u>
          <u xml:id="i-f9c8b8847d5b2b5a-220" prev="i-f9c8b8847d5b2b5a-218" who="Q496604">
            <seg>
              Jan Lindholm säger, och det har jag aldrig förnekat, att kunskap
              är viktigt. Vi är helt överens om det. Däremot tycker jag inte
              att man ska dra slutsatser som kunskapen inte ger underlag för.
              Det är möjligen den skillnaden som finns.
            </seg>
          </u>
          <u xml:id="i-f9c8b8847d5b2b5a-221" prev="i-f9c8b8847d5b2b5a-218" who="Q496604">
            <seg>
              Jag delar uppfattningen att Sverige både har och kan ha en än
              mer tydlig kunskapsroll på området. Jag besökte nyligen forskningsrådet
              Formas som är en av dem som fördelar forskningspengar på området.
            </seg>
          </u>
          <u xml:id="i-f9c8b8847d5b2b5a-222" prev="i-f9c8b8847d5b2b5a-218" who="Q496604">
            <seg>
              Det är helt tydligt att detta kommer att vara en viktig fråga.
              Vi har också möjligheten att avgöra ytterligare prioriteringar
              i den kommande forskningspropositionen.
            </seg>
          </u>
          <u xml:id="i-f9c8b8847d5b2b5a-223" prev="i-f9c8b8847d5b2b5a-218" who="Q496604">
            <seg>
              När det gäller ansvarsfrågan har jag gång på gång konstaterat
              att vi har gått från att ha särskilda regler för Fukt- och mögelskadefonden
              till att nu ha generella regler som är inarbetade i de generella
              regelverken. Ansvarsfrågan i den delen är klarlagd. Behövs det
              ytterligare åtgärder när det gäller ansvarsfrågan kommer det uppdrag
              som vi har gett till Boverket att ge ytterligare förutsättningar
              för det. Därför kommer jag tillbaka till att det uppdrag som vi
              nu har gett till Boverket är mycket ambitiöst. Det ger i själva
              verket förutsättningen för att ta de ytterligare steg som kommer
              att behövas på området.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2007/08:365 om misslyckad jobbsatsning
            för nyanlända invandrare
          </note>
          <note type="speaker">
            Anf. 36 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-224" next="i-f9c8b8847d5b2b5a-232" who="Q3504785">
            <seg>
              Fru talman! Patrik Björck har ställt ett antal frågor till mig
              om dels instegsjobben och deras resultat hittills, dels vad jag
              och regeringen avser att göra i övrigt för att få fler invandrare
              i jobb.
            </seg>
          </u>
          <u xml:id="i-f9c8b8847d5b2b5a-225" prev="i-f9c8b8847d5b2b5a-224" who="Q3504785">
            <seg>
              Jag tror att Patrik Björck och jag är eniga om att integrationen
              på arbetsmarknaden är en central fråga för Sverige. Det gäller
              både i ett individperspektiv och i ett bredare socialt och ekonomiskt
              perspektiv. En särskild utmaning för att långsiktigt komma till
              rätta med de stora skillnaderna i sysselsättning och arbetslöshet
              mellan infödda och utrikes födda är nyanlända invandrares etablering
              på arbetsmarknaden.
            </seg>
          </u>
          <u xml:id="i-f9c8b8847d5b2b5a-226" prev="i-f9c8b8847d5b2b5a-224" who="Q3504785">
            <seg>
              Under de sista åren av socialdemokratiskt styre genomfördes omfattande
              utredningsarbete på detta område. Men de konkreta reformerna uteblev
              i allt väsentligt. Samtidigt talades mycket om vikten av att koppla
              undervisningen i svenska för invandrare till praktik eller arbete
              och om behovet av samverkan mellan arbetsförmedling och kommunen.
              Men det stannade vid ord.
            </seg>
          </u>
          <u xml:id="i-f9c8b8847d5b2b5a-227" prev="i-f9c8b8847d5b2b5a-224" who="Q3504785">
            <seg>
              Regeringen har genom bland annat instegsjobb och nystartsjobb
              visat att den är beredd att vidta konkreta åtgärder och avsätta
              rejält med resurser för att få introduktionen av nyanlända att
              fungera bättre. Genom instegsjobben kan en nödvändig samverkan
              mellan olika aktörer komma till stånd och incitament för tidiga
              och effektiva insatser skapas.
            </seg>
          </u>
          <u xml:id="i-f9c8b8847d5b2b5a-228" prev="i-f9c8b8847d5b2b5a-224" who="Q3504785">
            <seg>
              Min bild är att de flesta som på fältet arbetar med nyanlända
              invandrares etablering på arbetsmarknaden, inom arbetsförmedlingen
              och i kommunerna, menar att tanken bakom instegsjobben är riktig
              och att de är värda att satsa på. Samtidigt betonar man att uppgiften
              är svår. Många av dem som kommer till Sverige som flyktingar eller
              anhöriga till flyktingar har svåra upplevelser bakom sig. Uppgiften
              har förstås inte förenklats av situationen i Irak och den stora
              inströmningen av flyktingar därifrån. Läget i vissa kommuner är
              ansträngt och ledtiderna i flyktingmottagandet är längre än tidigare.
            </seg>
          </u>
          <u xml:id="i-f9c8b8847d5b2b5a-229" prev="i-f9c8b8847d5b2b5a-224" who="Q3504785">
            <seg>
              Med detta sagt är jag den förste att erkänna att utfallet hittills
              av instegsjobben inte är tillfredsställande. Fler måste få möjligheter
              till instegsjobb för att dessa ska fylla sin funktion. Det är
              också därför som regeringen nu ser över regelverket i flera olika
              avseenden.
            </seg>
          </u>
          <u xml:id="i-f9c8b8847d5b2b5a-230" prev="i-f9c8b8847d5b2b5a-224" who="Q3504785">
            <seg>
              Att förlänga den period efter uppehållstillstånd under vilken
              individen kan få ett instegsjobb menar jag är en viktig pusselbit
              för att få insatsen att fungera bättre i praktiken. Det innebär
              att personer som initialt kanske behöver mer av sociala eller
              medicinska insatser eller som det tar tid att ordna ett acceptabelt
              boende för ges möjligheter att i ett senare skede få ett instegsjobb.
              Det kommer också att gynna dem som får sitt uppehållstillstånd
              utanför Sveriges gränser, till exempel kvotflyktingar och vissa
              anhöriga, och som först senare anländer till den kommun där de
              ska bo.
            </seg>
          </u>
          <u xml:id="i-f9c8b8847d5b2b5a-231" prev="i-f9c8b8847d5b2b5a-224" who="Q3504785">
            <seg>
              Regeringen avser att under hösten 2008 presentera en sammanhållen
              strategi för integrationspolitiken för resten av mandatperioden.
              Integrationsstrategin ska huvudsakligen bygga på generella åtgärder
              som ytterligare tydliggör arbetslinjen på ett sätt som stärker
              konkurrenskraften på arbetsmarknaden, bland annat för personer
              som är födda i ett annat land.
            </seg>
          </u>
          <u xml:id="i-f9c8b8847d5b2b5a-232" prev="i-f9c8b8847d5b2b5a-224" who="Q3504785">
            <seg>
              Avslutningsvis vill jag framhålla att utvecklingen på den svenska
              arbetsmarknaden under det senaste året har varit extremt stark.
              Arbetslösheten sjunker och utanförskapet minskar. Detta gäller
              inte minst för utrikes födda. Att då, som Patrik Björck gör, underkänna
              regeringens hela arbetsmarknadspolitik känns inte särskilt övertygande.
              Självfallet spelar den goda ekonomiska konjunkturen en viktig
              roll i sammanhanget. Men också politiken har gjort skillnad. Jag
              kan försäkra Patrik Björck att politiken även framöver kommer
              att inriktas på att fler nyinvandrade så snabbt som möjligt ska
              ha riktiga jobb att gå till.
            </seg>
          </u>
          <note type="speaker">
            Anf. 37 PATRIK BJÖRCK (s):
          </note>
          <u xml:id="i-f9c8b8847d5b2b5a-233" next="i-f9c8b8847d5b2b5a-243" who="Q5577436">
            <seg>
              Fru talman! Arbetsmarknadsministern säger i svaret att han tror
              att han och jag är eniga om att integrationen på arbetsmarknaden
              är en central fråga för Sverige. Jag kan direkt säga att det är
              vi. Vi är helt överens om att integrationen är en viktig och central
              fråga. Det är naturligtvis därför som vi är så oroliga över att
              det ser ut som det gör med regeringens politik.
            </seg>
          </u>
          <u xml:id="i-f9c8b8847d5b2b5a-234" prev="i-f9c8b8847d5b2b5a-233" who="Q5577436">
            <seg>
              Vi är överens om fler saker, åtminstone två saker när det gäller
              den här specifika frågan och den här debatten. Den ena är att
              frågan är oerhört viktigt. Den andra är att regeringens politik
              är ett misslyckande.
            </seg>
          </u>
          <u xml:id="i-f9c8b8847d5b2b5a-235" prev="i-f9c8b8847d5b2b5a-233" who="Q5577436">
            <seg>
              Vi kunde på DN Debatt läsa en artikel av arbetsmarknadsminister
              Sven Otto Littorin tillsammans med statsminister Fredrik Reinfeldt
              och integrationsminister Nyamko Sabuni under rubriken: Misslyckad
              jobbsatsning för nyanlända invandrare. Det är detta som är bekymret
              och det som vi ska diskutera här i dag.
            </seg>
          </u>
          <u xml:id="i-f9c8b8847d5b2b5a-236" prev="i-f9c8b8847d5b2b5a-233" who="Q5577436">
            <seg>
              Vi är som sagt överens om två saker, arbetsmarknadsministern
              och jag. Den ena är att det är en viktig fråga. Den andra är att
              regeringens politik är helt misslyckad.
            </seg>
          </u>
          <u xml:id="i-f9c8b8847d5b2b5a-237" prev="i-f9c8b8847d5b2b5a-233" who="Q5577436">
            <seg>
              Regeringen har snart närmat sig halvtid av sitt regerande. Om
              vi inledningsvis diskuterade regeringens människosyn, ideologi
              och hur regeringen raserar det samhälle som vi tillsammans har
              byggt under många år i Sverige, kommer vi nu sakta men säkert
              att på punkt efter punkt kunna utvärdera hur regeringens politik
              på olika områden fungerar i människors verklighet och dagliga
              liv, vilka resultaten blir av regeringens politik.
            </seg>
          </u>
          <u xml:id="i-f9c8b8847d5b2b5a-238" prev="i-f9c8b8847d5b2b5a-233" who="Q5577436">
            <seg>
              Vi hade en sådan diskussion här i tisdags när vi diskuterade
              nystartsjobben och konstaterade att det var ett fullständigt fiasko.
              Det var ett misslyckande där, och nu tar vi nästa diskussion.
              Nu pratar vi om instegsjobben.
            </seg>
          </u>
          <u xml:id="i-f9c8b8847d5b2b5a-239" prev="i-f9c8b8847d5b2b5a-233" who="Q5577436">
            <seg>
              I debatten i tisdags var arbetsmarknadsministern och hans kollega
              Elisabeth Svantesson oroliga för att vi från oppositionens sida
              ensidigt kritiserade nystartsjobben och att vi inte såg hela regeringens
              politik. Jag lovade då och bekräftar i dag att vi kommer att kritisera
              hela regeringens politik. Vi kommer på punkt efter punkt att ta
              upp alla de misslyckanden som regeringen har lämnat efter sig
              under ett och ett halvt år. För att bekräfta det nu har vi den
              här debatten i dag.
            </seg>
          </u>
          <u xml:id="i-f9c8b8847d5b2b5a-240" prev="i-f9c8b8847d5b2b5a-233" who="Q5577436">
            <seg>
              Återigen har vi ett gigantiskt misslyckande. Man har en reform
              där man har avsatt över 1 miljard i budgeten för att nå framgång.
              Man pratar om när det här är slut att ha en handfull individer
              som får del av denna satsning.
            </seg>
          </u>
          <u xml:id="i-f9c8b8847d5b2b5a-241" prev="i-f9c8b8847d5b2b5a-233" who="Q5577436">
            <seg>
              Det var det som föranledde min interpellation: att det är en
              viktig fråga, att det är viktigt att satsa, att det är viktigt
              att göra saker här. Det är vi, som sagt, överens om. Men om man
              nu själv, som man säger i tidningen, inser att satsningen är misslyckad,
              är det en adekvat fråga hur man tänker gå vidare.
            </seg>
          </u>
          <u xml:id="i-f9c8b8847d5b2b5a-242" prev="i-f9c8b8847d5b2b5a-233" who="Q5577436">
            <seg>
              Jag ställde de här frågorna till statsministern: Hur tänker man
              att en förlängning av instegsjobben ska revolutionera den misslyckade
              åtgärden? Det skulle vara spännande att höra.
            </seg>
          </u>
          <u xml:id="i-f9c8b8847d5b2b5a-243" prev="i-f9c8b8847d5b2b5a-233" who="Q5577436">
            <seg>
              En satsning på hundratals miljoner som ger en handfull jobb verkar
              inte genomtänkt. Är alla idéer nu uttömda, eller har statsrådet
              planer på andra åtgärder? Kommer vi att få se åtgärder från regeringen
              som statsrådet tar initiativ till med ökade incitament för att
              få fler invandrare i jobb? Och kommer i så fall, enligt statsrådets
              överväganden, de incitamenten att innebära en hårdare ekonomisk
              press i enlighet med den politik som förs mot arbetslösa och sjukskrivna
              i allmänhet? Är det det som de som står utanför, de svagaste människorna
              i samhället, kommer att kunna förvänta sig nu, en hårdare tuffare
              ekonomisk press från regeringens så kallade incitament?
            </seg>
          </u>
          <note type="speaker">
            Anf. 38 TOMAS TOBÉ (m):
          </note>
          <u xml:id="i-f9c8b8847d5b2b5a-244" next="i-f9c8b8847d5b2b5a-249" who="Q6212174">
            <seg>
              Herr talman! Jag får väl tacka interpellanten för att han för
              upp jobbpolitiken till diskussion. Jag får väl även tacka arbetsmarknadsministern
              för svaret när inte interpellanten gjorde det.
            </seg>
          </u>
          <u xml:id="i-f9c8b8847d5b2b5a-245" prev="i-f9c8b8847d5b2b5a-244" who="Q6212174">
            <seg>
              Innan jag återkommer med min kompletterande fråga på detta område
              till arbetsmarknadsministern måste jag säga att jag blir lite
              förvånad över att se den frustration och det engagemang som Patrik
              Björck och Socialdemokraterna nu visar upp för jobbpolitik. Hade
              det funnits ett embryo av detta under den tid då ni själva bar
              ansvar för jobbpolitiken kanske vi inte hade haft utanförskap
              som vi har nu och framför allt inte hos utrikes födda.
            </seg>
          </u>
          <u xml:id="i-f9c8b8847d5b2b5a-246" prev="i-f9c8b8847d5b2b5a-244" who="Q6212174">
            <seg>
              Men engagemang är ju en sak. Konkreta förslag och politik är
              en annan. Jag tycker att det hade varit klädsamt om det hade funnits
              en egen arbetsmarknadspolitik på området när man nu för fram en
              så pass stark kritik. Om vi nu tar det som är uppe på bordet,
              det vill säga instegsjobben: Vill Patrik Björck och Socialdemokraterna
              nu i dag ge besked om att instegsjobben ska bort i fall Socialdemokraterna
              skulle få ansvar för jobbpolitiken? Ni vill i sådana fall rycka
              undan möjligheten för de nyanlända att få en fot in på arbetsmarknaden.
              Ni vill stänga den dörren. Det hade varit klädsamt att säga i
              sådana fall.
            </seg>
          </u>
          <u xml:id="i-f9c8b8847d5b2b5a-247" prev="i-f9c8b8847d5b2b5a-244" who="Q6212174">
            <seg>
              Vidare är det lite förmätet, får jag säga, att beskriva nystartsjobben
              som en misslyckad satsning. Då tror inte jag att man har förstått
              vad nystartsjobben är och vad de betyder för personer som har
              stått långt från arbetsmarknaden under en lång tid. Under många
              år har de sökt jobb och alltid legat sist i kön att kunna komma
              till en anställningsintervju. Nu får de en möjlighet att komma
              närmare arbetsmarknaden. Det tycker jag är oerhört viktigt.
            </seg>
          </u>
          <u xml:id="i-f9c8b8847d5b2b5a-248" prev="i-f9c8b8847d5b2b5a-244" who="Q6212174">
            <seg>
              Till arbetsmarknadsministern vill jag säga att jag undrar lite
              grann om inte en del av problemet kan ligga på ansvaret för samarbetet
              om instegsjobben. Min bild är att samarbetet inte fungerar tillräckligt
              kraftfullt än mellan kommun, sfi och arbetsförmedling. Det vore
              intressant om arbetsmarknadsministern kunde ge sin bild av det.
            </seg>
          </u>
          <u xml:id="i-f9c8b8847d5b2b5a-249" prev="i-f9c8b8847d5b2b5a-244" who="Q6212174">
            <seg>
              I Sverige är det här förhållandevis nytt. Den första frågan numera
              till en nyanländ är: Vad kan du bidra med på svensk arbetsmarknad?
              Det är helt unikt för Sverige att det första beskedet inte är
              att nu ska vi göra vad vi kan för att hålla dig borta från arbetsmarknaden,
              och du ska göra annat innan vi kommer tillbaka till den frågan.
              Det här kanske kommer att ta tid innan det på allvar har satt
              sig.
            </seg>
          </u>
          <note type="speaker">
            Anf. 39 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-250" next="i-f9c8b8847d5b2b5a-260" who="Q3504785">
            <seg>
              Herr talman! Låt mig för det första lägga lite klarhet i debatten
              om hur det faktiskt ser ut när det gäller invandrare på arbetsmarknaden.
              Ams publicerade en rapport den 9 oktober 2007 där man skriver
              följande: Sysselsättningsökningen bland utrikes födda är markant
              kraftigare än bland svenskfödda oavsett ålder under 2007. Man
              konstaterar också att arbetslösheten för unga invandrare minskat
              mer än arbetslösheten bland svenskfödda.
            </seg>
          </u>
          <u xml:id="i-f9c8b8847d5b2b5a-251" prev="i-f9c8b8847d5b2b5a-250" who="Q3504785">
            <seg>
              I SCB:s arbetskraftsundersökning från den 8 februari i år konstaterar
              man att ökningen av antalet sysselsatta var särskilt stor bland
              utrikes födda, särskilt bland utomeuropeiskt födda. Antalet sysselsatta
              invandrare ökade sista kvartalet 2007 med 35 000 personer eller
              6,1 procent. Det innebär att en invandrare kommer i arbete var
              fjärde minut i Sverige i dag.
            </seg>
          </u>
          <u xml:id="i-f9c8b8847d5b2b5a-252" prev="i-f9c8b8847d5b2b5a-250" who="Q3504785">
            <seg>
              Det är naturligtvis oerhört glädjande att det är på det sättet
              och att utvecklingen ser bättre ut bland utrikes födda än bland
              oss andra, framför allt av det faktum att sysselsättningsgraden
              är lägre bland utrikes födda. Är vi nöjda med det? Det är klart
              att vi inte är.
            </seg>
          </u>
          <u xml:id="i-f9c8b8847d5b2b5a-253" prev="i-f9c8b8847d5b2b5a-250" who="Q3504785">
            <seg>
              Så länge vi har 66 procent av arbetskraftsdeltagande bland utrikes
              födda och 82 procent bland oss andra måste vi göra allt vi kan
              för att få fler i arbete. Det måste vi göra av flera skäl. Det
              första skälet är naturligtvis att varje person, oavsett om man
              kommer från Sverige eller från något annat land bör känna, måste
              få känna att man har tillträde till arbetsmarknaden för att ha
              en möjlighet att vara delaktig, ha en lön att leva på och en gemenskap
              att gå till. Det är extra viktigt, som jag ser det, för personer
              med utländsk bakgrund som kommer hit utan kontaktnät, inte sällan
              som flyktingar eller kvotflyktingar, och behöver hjälp att känna
              en trygghet och delaktighet i vårt samhälle.
            </seg>
          </u>
          <u xml:id="i-f9c8b8847d5b2b5a-254" prev="i-f9c8b8847d5b2b5a-250" who="Q3504785">
            <seg>
              Det är också för att vi ska slippa det som jag vet att Patrik
              Björck och jag är överens om, olika typer av främlingsfientliga
              tendenser och annat som gärna blir spåret i en situation där man
              har ett för lågt arbetskraftsdeltagande. Där tror jag att Patrik
              Björck och jag är helt överens.
            </seg>
          </u>
          <u xml:id="i-f9c8b8847d5b2b5a-255" prev="i-f9c8b8847d5b2b5a-250" who="Q3504785">
            <seg>
              Vad försöker vi då göra? Om Socialdemokraterna under sin sista
              mandatperiod här utredde frågorna försöker vi göra saker. Instegsjobben
              är inte den totala lösningen, men det är ett sätt, en pusselbit
              för att underlätta.
            </seg>
          </u>
          <u xml:id="i-f9c8b8847d5b2b5a-256" prev="i-f9c8b8847d5b2b5a-250" who="Q3504785">
            <seg>
              Som Patrik Björck är väl medveten om brukar jag säga att jag
              är bergfast i mitt mål, full sysselsättning, men jag är ödmjuk
              i utformningen av verktygen. Om man inser när man åker runt och
              pratar med arbetsförmedlare att det finns förbättringspotential
              i verktygen är det vår skyldighet att förbättra dem. Det är det
              vi nu ser över. Det gör vi just efter att ha pratat med arbetsförmedlare
              runt hela landet.
            </seg>
          </u>
          <u xml:id="i-f9c8b8847d5b2b5a-257" prev="i-f9c8b8847d5b2b5a-250" who="Q3504785">
            <seg>
              Tomas Tobé tar upp en viktig fråga. Jag tror att han har helt
              rätt att det handlar om samarbetet mellan sfi-anordnarna, kommunerna
              och Arbetsförmedlingen. Jag tror att det väldigt mycket är på
              det sättet.
            </seg>
          </u>
          <u xml:id="i-f9c8b8847d5b2b5a-258" prev="i-f9c8b8847d5b2b5a-250" who="Q3504785">
            <seg>
              Det finns åtminstone en anekdotisk bevisföring på temat att man
              kommer hit, vill göra rätt för sig, vara delaktig och träda in
              på arbetsmarknaden men har fått beskedet: Vänta nu! Så snabbt
              ska det inte gå! Nu ska vi ta det lugnt här och gå igenom och
              se vilka bidrag du är berättigad till om jag ska vara helt ärlig.
              Det är naturligtvis inte tillräckligt. Vår ansats måste hela tiden
              vara att se till att samarbetet fungerar.
            </seg>
          </u>
          <u xml:id="i-f9c8b8847d5b2b5a-259" prev="i-f9c8b8847d5b2b5a-250" who="Q3504785">
            <seg>
              Jag tror också att det faktum att Arbetsförmedlingen har omorganiserats
              från den 1 januari är en del av förklaringen. Man har en organisation
              som är ny.
            </seg>
          </u>
          <u xml:id="i-f9c8b8847d5b2b5a-260" prev="i-f9c8b8847d5b2b5a-250" who="Q3504785">
            <seg>
              Men när vi nu har ett mål för Arbetsförmedlingens arbete, nämligen
              att förmedla arbete, finns det en lång rad olika saker som Arbetsförmedlingen
              själv och i samarbete med Arbetsmarknadsdepartementet har gjort.
              Jag får återkomma till detta i mitt nästa inlägg.
            </seg>
          </u>
          <note type="speaker">
            Anf. 40 PATRIK BJÖRCK (s):
          </note>
          <u xml:id="i-f9c8b8847d5b2b5a-261" next="i-f9c8b8847d5b2b5a-266" who="Q5577436">
            <seg>
              Herr talman! Tomas Tobé uttrycker att han är förvånad över den
              frustration och det engagemang som vi socialdemokrater visar när
              det gäller kampen mot orättvisorna i samhället. Jag förstår att
              Tomas Tobé varken känner frustration eller engagemang när det
              gäller orättvisor i samhället. Det är det som är problemet. Hade
              Tomas Tobé kunnat känna en liten ynka frustration och engagemang
              över orättvisorna i samhället hade Tomas Tobé inte tillhört det
              parti som han gör.
            </seg>
          </u>
          <u xml:id="i-f9c8b8847d5b2b5a-262" prev="i-f9c8b8847d5b2b5a-261" who="Q5577436">
            <seg>
              Att efterfråga vår politik är en klassiker här i kammaren sedan
              ett och ett halvt år tillbaka. Man har missat att man regerar.
              Men Tomas Tobé sitter i samma utskott som jag, arbetsmarknadsutskottet.
              Om han hade velat så hade han kunnat visa lite engagemang genom
              att läsa de förslag vi har. Vi har lagt fram förslag till en integrationspolitik
              som syftar till att lösa dessa problem som åtminstone arbetsmarknadsministern
              och jag är överens om är viktiga problem. När det gäller Tomas
              hänger den frågan fortfarande i luften.
            </seg>
          </u>
          <u xml:id="i-f9c8b8847d5b2b5a-263" prev="i-f9c8b8847d5b2b5a-261" who="Q5577436">
            <seg>
              Tomas Tobé tycker att det är förmätet att beskriva instegsjobben
              som en misslyckad satsning. Det är möjligt att han tycker det,
              men jag tycker inte det. Arbetsmarknadsministern, statsministern
              och integrationsministern tycker inte det, men Tomas Tobé tycker
              det. Jag vet inte om han har läst interpellationssvaret, men där
              står faktiskt att arbetsmarknadsministern är den förste att erkänna
              att utfallet hittills inte är tillfredsställande. Det är en möjligen
              en lite mer ödmjuk formulering än den som arbetsmarknadsministern
              ger uttryck för i sin tidningsartikel. Där säger arbetsmarknadsministern
              att det är en misslyckad jobbsatsning. Om det är förmätet eller
              inte är väl en diskussion som man får ta internt i Moderaterna,
              de nya eller de gamla.
            </seg>
          </u>
          <u xml:id="i-f9c8b8847d5b2b5a-264" prev="i-f9c8b8847d5b2b5a-261" who="Q5577436">
            <seg>
              Arbetsmarknadsministern citerar en Amsrapport. Ams finns inte
              längre. Jag ska citera en arbetsförmedlingsrapport. Av detta man
              dra slutsatsen att mitt citat möjligen är mer aktuellt. Arbetsförmedlingen
              säger så här om 2007 när det gäller utrikesfödda: Nedgången av
              antalet arbetslösa och deltagare i program med aktivitetsstöd
              var dock fortfarande klart större för de svenskfödda (30 procent)
              än för de utomnordiskt födda (16 procent). Man säger vidare i
              samma rapport: I genomsnitt uppgick år 2007 arbetslöshet plus
              deltagandet i program med aktivitetsstöd till 10,1 procent för
              utlandsfödda jämfört med 4,2 för de svenskfödda.
            </seg>
          </u>
          <u xml:id="i-f9c8b8847d5b2b5a-265" prev="i-f9c8b8847d5b2b5a-261" who="Q5577436">
            <seg>
              Det är den verklighet som finns under den tid som arbetsmarknadsministern
              har ansvar för politiken och när arbetsmarknadsministern har möjlighet
              att göra något och hantera dessa problem som vi gemensamt är överens
              om är stora. Detta var verkligheten 2007 beskrivet i en rapport
              från Arbetsförmedlingen.
            </seg>
          </u>
          <u xml:id="i-f9c8b8847d5b2b5a-266" prev="i-f9c8b8847d5b2b5a-261" who="Q5577436">
            <seg>
              Med siffror och statistik kan man alltid bevisa vad man vill.
              Gör man en satsning på över 1 miljard och det resulterar i att
              en handfull individer får arbete är det klart att det för denna
              handfull individer är lyckligt. För den enskilda människan är
              det alltid hundra procent. Frågan är bara om det är en optimal
              satsning att satsa 1 miljard och få så lite utdelning av politiken.
              Självklart förstår jag att det är en fördel för den enskilda personen,
              men för alla de tiotusentals som inte får del av satsningen är
              det ett jättebekymmer. Det är för dem jag känner frustration och
              engagemang.
            </seg>
          </u>
          <note type="speaker">
            Anf. 41 TOMAS TOBÉ (m):
          </note>
          <u xml:id="i-f9c8b8847d5b2b5a-267" next="i-f9c8b8847d5b2b5a-270" who="Q6212174">
            <seg>
              Herr talman! Jag får börja med att tacka arbetsmarknadsministern
              för svaret. Det känns bra att du delar bilden av problemet med
              otydligheten i ansvaret och samarbetet mellan kommun, sfi och
              arbetsförmedling.
            </seg>
          </u>
          <u xml:id="i-f9c8b8847d5b2b5a-268" prev="i-f9c8b8847d5b2b5a-267" who="Q6212174">
            <seg>
              Herr talman! Vad gäller Patrik Björck kan jag börja med att ta
              detta med förmätet. Det handlade om nystartsjobben, om du hade
              lyssnat på vad jag sade. Det är lite förmätet att beskriva nystartsjobben
              som ett misslyckande. Jag har återigen mycket svårt att se att
              de som är inne i denna reform och som under lång tid har varit
              borta från svensk arbetsmarknad och inte haft någon möjlighet
              att ens komma på anställningsintervju skulle skriva under på Patrik
              Björcks definition av ett misslyckande i dag.
            </seg>
          </u>
          <u xml:id="i-f9c8b8847d5b2b5a-269" prev="i-f9c8b8847d5b2b5a-267" who="Q6212174">
            <seg>
              Nu säger Patrik Björck att Socialdemokraterna har en jobbpolitik
              för integration. Vilka är de konkreta förslagen? Det är en sak
              att säga att man vill ha integration och att vi behöver ha en
              politik för det, men det har saknats konkreta förslag. Det har
              också varit problemet tidigare. Socialdemokraterna har talat om
              att man kanske behöver vara ute på arbetsmarknaden samtidigt som
              man läser svenska. Ni talade om detta under lång tid, men det
              blev aldrig några konkreta förslag. Nu har vi valt att göra detta.
              Vi kan se att instegsjobben inte har lett till lika många jobb
              som vi hade hoppats på, men då gör vi förstärkningar. Patrik Björcks
              besked här i dag är att han vill rycka undan och stänga denna
              möjlighet för en nyanländ att komma in på arbetsmarknaden. Det
              är den stora skillnaden.
            </seg>
          </u>
          <u xml:id="i-f9c8b8847d5b2b5a-270" prev="i-f9c8b8847d5b2b5a-267" who="Q6212174">
            <seg>
              Till arbetsmarknadsministern har jag en kompletterande fråga.
              Kan det finnas en låg kännedom om instegsjobben hos arbetsgivarna,
              och finns det kanske mer att göra på detta område?
            </seg>
          </u>
          <note type="speaker">
            Anf. 42 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-271" next="i-f9c8b8847d5b2b5a-283" who="Q3504785">
            <seg>
              Herr talman! För att göra en probleminventering kan man börja
              i en annan ända och fundera lite grann över vad det är som gör
              att sysselsättningsgraden och arbetskraftsdeltagandet är lägre
              bland utrikesfödda än bland svenskfödda. Jag kan se tre tydliga
              skäl till detta.
            </seg>
          </u>
          <u xml:id="i-f9c8b8847d5b2b5a-272" prev="i-f9c8b8847d5b2b5a-271" who="Q3504785">
            <seg>
              Det första skälet är att det naturligtvis finns en diskrimineringsaspekt.
              Det är därför vi gör en ny diskrimineringslagstiftning och inrättar
              en ny diskrimineringsombudsman. Då får vi en sammanhållen diskrimineringspolitik
              för att undvika, försöka förhindra och bemöta den typ av diskriminering
              som leder till att man inte vågar eller vill anställa personer
              med utländsk bakgrund.
            </seg>
          </u>
          <u xml:id="i-f9c8b8847d5b2b5a-273" prev="i-f9c8b8847d5b2b5a-271" who="Q3504785">
            <seg>
              Det andra skälet är språket. Har man svårigheter att kommunicera
              får man det betydligt kämpigare på arbetsmarknaden. Det är solklart.
              Därför gör vi om svenska för invandrare, sfi-utbildningen. Det
              är också därför som vi försöker utnyttja sfi som en del av konstruktionen
              för instegsjobben.
            </seg>
          </u>
          <u xml:id="i-f9c8b8847d5b2b5a-274" prev="i-f9c8b8847d5b2b5a-271" who="Q3504785">
            <seg>
              Det tredje skälet handlar om tillträde till arbetsmarknaden.
              Bakom det ligger en lång rad problematiska aspekter. En kan vara
              att man inte har ett kontaktnät och inte känner någon som finns
              på arbetsmarknaden eller i närheten av en arbetsgivare. Andra
              skäl kan vara, som Tomas Tobé var inne på, att den enskilde helt
              enkelt har för lite information om hur och vad man gör för att
              lättare få tillträde till arbetsmarknaden.
            </seg>
          </u>
          <u xml:id="i-f9c8b8847d5b2b5a-275" prev="i-f9c8b8847d5b2b5a-271" who="Q3504785">
            <seg>
              Alla dessa saker måste vi försöka hantera samtidigt. Jag kan
              ha respekt för att Patrik Björck tycker att man borde göra det
              på ett annat sätt, men jag ska förklara vad vi försöker göra.
            </seg>
          </u>
          <u xml:id="i-f9c8b8847d5b2b5a-276" prev="i-f9c8b8847d5b2b5a-271" who="Q3504785">
            <seg>
              Den sammanhängande diskrimineringslagstiftningen och den nya
              diskrimineringsmannen är ett sätt att hantera det första problemet
              jag beskrev.
            </seg>
          </u>
          <u xml:id="i-f9c8b8847d5b2b5a-277" prev="i-f9c8b8847d5b2b5a-271" who="Q3504785">
            <seg>
              Reformeringen av sfi är en åtgärd för att lösa den andra problematiken.
              Vi får högre kvalitet, bättre genomströmning och bättre träffsäkerhet
              i språkutbildningen för nyanlända svenskar.
            </seg>
          </u>
          <u xml:id="i-f9c8b8847d5b2b5a-278" prev="i-f9c8b8847d5b2b5a-271" who="Q3504785">
            <seg>
              Det tredje problemet är svårigheten att få tillträde till arbetsmarknaden.
              Där finns det många saker att göra, och det många aktörer som
              måste vara engagerade. Instegsjobben var ett sätt att sänka kostnaderna
              för att anställa personer med utländsk bakgrund så snabbt som
              möjligt efter hitkomsten.
            </seg>
          </u>
          <u xml:id="i-f9c8b8847d5b2b5a-279" prev="i-f9c8b8847d5b2b5a-271" who="Q3504785">
            <seg>
              Det finns annat också. I går träffade jag Sacos mentorprojekt.
              Det är ett sätt att försöka hjälpa invandrade akademiker att få
              kontakt med andra yrkespersoner i samma kontaktnät och med samma
              erfarenhet. Där fanns det mycket spännande att lära. Det var inte
              ett jättestort projekt, ett hundratal deltagare, men man fick
              mycket goda resultat. Där fick man som nyanländ invandrad akademiker
              den typ av hjälp med tillträde som kan vara besvärligt att få
              annars. Den typen av aktiviteter är viktig, och den skulle jag
              vilja se mer av.
            </seg>
          </u>
          <u xml:id="i-f9c8b8847d5b2b5a-280" prev="i-f9c8b8847d5b2b5a-271" who="Q3504785">
            <seg>
              Slutligen vill jag påminna om att Arbetsförmedlingen också gör
              en del saker själva. Det var det jag inte hann med under mitt
              förra anförande. Dels finns det ett nytt verksamhetsmål för Arbetsförmedlingen
              som tar sikte på nyanländas etablering på arbetsmarknaden. Det
              infördes vid årsskiftet och säger att 8 procents omsättning till
              arbete eller utbildning per månad ska gälla för denna grupp.
            </seg>
          </u>
          <u xml:id="i-f9c8b8847d5b2b5a-281" prev="i-f9c8b8847d5b2b5a-271" who="Q3504785">
            <seg>
              Det gjordes också en förordningsförändring som har skapat möjligheter
              att via Arbetsförmedlingens registerdatasystem identifiera nyanlända
              invandrare som finns inskrivna som arbetssökande utifrån tid i
              Sverige. Detta innebär att insatser som är kopplade till olika
              tidsgränser på kontorsnivå effektivt kan matchas mot relevanta
              grupper eller individer.
            </seg>
          </u>
          <u xml:id="i-f9c8b8847d5b2b5a-282" prev="i-f9c8b8847d5b2b5a-271" who="Q3504785">
            <seg>
              Arbetsformer utformas och ny resursfördelningsmodell tas nu fram
              inom Arbetsförmedlingen som säkerställer tillräckligt med personalresurser
              för arbetet med nyanlända.
            </seg>
          </u>
          <note>
            Åtgärder för extern information om och marknadsföring av instegsjobben
            vidtas. Regeringen beviljade i december 2007 Arbetsförmedlingen
            5 miljoner kronor för att öka informationsinsatserna, apropå det
            som Tomas Tobé frågade i slutet.
          </note>
          <u xml:id="i-f9c8b8847d5b2b5a-283" prev="i-f9c8b8847d5b2b5a-271" who="Q3504785">
            <seg>
              Vi gör dessutom riktade insatser till sfi-skolor för att nå ut
              till nyanlända som inte är inskrivna på Arbetsförmedlingen. De
              åtgärderna planeras nu och kommer att genomföras under våren.
            </seg>
          </u>
          <note type="speaker">
            Anf. 43 PATRIK BJÖRCK (s):
          </note>
          <u xml:id="i-f9c8b8847d5b2b5a-284" next="i-f9c8b8847d5b2b5a-287" who="Q5577436">
            <seg>
              Herr talman! När det gäller instegsjobben, som den här interpellationsdebatten
              handlar om, kan jag bara ytterligare belysa problemet. Vi från
              arbetsmarknadsutskottet var häromdagen på besök på IFAU, Institutet
              för arbetsmarknadspolitisk utvärdering, i Uppsala. Vi ställde
              då bland annat frågan om instegsjobb. Då fick vi svaret från forskarna
              där att de har vissa kriterier som de ställer upp för när de ska
              kunna utvärdera en åtgärd. De menar att instegsjobben faller för
              något som de kallar för storlekskriteriet. Det fanns ju knappt
              några deltagare att utvärdera, och då går det inte att bedriva
              forskning på området. Det är ett sätt att belysa det här misslyckandet.
            </seg>
          </u>
          <u xml:id="i-f9c8b8847d5b2b5a-285" prev="i-f9c8b8847d5b2b5a-284" who="Q5577436">
            <seg>
              Sedan är frågan hur vi konkret ska lösa problemet, och vi är
              överens om att det faktiskt är ett stort problem. Jag delar arbetsmarknadsministerns
              oro över att det, om man inte löser det här problemet, kan få
              följdverkningar, utöver vad det får för den enskilde naturligtvis,
              med obehagliga tendenser till främlingsfientlighet och annat som
              vi kanske kan vara överens om att vi vill undvika. Alla olika
              sätt som man kan agera på är naturligtvis positiva när det gäller
              hur vi hanterar det här. Vi konstaterar att den här miljardsatsningen
              som regeringen gör inte har lett till någonting, och då måste
              man naturligtvis hitta på andra saker.
            </seg>
          </u>
          <u xml:id="i-f9c8b8847d5b2b5a-286" prev="i-f9c8b8847d5b2b5a-284" who="Q5577436">
            <seg>
              Jag hinner inte presentera vår jobbpolitik, eller hela vår integrationspolitik,
              på de sekunder som finns kvar. Men när det gäller just sfi kan
              jag konstatera att vi socialdemokrater under den förra mandatperioden
              lade fram förslag om förändringar av svenska för invandrare. I
              de förslag som vi lade fram i den senaste jobbmotionen går vi
              vidare och kompletterar med att man ska satsa på intensivkurser
              för dem som har studievana och snabbt vill lära sig svenska. Vi
              föreslår att Södertörns högskola, Malmö högskola och Gävle högskola
              ska erbjuda intensivkurser i svenska för invandrare med akademisk
              examen. I Gävle högskolas fall ska det vara distansutbildning.
              Därutöver föreslår vi att kommuner som uppnår goda resultat i
              utbildning i svenska för invandrare ska få i uppdrag av staten
              att arrangera motsvarande intensivutbildning för icke-akademiker
              på distans med nationell intagning och statlig ersättning, 500
              platser.
            </seg>
          </u>
          <u xml:id="i-f9c8b8847d5b2b5a-287" prev="i-f9c8b8847d5b2b5a-284" who="Q5577436">
            <seg>
              Visst är vi överens om att det är viktigt att satsa på det här,
              och vi har många olika politiska förslag som kommer till riksdagen.
              Men interpellationsdebatten handlade om att diskutera regeringens
              förslag.
            </seg>
          </u>
          <note type="speaker">
            Anf. 44 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-288" next="i-f9c8b8847d5b2b5a-290" who="Q3504785">
            <seg>
              Herr talman! Det är bra att Patrik Björck och jag är överens
              om problembilden, för det är jag helt övertygad om att vi är.
              Men det är också bra att återinföra lite fakta i debatten genom
              att konstatera just att sysselsättningsökningen bland utrikes
              födda under 2007 var markant kraftigare än bland svenskfödda oavsett
              ålder. Den rapporten publicerades just av Arbetsmarknadsstyrelsen,
              för den myndigheten hette så under förra året. Den publicerades
              i oktober. Arbetslösheten för unga invandrare har minskat mer
              än för svenskfödda. SCB:s AKU från den 8 februari visade att ökningen
              av antalet sysselsatta var särskilt stor bland utrikes födda och
              alldeles särskilt stor bland utomeuropeiskt födda. Det innebar
              att antalet sysselsatta invandrare ökade med 35 000 personer under
              det sista kvartalet 2007. Men som jag sade i mitt inledningsanförande
              är jag inte nöjd med det. Så länge vi har ett väsentligt lägre
              arbetskraftsdeltagande bland utrikes födda måste det göras mer.
            </seg>
          </u>
          <u xml:id="i-f9c8b8847d5b2b5a-289" prev="i-f9c8b8847d5b2b5a-288" who="Q3504785">
            <seg>
              Några saker har jag berört, som diskrimineringslagstiftningen
              och en sammanhållande diskrimineringsombudsman samt en rejäl satsning
              på och omarbetning och omvärdering av sfi. Det handlar också om
              en lång rad åtgärder för att underlätta tillträdet till arbetsmarknaden
              dels genom att fokus inom ramen för Arbetsförmedlingens arbete
              sätts på matchning, och dessutom alla de punkter som jag nämnde
              i mitt förra anförande som Arbetsförmedlingen har för att underlätta
              fokus på detta, dels sänkta kostnader för att anställa den här
              typen av personer genom till exempel instegsjobben.
            </seg>
          </u>
          <u xml:id="i-f9c8b8847d5b2b5a-290" prev="i-f9c8b8847d5b2b5a-288" who="Q3504785">
            <seg>
              Där är jag som jag brukar vara. Jag är trogen målsättningen,
              men jag är rätt prestigelös när det gäller att göra om det som
              inte har visat sig fungera så bra som det borde. Konstruktionen
              av instegsjobben har förbättringspotential, milt uttryckt. Då
              gör vi det som behöver göras för att få det så bra som möjligt.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellation 2007/08:368 om jämställdhetsperspektiv
            på arbetsmarknadspolitiken
          </note>
          <note type="speaker">
            Anf. 45 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-291" next="i-f9c8b8847d5b2b5a-300" who="Q3504785">
            <seg>
              Herr talman! Jennie Nilsson har frågat statsrådet Nyamko Sabuni
              om och i så fall när hon tänker ta nödvändiga initiativ för att
              lyfta in jämställdhetsperspektivet i arbetsmarknadspolitiken.
              Frågan har överlämnats till mig för besvarande.
            </seg>
          </u>
          <u xml:id="i-f9c8b8847d5b2b5a-292" prev="i-f9c8b8847d5b2b5a-291" who="Q3504785">
            <seg>
              Jennie Nilsson skriver i sin interpellation att regeringens avsaknad
              av ett jämställdhetsperspektiv på arbetsmarknaden alltmer upplevs
              som ett problem. Jag delar inte denna åsikt.
            </seg>
          </u>
          <u xml:id="i-f9c8b8847d5b2b5a-293" prev="i-f9c8b8847d5b2b5a-291" who="Q3504785">
            <seg>
              Utgångspunkten för regeringens politik är att stärka arbetslinjen.
              Fler människor kvinnor och män måste komma in på arbetsmarknaden,
              och fler måste få möjlighet att arbeta i den omfattning de önskar.
              Flertalet av dem som i dag står utanför arbetsmarknaden är kvinnor,
              och de är dessutom i större utsträckning än män arbetslösa på
              deltid. Kvinnor dominerar således i grupper som regeringens politik
              avser att stödja.
            </seg>
          </u>
          <u xml:id="i-f9c8b8847d5b2b5a-294" prev="i-f9c8b8847d5b2b5a-291" who="Q3504785">
            <seg>
              Resultatet av den politik som regeringen hittills fört är tydligt.
              SCB:s siffror visar att arbetskraften ökade något snabbare för
              kvinnorna under 2007 än för med männen, 1,8 procent respektive
              1,5 procent. Arbetslösheten har under 2007 minskat för både kvinnor
              och män i åldersgruppen 1664 år. Det är en minskning med 0,9 procentenheter
              för männen och 0,5 procentenheter för kvinnorna jämfört med 2006.
              Den öppna arbetslösheten uppgick för männen till 4,6 procent och
              för kvinnorna till 4,7 procent. Sysselsättningsökningen för männen
              var något högre, 2,5 procent, än ökningen för kvinnorna på 2,3
              procent.
            </seg>
          </u>
          <u xml:id="i-f9c8b8847d5b2b5a-295" prev="i-f9c8b8847d5b2b5a-291" who="Q3504785">
            <seg>
              Regeringens arbetsmarknadspolitik har ett tydligt fokus på matchning
              och på att alla ska få jobb. Den innefattar även insatser för
              dem som står allra längst från arbetsmarknaden.
            </seg>
          </u>
          <u xml:id="i-f9c8b8847d5b2b5a-296" prev="i-f9c8b8847d5b2b5a-291" who="Q3504785">
            <seg>
              Nystartsjobben har framgångsrikt hjälpt långtidsarbetslösa och
              utrikes födda tillbaka i arbete. Från och med i år kan offentliga
              arbetsgivare, som anställer till exempel sjuksköterskor, lärare
              eller kommunpersonal, få tillgång till nystartsjobb. Från och
              med i år finns också möjlighet för deltidsarbetslösa och timanställda
              att få nystartsjobb. Detta bör innebära att många fler kvinnor
              kan få nystartsjobb eftersom kvinnor är överrepresenterade bland
              dessa grupper.
            </seg>
          </u>
          <u xml:id="i-f9c8b8847d5b2b5a-297" prev="i-f9c8b8847d5b2b5a-291" who="Q3504785">
            <seg>
              Också jobbavdraget kommer att bidra till ekonomisk jämställdhet
              genom att det i större utsträckning kommer att löna sig att arbeta.
              Avdraget gynnar genom sin konstruktion särskilt den som arbetar
              deltid och därmed har lägre lön.
            </seg>
          </u>
          <u xml:id="i-f9c8b8847d5b2b5a-298" prev="i-f9c8b8847d5b2b5a-291" who="Q3504785">
            <seg>
              Regeringen gör också insatser för ökad mångfald och konkurrens
              inom de branscher, dominerade av offentliga monopol, där kvinnor
              utgör majoriteten av både de anställda och företagarna. Detta
              främjar nyföretagande bland kvinnor och ger de anställda en större
              arbetsmarknad med möjlighet till bättre löneutveckling.
            </seg>
          </u>
          <u xml:id="i-f9c8b8847d5b2b5a-299" prev="i-f9c8b8847d5b2b5a-291" who="Q3504785">
            <seg>
              Samtidigt ska vi vara medvetna om att arbetsmarknadspolitiska
              insatser inte är nog för att lösa de grundläggande strukturella
              problem som finns på den svenska arbetsmarknaden. Arbetsmarknadspolitiska
              insatser kan i sig aldrig skapa en jämställd arbetsmarknad och
              jämställda ekonomiska villkor för kvinnor och män. För det behövs
              en kombination med insatser inom andra områden.
            </seg>
          </u>
          <u xml:id="i-f9c8b8847d5b2b5a-300" prev="i-f9c8b8847d5b2b5a-291" who="Q3504785">
            <seg>
              Slutligen vill jag poängtera att det som framför allt kan lösa
              de strukturella problem som finns på arbetsmarknaden, är att fortsätta
              bedriva en politik som främjar sysselsättning och företagande
              för kvinnor och män.
            </seg>
          </u>
          <note type="speaker">
            Anf. 46 JENNIE NILSSON (s):
          </note>
          <u xml:id="i-f9c8b8847d5b2b5a-301" next="i-f9c8b8847d5b2b5a-309" who="Q4563096">
            <seg>
              Herr talman! Jag börjar med att tacka för svaret, som jag tycker
              öppnar upp för en väldigt intressant debatt. Det är kul, inte
              minst eftersom frågan egentligen var ställd till jämställdhetsministern
              och i botten handlade om vad hon som ansvarig minister i de här
              frågorna faktiskt tycker, tänker och avser att göra. Jag får väl
              anta att hon lämnade över den inte för att hon inte vill debattera
              sina egna ansvarsområden utan för att arbetsmarknadsministern
              tycker att han får för få interpellationer för egen del.
            </seg>
          </u>
          <u xml:id="i-f9c8b8847d5b2b5a-302" prev="i-f9c8b8847d5b2b5a-301" who="Q4563096">
            <seg>
              När det gäller själva innehållet är den första sanning som slår
              en att det verkligen inte finns några nya moderater. Det finns
              bara ny retorik, och de båda sakerna går inte att på ett trovärdigt
              sätt förena. På flera punkter kan jag sympatisera med hur ministern
              beskriver ett problem eller med en generell målbild bara för att
              i nästa mening bli häpen över slutsatserna och politiken. Min
              fråga handlar om regeringens avsaknad av ett jämställdhetsperspektiv
              på arbetsmarknaden. Och svaret får väl i någon mening tolkas som
              en syndernas bekännelse.
            </seg>
          </u>
          <u xml:id="i-f9c8b8847d5b2b5a-303" prev="i-f9c8b8847d5b2b5a-301" who="Q4563096">
            <seg>
              Ministern väljer i sitt svar att lägga möda på att med sifferexercis
              försöka bortförklara det faktum att arbetslösheten bland kvinnor
              faktiskt ökar. Det är synd och lite onödigt. Jag håller gärna
              med ministern om att utvecklingen i många andra stycken är positiv
              när det gäller sysselsättningen. Det är den tack vare en god konjunktur,
              och det är givetvis något som är positivt. Problemet är att den
              borgerliga regeringen konsekvent försitter sina möjligheter att
              forma en politik som innebär att alla kan dra nytta av den goda
              konjunkturen. Man väljer att medvetet eller omedvetet blunda för
              de problem som finns. Det är problem som inte kommer att lösa
              sig av sig själva oavsett konjunktur, problem som faktiskt kräver
              att politiken tar ansvar. Ministerns svar visar att den borgerliga
              regeringen inte är intresserad att ta ansvar när det gäller kvinnors
              situation på arbetsmarknaden.
            </seg>
          </u>
          <u xml:id="i-f9c8b8847d5b2b5a-304" prev="i-f9c8b8847d5b2b5a-301" who="Q4563096">
            <seg>
              Min fråga handlar om avsaknaden av jämställdhetsperspektiv. Svaret
              är en uppräkning av åtgärder som nästan inte till någon del faktiskt
              berör problematiken. Ministern lyfter exempelvis fram nystartsjobben
              som en lyckad satsning, något som i alla avseenden måste anses
              vara en sanning med modifikation. Jag nöjer mig med att konstatera
              att alla, inklusive ministern själv, har varit överens om att
              det ur jämställdhetssynpunkt inte var särskilt lyckat. Just därför
              utökas nu nystartsjobben till att också gälla offentlig sektor,
              vilket i och för sig är bra. Men återigen visar sig avsaknaden
              av genomgripande jämställdhetstänkande. Man struntar helt sonika
              i att konstruktionen som sådan innebär att man förstärker uppdelningen
              i en manlig och en kvinnlig arbetsmarknad.
            </seg>
          </u>
          <u xml:id="i-f9c8b8847d5b2b5a-305" prev="i-f9c8b8847d5b2b5a-301" who="Q4563096">
            <seg>
              Man söker lätta lösningar, quick fix , och slösar bort de möjligheter
              som konjunkturen annars kunde ha gett.
            </seg>
          </u>
          <u xml:id="i-f9c8b8847d5b2b5a-306" prev="i-f9c8b8847d5b2b5a-301" who="Q4563096">
            <seg>
              Vidare lyfter ministern fram jobbavdraget som en åtgärd för att
              bidra till ekonomisk jämställdhet. Han går till och med så långt
              att han hävdar att avdraget särskilt gynnar den som arbetar deltid
              och därmed har lägre lön. Det är i det närmaste fräckt.
            </seg>
          </u>
          <u xml:id="i-f9c8b8847d5b2b5a-307" prev="i-f9c8b8847d5b2b5a-301" who="Q4563096">
            <seg>
              Fredrik Reinfeldt svarade på kritik om att regeringens politik
              kraftigt förstärker de ekonomiska skillnaderna mellan kvinnor
              och män genom att säga att det inte hade något med jämställdhet
              att göra. Det handlade snarare om att män generellt sett arbetar
              mer, tjänar mer och äger mer, och då blir det så. Tydligare kan
              det väl inte sägas? Skatt är fördelningspolitik att omfördela
              från den som har mycket till den som har lite. Vi får väl vara
              tacksamma för att åtminstone statsministern har den insikten.
            </seg>
          </u>
          <u xml:id="i-f9c8b8847d5b2b5a-308" prev="i-f9c8b8847d5b2b5a-301" who="Q4563096">
            <seg>
              Slutligen konstaterar jag det märkliga i att ministern väljer
              att lyfta fram åtgärder som nystartsjobben och jobbavdragen men
              hoppar över den enda åtgärden som man har vidtagit som faktiskt
              riktar sig i huvudsak till kvinnor, nämligen begränsningen i deltidsstämplingen.
              Man identifierar som vanligt mycket sympatiskt ett problem men
              väljer sedan att lösa det också som vanligt genom att lägga över
              ansvaret från politiken till den enskilda individen.
            </seg>
          </u>
          <u xml:id="i-f9c8b8847d5b2b5a-309" prev="i-f9c8b8847d5b2b5a-301" who="Q4563096">
            <seg>
              Min avslutande fråga till ministern är om det finns någon vilja
              från regeringen att erkänna de strukturella problem som faktiskt
              finns med osakliga löneskillnader, ofrivilliga deltider och en
              segregerad arbetsmarknad och i så fall vad man avser att göra
              för att komma till rätta med problemet.
            </seg>
          </u>
          <note type="speaker">
            Anf. 47 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-310" next="i-f9c8b8847d5b2b5a-320" who="Q3504785">
            <seg>
              Herr talman! Interpellationen har rubriken Jämställdhetsperspektiv
              på arbetsmarknadspolitiken. Jag ska gå en nivå bortom det och
              tala om jämställdheten på arbetsmarknaden. Jag tycker, precis
              som Jennie Nilsson, att det är helt orimligt att det fortfarande
              finns helt oförklarliga löneskillnader mellan män och kvinnor.
              De ökade i och för sig under det socialdemokratiska regeringsinnehavet.
              Men jag konstaterar bara att vi säkert är överens om att det är
              helt orimligt.
            </seg>
          </u>
          <u xml:id="i-f9c8b8847d5b2b5a-311" prev="i-f9c8b8847d5b2b5a-310" who="Q3504785">
            <seg>
              Det är också helt orimligt att det i grunden finns stora skillnader
              i förmögenhetsfördelningen mellan män och kvinnor. Det borde inte
              vara på det sättet. Många kvinnor förmenas på detta sätt möjligheten
              att till exempel starta eget eller känna friheten av att kunna
              förfoga över resurser som de borde kunna förfoga över.
            </seg>
          </u>
          <u xml:id="i-f9c8b8847d5b2b5a-312" prev="i-f9c8b8847d5b2b5a-310" who="Q3504785">
            <seg>
              Det är också helt orimligt att det fortfarande är betydligt färre
              kvinnor än män som startar företag. Det är bara ett exempel.
            </seg>
          </u>
          <u xml:id="i-f9c8b8847d5b2b5a-313" prev="i-f9c8b8847d5b2b5a-310" who="Q3504785">
            <seg>
              Låt oss vara överens om grunderna och problemen i fråga om detta.
              Låt oss också vara överens om att det finns ett strukturellt perspektiv
              på detta och att det finns strukturella problem, där Sverige i
              och för sig förmodligen är mer förskonat än många andra länder
              där man har ett betydligt mindre arbetskraftsdeltagande bland
              kvinnor och en betydligt skevare löne-, inkomst- och förmögenhetsfördelning.
            </seg>
          </u>
          <u xml:id="i-f9c8b8847d5b2b5a-314" prev="i-f9c8b8847d5b2b5a-310" who="Q3504785">
            <seg>
              Men jag tror inte att man kan nöja sig med detta. Vi måste göra
              mer.
            </seg>
          </u>
          <u xml:id="i-f9c8b8847d5b2b5a-315" prev="i-f9c8b8847d5b2b5a-310" who="Q3504785">
            <seg>
              Jag ska jämföra lite grann med den tidigare diskussionen som
              vi hade om invandrares situation på arbetsmarknaden. Då tror jag
              att man ska backa bandet en smula och fundera över vad som är
              grundorsakerna till att det ser ut på detta sätt, alltså bortom
              politiken. Jag tror att det finns en strukturell problematik i
              detta. Den kan bygga på alltifrån uttalad diskriminering till
              att man helt enkelt är blind när det gäller att se de problem
              som finns. Det tror jag finns uttalat eller outtalat på många
              ställen runt om på vår arbetsmarknad och i vårt land.
            </seg>
          </u>
          <u xml:id="i-f9c8b8847d5b2b5a-316" prev="i-f9c8b8847d5b2b5a-310" who="Q3504785">
            <seg>
              Som pappa kan jag säga att jag tycker att det är förfärligt.
              Vad ska jag säga till min dotter när hon och jag talar om hennes
              framtid? Ska jag säga att det är okej? Nej, självklart inte.
            </seg>
          </u>
          <u xml:id="i-f9c8b8847d5b2b5a-317" prev="i-f9c8b8847d5b2b5a-310" who="Q3504785">
            <seg>
              När man då funderar på vad man ska göra och hur man ska åtgärda
              dessa problem tror jag återigen att det finns en palett av åtgärder,
              där en del av sakerna ligger inom ramen för arbetsmarknadspolitiken
              men inte allt. Jag tror återigen att diskrimineringslagstiftningen
              och diskrimineringsombudsmannen den framtida myndighetens struktur
              är viktig för att komma till rätta med det som är osakliga skillnader
              och som man måste komma till rätta med genom att detta påpekas
              och tas upp i konfrontation.
            </seg>
          </u>
          <u xml:id="i-f9c8b8847d5b2b5a-318" prev="i-f9c8b8847d5b2b5a-310" who="Q3504785">
            <seg>
              Det handlar också om ett medvetet arbete från parterna, från
              regeringen, från riksdagen och från alla som är intresserade av
              att detta ser bättre ut i framtiden att se till att hela tiden
              pressa på en diskussion om varför det till exempel finns osakliga
              löneskillnader.
            </seg>
          </u>
          <u xml:id="i-f9c8b8847d5b2b5a-319" prev="i-f9c8b8847d5b2b5a-310" who="Q3504785">
            <seg>
              Dessutom finns det naturligtvis en lång rad saker som vi måste
              göra inom arbetsmarknadspolitiken. En sådan sak är att vi vid
              varje åtgärd som vi försöker vidta och som vi vidtar funderar
              över vilka konsekvenser den får.
            </seg>
          </u>
          <u xml:id="i-f9c8b8847d5b2b5a-320" prev="i-f9c8b8847d5b2b5a-310" who="Q3504785">
            <seg>
              Jag är särskilt glad över att Jennie Nilsson tar upp just deltidsstämplingen.
              Deltidsstämplingen har jag diskuterat här i kammaren många gånger,
              inte minst i budgetdebatten den 18 december förra året. Att kunna
              deltidsstämpla under 18 år, som Socialdemokraterna tillät, är
              fullständigt förfärligt. Vi måste se till att begränsa möjligheterna
              att deltidsstämpla, därför att deltidsstämplingen i sig har inneburit
              att arbetsgivare har kunnat avstå från att anställa på heltid
              och i stället skjutit över kostnaderna och problemet med sin egen
              organisationsstruktur på skattebetalarna och a-kassan. De som
              har varit de största förlorarna på socialdemokratisk a-kassepolitik
              i det avseendet har varit lågavlönade kvinnor som har fastnat
              i deltidsträsket.
            </seg>
          </u>
          <note type="speaker">
            Anf. 48 JENNIE NILSSON (s):
          </note>
          <u xml:id="i-f9c8b8847d5b2b5a-321" next="i-f9c8b8847d5b2b5a-328" who="Q4563096">
            <seg>
              Herr talman! Jag ska börja med att konstatera att det trevligt
              att ministern i alla fall tydligt erkänner de strukturella problem
              som faktiskt finns och att det känns som att vi här är överens
              när det gäller att beskriva problemet. Problemet är bara att vi
              är överens i väldigt många frågor i dag. Retoriskt beskriver ni
              problem på ett väldigt sympatiskt sätt. Skälet till att vi har
              denna debatt är att när man sedan ser politiken svarar den inte
              i någon del, eller åtminstone i ganska få delar, upp till det
              sätt som man beskriver verkligheten på.
            </seg>
          </u>
          <u xml:id="i-f9c8b8847d5b2b5a-322" prev="i-f9c8b8847d5b2b5a-321" who="Q4563096">
            <seg>
              Er politik förstärker de strukturella problem som finns. Det
              duger inte att säga att man visst ser problemen men att man levererar
              en politik som inte tar hänsyn till dem och som faktiskt förstärker
              problemen, vilket vi nu ser av siffrorna. Det duger inte.
            </seg>
          </u>
          <u xml:id="i-f9c8b8847d5b2b5a-323" prev="i-f9c8b8847d5b2b5a-321" who="Q4563096">
            <seg>
              Sedan säger ministern att det är allas ansvar, alltså att alla
              måste ta ett ansvar i denna fråga. Också här är jag väldigt överens
              med ministern. Detta är inte bara en fråga för politiken, utan
              här krävs det att marknaden tar ett ansvar. Det krävs att parterna
              på arbetsmarknaden tar ett ansvar. Men genom att vi tittar på
              historien kan vi se att detta inte sker av sig självt, inte i
              vårt land och inte i något annat land heller.
            </seg>
          </u>
          <u xml:id="i-f9c8b8847d5b2b5a-324" prev="i-f9c8b8847d5b2b5a-321" who="Q4563096">
            <seg>
              Det som skiljer oss från en del andra länder är att vi med politiken
              har gått in i detta. Vi har försökt att lägga ett tydligt ansvar
              på dem som faktiskt hanterar frågan. Vi har tagit ett politiskt
              ansvar även om det ibland är tufft. Nu ser vi att regeringen nu
              backar från det. Det är olyckligt. Det innebär att vi kommer att
              ha ett sämre läge och att vi inte kommer att kunna ha den framskjutna
              position som vi har skaffat oss. Men jag är den första att erkänna
              att vi inte på långa vägar har nått så långt som vi borde. Men
              de steg som ni nu tar går i fel riktning. Ni går bakåt i stället
              för framåt.
            </seg>
          </u>
          <u xml:id="i-f9c8b8847d5b2b5a-325" prev="i-f9c8b8847d5b2b5a-321" who="Q4563096">
            <seg>
              Ministern lyfter fram frågan om deltidsstämplingen. Jag får nästan
              tacka ministern. Jag hoppades nästan att ministern skulle göra
              detta, men sedan tänkte jag: Så dum är han nog inte. Därför säger
              jag tack. Detta var inte illa menat.
            </seg>
          </u>
          <u xml:id="i-f9c8b8847d5b2b5a-326" prev="i-f9c8b8847d5b2b5a-321" who="Q4563096">
            <seg>
              Men grejen med deltidsstämplingen är att det blir så oerhört
              tydligt. Vi är så väldigt överens om att det finns ett problem
              här. Återigen är vi så överens om problemet. Ministern beskriver
              det på ett väldigt tydligt och talande sätt. Det är inte bra,
              och det är inte acceptabelt att någon kan deltidsstämpla under
              18 år. Och, vad gör man? Man sopar till de enskilda kvinnorna
              som problemet gäller.
            </seg>
          </u>
          <u xml:id="i-f9c8b8847d5b2b5a-327" prev="i-f9c8b8847d5b2b5a-321" who="Q4563096">
            <seg>
              Ministern beskriver en situation där arbetsgivare systematiskt
              utnyttjar systemet, ett system som innebär att kvinnorna är förlorarna.
              Vad gör man? Man lägger över ansvaret för problematiken på de
              enskilda kvinnorna. Det är nämligen oftast kvinnor. 80 procent
              av dem som deltidsstämplar är kvinnor.
            </seg>
          </u>
          <u xml:id="i-f9c8b8847d5b2b5a-328" prev="i-f9c8b8847d5b2b5a-321" who="Q4563096">
            <seg>
              Var finns förslagen? Var finns de åtgärder som innebär att arbetsgivarna
              ska ta ansvar i denna fråga?
            </seg>
          </u>
          <note type="speaker">
            Anf. 49 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-329" next="i-f9c8b8847d5b2b5a-338" who="Q3504785">
            <seg>
              Herr talman! Jag ska bara konstatera att det som åtminstone var
              det tidigare svaret på problemet med deltidsstämplingen var det
              tossiga förslaget om lagstadgad rätt till heltid, som naturligtvis
              i stället enligt 23 av de 26 remissinstanserna hade lett till
              nolltid i stället, det vill säga att man hade avstått från att
              anställa. Det kan aldrig vara svaret på frågan hur vi ska komma
              åt deltidsarbetslösheten, alltså att man i stället har en fulltidsarbetslöshet.
            </seg>
          </u>
          <u xml:id="i-f9c8b8847d5b2b5a-330" prev="i-f9c8b8847d5b2b5a-329" who="Q3504785">
            <seg>
              När det gäller deltidsstämplingen noterar jag inte utan en viss
              glädje att Socialdemokraterna åtminstone två gånger under den
              förra mandatperioden i budgetförhandlingarna med Miljöpartiet
              och Vänstern just försökte införa en begränsning av deltidsstämplingen.
              Det hörde vi Miljöpartiets språkrör säga här i kammaren när detta
              diskuterades.
            </seg>
          </u>
          <u xml:id="i-f9c8b8847d5b2b5a-331" prev="i-f9c8b8847d5b2b5a-329" who="Q3504785">
            <seg>
              Jag konstaterar också att Socialdemokraterna två gånger också
              i praktiken har genomfört en begränsning av deltidsstämplingen
              på 80-talet och 90-talet.
            </seg>
          </u>
          <u xml:id="i-f9c8b8847d5b2b5a-332" prev="i-f9c8b8847d5b2b5a-329" who="Q3504785">
            <seg>
              Deltidsbegränsningen har inneburit, som både Kommunalarbetaren
              och LO-tidningen har rapporterat, till exempel att det socialdemokratiskt
              styrda kyrkorådet i Ystad nu för första gången har erbjudit just
              två deltidsstämplande kvinnor som har arbetat länge på deltid
              i det ena fallet tror jag att det till och med var under 35 år
              heltidsjobb.
            </seg>
          </u>
          <u xml:id="i-f9c8b8847d5b2b5a-333" prev="i-f9c8b8847d5b2b5a-329" who="Q3504785">
            <seg>
              Med all respekt måste jag säga att om inte ens den socialdemokratiska
              ordföranden i kyrkorådet i Ystad, med den konstruktion för möjligheter
              till deltidsstämpling som tidigare har funnits, har funnit det
              lämpligt att erbjuda heltider utan först nu när detta inte längre
              går tar sitt ansvar, visar det att politiken faktiskt har effekt.
              Låt oss inte göra det bästa till det godas fiende.
            </seg>
          </u>
          <u xml:id="i-f9c8b8847d5b2b5a-334" prev="i-f9c8b8847d5b2b5a-329" who="Q3504785">
            <seg>
              Låt mig också konstatera hur det ser ut när det gäller deltidsarbetslösheten
              och förändringen under det senaste året. Enligt Arbetsförmedlingen
              uppgick antalet deltidsarbetslösa till 56 600 personer år 2007.
              Det är helt rätt som Jennie Nilsson säger; det är en förkrossande
              majoritet kvinnor.
            </seg>
          </u>
          <u xml:id="i-f9c8b8847d5b2b5a-335" prev="i-f9c8b8847d5b2b5a-329" who="Q3504785">
            <seg>
              Jämfört med 2006 minskade antalet deltidsarbetslösa med 8 500
              personer, eller 13,1 procent. Deltidsarbetslösheten sjönk förra
              året med 13,1 procent. Det är väldigt mycket. Det är den kraftigaste
              minskningen av deltidsarbetslösheten som vi har sett på många
              decennier. Det tycker jag är väldigt glädjande.
            </seg>
          </u>
          <u xml:id="i-f9c8b8847d5b2b5a-336" prev="i-f9c8b8847d5b2b5a-329" who="Q3504785">
            <seg>
              Jag tror att bakom detta ligger en kombination av saker. Det
              är inte längre möjligt att avstå från att vara en bra arbetsgivare
              och skicka notan till a-kassan eller skattebetalarna. Man måste
              ta sitt arbetsgivaransvar. Många kommuner gör nu äntligen just
              det. Låt mig lyfta fram två exempel. Det ena är det socialdemokratiskt
              styrda Nynäshamn där man är väldigt tydlig och har en heltidsanställningspolicy,
              precis som det alliansstyrda Linköping. Det är två exempel. Jag
              lyfter gärna fram dem eftersom jag tror att det är precis så man
              måste göra.
            </seg>
          </u>
          <u xml:id="i-f9c8b8847d5b2b5a-337" prev="i-f9c8b8847d5b2b5a-329" who="Q3504785">
            <seg>
              I nästan alla kommuner i Sverige är kommunen den största arbetsgivaren.
              Jag tycker att det är helt orimligt att man, när man har så många
              anställda som de flesta kommuner har, inte har möjlighet att organisera
              sitt arbete så att man erbjuder heltid. Jag är också övertygad
              om, precis som jag har läst i LO-tidningen i intervjuer med bland
              annat SKL:s företrädare, att man har avstått från att anställa
              på heltid eftersom man inte har känt trycket. Man har kunnat skicka
              notan för deltidsstämplingen någon annanstans.
            </seg>
          </u>
          <u xml:id="i-f9c8b8847d5b2b5a-338" prev="i-f9c8b8847d5b2b5a-329" who="Q3504785">
            <seg>
              Det är inte rimligt. Alltså måste vi göra något. Svaret kan inte
              vara det socialdemokratiska, lagstadgad rätt till arbetslöshet.
            </seg>
          </u>
          <note type="speaker">
            Anf. 50 JENNIE NILSSON (s):
          </note>
          <u xml:id="i-f9c8b8847d5b2b5a-339" next="i-f9c8b8847d5b2b5a-344" who="Q4563096">
            <seg>
              Herr talman! Tossigt förslag om rätten till heltid det kan man
              givetvis tycka. Det är givetvis inte den enda lösningen.
            </seg>
          </u>
          <u xml:id="i-f9c8b8847d5b2b5a-340" prev="i-f9c8b8847d5b2b5a-339" who="Q4563096">
            <seg>
              Skillnaden på vår politik och er politik blir väldigt tydlig
              i detta läge. Det handlar om vad man börjar prioritera, var man
              i första hand är beredd att lägga ansvaret.
            </seg>
          </u>
          <u xml:id="i-f9c8b8847d5b2b5a-341" prev="i-f9c8b8847d5b2b5a-339" who="Q4563096">
            <seg>
              Vi prioriterar och lägger ansvaret i första hand på dem och på
              de problem som ministern beskriver, alltså på företagarnas ovilja
              att erbjuda heltid. Offentlig sektor är stora skurkar i det här
              problemet och har en stor andel av de deltidsarbetslösa trots
              att man har så stora organisationer och trots att det rimligen
              borde handla om organisation.
            </seg>
          </u>
          <u xml:id="i-f9c8b8847d5b2b5a-342" prev="i-f9c8b8847d5b2b5a-339" who="Q4563096">
            <seg>
              I det läget har jag svårt att förstå resonemanget om att rätt
              till heltid i stället blir rätt till nolltid. Varför skulle det
              bli det om man definierar problemet så som ministern just gjorde?
            </seg>
          </u>
          <u xml:id="i-f9c8b8847d5b2b5a-343" prev="i-f9c8b8847d5b2b5a-339" who="Q4563096">
            <seg>
              Det blir tydligt att vi skiljer oss åt i att ministerns förslag
              handlar om ansvar som läggs på den enskilda deltidsarbetslösa
              kvinnan. Trots två inlägg har inte ministern svarat på frågan:
              Vad är ert förslag på hur arbetsgivarna ska ta sitt ansvar? Vad
              är era förslag på hur politiken och regeringen ska ta sitt ansvar
              när det gäller de här frågorna?
            </seg>
          </u>
          <u xml:id="i-f9c8b8847d5b2b5a-344" prev="i-f9c8b8847d5b2b5a-339" who="Q4563096">
            <seg>
              Retoriskt skulle vi kunna vara rörande överens och det skulle
              kunna bli riktigt gulligt. Vi identifierar problemen nästan likadant,
              men vi har helt olika förslag till lösning. Något som vi kanske
              skulle kunna vara överens om är att det behövs åtgärder på båda
              sidor. Det behövs åtgärder på alla fronter. Ingen av oss har nått
              ända fram i den här frågan; det kan vi säkert vara överens om.
              Det som är tydligt är hur man väljer att prioritera.
            </seg>
          </u>
          <note type="speaker">
            Anf. 51 Arbetsmarknadsminister SVEN OTTO LITTORIN (m):
          </note>
          <u xml:id="i-f9c8b8847d5b2b5a-345" next="i-f9c8b8847d5b2b5a-353" who="Q3504785">
            <seg>
              Herr talman! Jennie Nilsson pratar om skillnader i politiken,
              även om vi kan vara överens om en del av problembeskrivningen.
              Hon pekar på att Socialdemokraterna vill lägga hela ansvaret på
              företagen.
            </seg>
          </u>
          <u xml:id="i-f9c8b8847d5b2b5a-346" prev="i-f9c8b8847d5b2b5a-345" who="Q3504785">
            <seg>
              Jag antar att det var därför som Socialdemokraterna drev frågan
              om deltidsbegränsning åtminstone två gånger i budgetförhandlingarna
              under den förra mandatperioden, och dessutom genomförde det i
              praktiken två gånger under 80-talet och 90-talet. Så var det sagt.
            </seg>
          </u>
          <u xml:id="i-f9c8b8847d5b2b5a-347" prev="i-f9c8b8847d5b2b5a-345" who="Q3504785">
            <seg>
              Lönebildningen är naturligtvis en fråga för parterna. Jag ska
              hålla mig ifrån den inblandning som inte minst Patrik Björck har
              varnat för många gånger. Det gör jag gärna. Jag kan naturligtvis
              göra det jag borde göra och det jag gör, nämligen uppmana, upplysa
              och fråga: Hur ser det ut? Vilket ansvar tar parterna i löneförhandlingarna
              för att komma till rätta med en del av de här problemen? Det gör
              jag. Jag hoppas att vi alla kan hjälpas åt med det. Nästa gång
              vi träffar en ombudsman i ett fackförbund eller en förbundsdirektör
              i ett arbetsgivarförbund kan vi fråga: Hur går det? Vad har ni
              för planer? Hur gör ni för att se till att motverka löneskillnaderna?
            </seg>
          </u>
          <u xml:id="i-f9c8b8847d5b2b5a-348" prev="i-f9c8b8847d5b2b5a-345" who="Q3504785">
            <seg>
              Det gör jag gärna. Jag vet att Jennie Nilsson också kommer att
              göra det.
            </seg>
          </u>
          <u xml:id="i-f9c8b8847d5b2b5a-349" prev="i-f9c8b8847d5b2b5a-345" who="Q3504785">
            <seg>
              Därutöver ska vi naturligtvis göra det som Jennie Nilsson efterlyser,
              det vill säga när vi kommer med olika typer av politiska förslag
              ska vi fundera över och se på vilket sätt den här aspekten tas
              vill vara. Om vi upptäcker att det inte har blivit som vi har
              önskat är jag lika ödmjuk som vanligt. Då får vi göra om så att
              det blir bättre.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            15 § Anmälan om frågor för skriftliga svar
          </note>
          <u xml:id="i-f9c8b8847d5b2b5a-350" prev="i-f9c8b8847d5b2b5a-345" who="Q3504785">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 22 februari
          </note>
          <note>
            Peter Hultqvist
          </note>
          <note>
            Peter Hultqvist
          </note>
          <note>
            Aleksander Gabelic
          </note>
          <note>
            Pia Nilsson
          </note>
          <note>
            Solveig Hellquist
          </note>
          <note>
            Solveig Hellquist
          </note>
          <note>
            Mats G Nilsson
          </note>
          <note>
            Lars Gustafsson
          </note>
          <note>
            Tomas Tobé
          </note>
          <note>
            Hans Olsson
          </note>
          <note>
            Krister Örnfjäder
          </note>
          <u xml:id="i-f9c8b8847d5b2b5a-351" prev="i-f9c8b8847d5b2b5a-345" who="Q3504785">
            <seg>
              Thomas Bodström
            </seg>
          </u>
          <note>
            Lars Wegendal
          </note>
          <note>
            Karin Granbom
          </note>
          <note>
            Hans Linde
          </note>
          <note>
            Raimo Pärssinen
          </note>
          <note>
            Göte Wahlström
          </note>
          <u xml:id="i-f9c8b8847d5b2b5a-352" prev="i-f9c8b8847d5b2b5a-345" who="Q3504785">
            <seg>
              Katarina Brännström
            </seg>
          </u>
          <note>
            Anders Karlsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 4 mars.
          </note>
          <note>
            16 § Kammaren åtskildes kl. 11.45.
          </note>
          <u xml:id="i-f9c8b8847d5b2b5a-353" prev="i-f9c8b8847d5b2b5a-345" who="Q3504785">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
