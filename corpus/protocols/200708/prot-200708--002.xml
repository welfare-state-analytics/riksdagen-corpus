<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200708--2</head>
        <docDate when="2007-09-18">2007-09-18</docDate>
      </div>
    </front>
    <body>
      <div type="commentSection" xml:id="i-QB623MVFWFKQqmM6cQBPMk">
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=1"/>
        <note xml:id="i-AmxXSAepECVCwj4fSVUP53">
          Riksdagens protokoll
        </note>
        <note xml:id="i-GVqzgC3wNJwrM7477gtPDy">
          2007/08:2
        </note>
        <note xml:id="i-AWH1GfZHrDcbRfnxmJK6LB">
          Tisdagen den 18 september
        </note>
        <note xml:id="i-Xsk4J7bTAeJZgrFRsYEBXG">
          Kl. 14:00 - 14:50
        </note>
      </div>
      <div type="debateSection" xml:id="i-NKkYKJfiWHHLpRUJoWsBs">
        <note xml:id="i-NKzvACWQk35rmV3oqMVbA6">
          1 § Öppnande av riksmötet
        </note>
        <u xml:id="i-Pa23ufEPHdmYD6VJTEPaX5" who="unknown">
          <seg xml:id="i-4cS5to89R7Bvoswt2J5nSD">
            Program för öppnandet har fogats som bilaga till detta protokoll.
          </seg>
        </u>
        <note type="speaker" xml:id="i-FV9bgK8o6rJSf3Kptjk4ZC">
          Anf. 1 TALMANNEN:
        </note>
        <u xml:id="i-dccfc07014ed3af0-1" who="Q1375199">
          <seg xml:id="i-XKadRLo4MY1zZsG1wRhNFQ">
            Jag hemställer att Ers Majestät förklarar riksmötet öppnat.
          </seg>
        </u>
        <note type="speaker" xml:id="i-CHAW7EmVzR6zUi5YRtEqAd">
          Anf. 2 HANS MAJESTÄT KONUNGEN:
        </note>
        <u xml:id="i-dccfc07014ed3af0-2" who="unknown" next="i-dccfc07014ed3af0-3">
          <seg xml:id="i-4LpRnjK2foieEXbNX46Jrt">
            Herr talman! Ärade ledamöter av Sveriges riksdag! I dag inleds
            riksmötet här i Stockholm. Samtidigt öppnar FN:s generalförsamling
            i New York. Det finns därför särskild anledning att erinra om
            de åtta millenniemål som FN antog i stor enighet år 2000, mål
            som ska vara uppnådda senast 2015. Ett av målen är en halvering
            av fattigdomen i världen. Andra är rent vatten och grundutbildning
            åt alla samt slut på spridningen av hiv och aids. I en gemensam
            deklaration framförde medlemsstaterna också viljan att stärka
            FN:s fredsoperationer. Syftet är att tillförsäkra människor runt
            om i världen ökat skydd när frihet och säkerhet hotas. Nu har
            halva tiden snart gått. Världssamfundet står inför en stor utmaning
            eftersom vi har lång väg kvar att vandra. Det är därför min förhoppning
            att arbetet med millenniemålen ges högsta prioritet både i nationella
            och i internationella beslutande församlingar och organ runt om
            i världen. För Sverige är riksdagens arbete inom detta område
            av stor vikt.
          </seg>
        </u>
        <u xml:id="i-dccfc07014ed3af0-3" who="unknown" prev="i-dccfc07014ed3af0-2" next="i-dccfc07014ed3af0-4">
          <seg xml:id="i-YYWFykjWQCtKp5PdrVA6ux">
            Herr talman! Aldrig tidigare i mänsklighetens historia har världens
            folk och nationer varit så beroende av varandra som i dag. Det
            är därför viktigare än någonsin att hålla dialogen levande mellan
            nationernas ledare och att verka för ökad kunskap och ömsesidig
            respekt över de gränser som skapats av skilda kulturer, religioner
            och historisk bakgrund.
          </seg>
        </u>
        <u xml:id="i-dccfc07014ed3af0-4" who="unknown" prev="i-dccfc07014ed3af0-3" next="i-dccfc07014ed3af0-5">
          <seg xml:id="i-51Z8dRaA6KJunVpU7a9k5Z">
            Under statsbesök och i andra officiella sammanhang har jag under
            det år som gått mött statschefer från en lång rad nationer. Förutom
            våra nordiska grannländer kan USA, Kina, Ryssland, Kanada, Japan
            och nu senast Brasilien nämnas.
          </seg>
        </u>
        <u xml:id="i-dccfc07014ed3af0-5" who="unknown" prev="i-dccfc07014ed3af0-4" next="i-dccfc07014ed3af0-6">
          <seg xml:id="i-AVfQd4hviBf1owxydpwUc">
            Vid varje sådant möte står numera frågorna om klimat, miljö,
            fattigdomsbekämpning och säkerhet högt på agendan. Detsamma gäller
            vid många svenska och internationella sammankomster. Tällberg
            Forum är ett exempel liksom det internationella kollokvium i samverkan
            med Kungl. Vetenskapsakademien som det inbjuds till vartannat
            år.
          </seg>
        </u>
        <u xml:id="i-dccfc07014ed3af0-6" who="unknown" prev="i-dccfc07014ed3af0-5" next="i-dccfc07014ed3af0-7">
          <seg xml:id="i-JytP58LiQo7pMR85NrSzKV">
            I juni diskuterade vi effekterna av klimatförändringar under
            ett besök på Grönland. Det var en resa som gav upphov till djup
            eftertanke.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=2"/>
        <u xml:id="i-dccfc07014ed3af0-7" who="unknown" prev="i-dccfc07014ed3af0-6" next="i-dccfc07014ed3af0-8">
          <seg xml:id="i-Bg3cTk8aRm1YnFuYhmekW5">
            Jag märker att de principer och grundläggande värderingar som
            under en lång tid varit vägledande för Sveriges agerande i dessa
            frågor möter respekt och uppskattning. Vi ser vår långa tradition
            av demokrati, frihet och yttrandefrihet som en självklar grund
            för vårt samhälle. Riksdagen är vår yttersta garant för bevarandet
            av dessa rättigheter.
          </seg>
        </u>
        <u xml:id="i-dccfc07014ed3af0-8" who="unknown" prev="i-dccfc07014ed3af0-7" next="i-dccfc07014ed3af0-9">
          <seg xml:id="i-FaXA2graYbVPrY9b7xCsRT">
            Det är min förhoppning och övertygelse att ni som är ledamöter
            av Sveriges riksdag med fortsatt starkt engagemang driver alla
            dessa viktiga frågor vidare, till gagn för vårt folk och för alla
            människor.
          </seg>
        </u>
        <u xml:id="i-dccfc07014ed3af0-9" who="unknown" prev="i-dccfc07014ed3af0-8">
          <seg xml:id="i-MP2dQGyXYVrECPibH7GjPm">
            Herr talman! Med dessa ord förklarar jag 2007/08 års riksmöte
            öppnat.
          </seg>
        </u>
      </div>
      <div type="debateSection" xml:id="i-JEE4UQKHwqMRDTSmRm9CUY">
        <note xml:id="i-YrroodCBuatF6RYQEQZmZ">
          2 § Regeringsförklaring
        </note>
        <note type="speaker" xml:id="i-EvJmreVZ4R9NyEQYzby1bg">
          Anf. 3 Statsminister FREDRIK REINFELDT (m):
        </note>
        <u xml:id="i-dccfc07014ed3af0-10" next="i-dccfc07014ed3af0-11" who="Q52920">
          <seg xml:id="i-9GcVCG7kBVRNeGu9FpDyDx">
            Eders Majestäter, Eders Kungliga Högheter, herr talman, ledamöter
            av Sveriges riksdag! I morse ringde väckarklockorna runt om i
            vårt land. Sverige vaknade till en ny dag. För en del stundade
            en dag på jobbet med kollegerna och för våra barn en ny dag i
            skolan eller hos kompisarna i förskolan. En student på någon av
            våra högskolor gav sig i väg för att läsa på inför en stundande
            tenta. En äldre människa fick kanske besök av hemtjänsten som
            tittade till henne med frukost. På något av våra sjukhus blev
            en patient undersökt efter gårdagens operation.
          </seg>
        </u>
        <u xml:id="i-dccfc07014ed3af0-11" prev="i-dccfc07014ed3af0-10" who="Q52920" next="i-dccfc07014ed3af0-12">
          <seg xml:id="i-CTcvkeBE9qijhWdP7SZxPT">
            Det är alla dessa människor och många andra som utgör Sverige.
            Hos dem fångas alla de förhoppningar och farhågor om jobben, välfärden
            och framtiden som politiken har ett ansvar att se och möta. Alla
            dessa människor och alla andra är delaktiga i den helhet vi kallar
            Sverige vårt land, ett bra land.
          </seg>
        </u>
        <u xml:id="i-dccfc07014ed3af0-12" prev="i-dccfc07014ed3af0-11" who="Q52920" next="i-dccfc07014ed3af0-13">
          <seg xml:id="i-9Gh4eGWn4dNfsdQYXqWCoA">
            Partierna i Allians för Sverige Moderata samlingspartiet, Centerpartiet,
            Folkpartiet liberalerna och Kristdemokraterna bildade för snart
            ett år sedan regering tillsammans. Det skedde efter att svenska
            folket gått till val och gett våra fyra partier förtroendet att
            gemensamt, med en majoritet av väljarnas stöd, förnya Sverige.
            Vi hade sökt och vunnit väljarnas förtroende med budskapet om
            att Sverige var ett bra land men att allt i Sverige inte var bra.
          </seg>
        </u>
        <u xml:id="i-dccfc07014ed3af0-13" prev="i-dccfc07014ed3af0-12" who="Q52920" next="i-dccfc07014ed3af0-14">
          <seg xml:id="i-TSw8pFw5teQ5j63LPF99EL">
            Sverige led av ett stort utanförskap från arbetsmarknaden. Många
            företagare vågade inte tro på en framtid i Sverige. Jobb som gått
            förlorade hade inte ersatts av nya, och människor med arbetsvilja
            hamnade i bidragsförsörjning och fick inte det stöd de behövde.
            Resultatet innebar att över en miljon människor stod utanför arbetsmarknaden
            eller jobbade mindre än de skulle vilja. Samtidigt skapade bidragssystem
            och höga inkomstskatter en situation där det för många inte lönade
            sig att arbeta. Särskilt gällde detta för människor med små eller
            medelstora inkomster.
          </seg>
        </u>
        <u xml:id="i-dccfc07014ed3af0-14" prev="i-dccfc07014ed3af0-13" who="Q52920" next="i-dccfc07014ed3af0-15">
          <seg xml:id="i-D8mYYxZGUkjJpyhHLdbLEX">
            Därtill kunde vi se en tredje konsekvens av utanförskapet. Den
            handlade om att betydande delar av samhällets resurser låstes
            i bidrags- och ersättningssystem för människor som var i arbetsför
            ålder och som ville jobba men som saknade stöd för att finna ett
            nytt jobb. Resultatet var brister i välfärden. Vård och omsorg
            höll inte tillräcklig kvalitet, och resultaten i våra skolor försämrades
            jämfört med andra länder.
          </seg>
        </u>
        <u xml:id="i-dccfc07014ed3af0-15" prev="i-dccfc07014ed3af0-14" who="Q52920" next="i-dccfc07014ed3af0-16">
          <seg xml:id="i-7pQB5UjBrjGqskKLccMisk">
            Vi såg hur allt detta grundlade en utveckling där Sverige gled
            isär. Sverige klövs människor emellan och mellan stad och land.
            Vi såg problemen och vårt löfte var att göra något åt dem. Vi
            ville möjliggöra för människor att växa, ta ansvar och utvecklas
            i hela vårt land.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=3"/>
        <u xml:id="i-dccfc07014ed3af0-16" prev="i-dccfc07014ed3af0-15" who="Q52920" next="i-dccfc07014ed3af0-17">
          <seg xml:id="i-WwkdqLprhsa8BKTg25fEkQ">
            I regeringsförklaringen för ett år sedan presenterade regeringen
            politikens inriktning och vad den såg som sina arbetsuppgifter
            för hela mandatperioden. Det gäller fortsatt. Ambitionen är att
            fler ska få ett arbete, att fler företagare ska vilja skapa nya
            jobb runt om i Sverige, att enskilda och familjer ska få mer makt
            över sin egen tillvaro och att möjligheten att skaffa sig kunskap
            ska komma fler till del. Fler ska också känna gemenskap med andra
            och få uppleva trygghet, hälsa, välstånd och en god miljö.
          </seg>
        </u>
        <u xml:id="i-dccfc07014ed3af0-17" prev="i-dccfc07014ed3af0-16" who="Q52920" next="i-dccfc07014ed3af0-18">
          <seg xml:id="i-XHE57wzyXSQT6zni6Xspz2">
            Regeringen har under det gångna året genomfört eller aviserat
            en lång rad reformer för att leva upp till de löften som givits
            till väljarna.
          </seg>
        </u>
        <u xml:id="i-dccfc07014ed3af0-18" prev="i-dccfc07014ed3af0-17" who="Q52920" next="i-dccfc07014ed3af0-19">
          <seg xml:id="i-K6hTvDpV6NgHH6XysAWiT">
            Vi har inlett arbetet för att göra det mer lönsamt att arbeta,
            för att få fler att vilja anställa och för att få fler företag
            att starta, stanna och växa i Sverige.
          </seg>
        </u>
        <u xml:id="i-dccfc07014ed3af0-19" prev="i-dccfc07014ed3af0-18" who="Q52920" next="i-dccfc07014ed3af0-20">
          <seg xml:id="i-T2vNZ3ZurFxASc4RJ2wGC5">
            Jobbskatteavdragets första steg. Förändringarna i arbetslöshetsförsäkringen.
            Reformer för minskad byråkrati, skatteförändringar, bättre finansiering
            och andra insatser för att företagandet ska ges bättre förutsättningar.
            Nystartsjobben. Instegsjobben för invandrare. Jobb- och utvecklingsgarantin.
            Åtgärder för att ge tjänstesektorn fler möjligheter att växa.
            De är alla exempel på vad som gjorts eller är på väg att göras
            för att jobben ska bli fler.
          </seg>
        </u>
        <u xml:id="i-dccfc07014ed3af0-20" prev="i-dccfc07014ed3af0-19" who="Q52920" next="i-dccfc07014ed3af0-21">
          <seg xml:id="i-XaCqm431jyXoVz26AWGLpQ">
            Regeringen har också inlett arbetet för att förbättra kvaliteten
            i den skattefinansierade välfärden detta både genom resurstillskott
            och reformer för bättre kvalitet i skolan, förskolan, äldreomsorgen
            och sjukvården. För rättsväsendet innebär regeringens politik
            den största satsningen någonsin.
          </seg>
        </u>
        <u xml:id="i-dccfc07014ed3af0-21" prev="i-dccfc07014ed3af0-20" who="Q52920" next="i-dccfc07014ed3af0-22">
          <seg xml:id="i-L9s6fEgHcvbVXwoQ3MRRDp">
            En hörnsten för vårt arbete är ordning och reda i de offentliga
            finanserna, på såväl kort som lång sikt. Med en ansvarsfull politik
            bygger vi en stabil grund för en god ekonomisk utveckling. Målet
            om en procents överskott för det offentliga sparandet klaras med
            god marginal under de kommande åren. Statsskulden betalas av och
            vi värnar därmed våra barns och barnbarns framtid.
          </seg>
        </u>
        <u xml:id="i-dccfc07014ed3af0-22" prev="i-dccfc07014ed3af0-21" who="Q52920" next="i-dccfc07014ed3af0-23">
          <seg xml:id="i-Bnux8boZtqkjzHoNSXUocW">
            Inriktningen i regeringens politik, att skapa drivkrafter och
            möjligheter till arbete och förutsättningar för en bättre fungerande
            ekonomi, är även viktig för att den starka konjunkturen inte ska
            övergå i överhettning med ökade svängningar i sysselsättning och
            produktion som följd.
          </seg>
        </u>
        <u xml:id="i-dccfc07014ed3af0-23" prev="i-dccfc07014ed3af0-22" who="Q52920" next="i-dccfc07014ed3af0-24">
          <seg xml:id="i-R9qQCRnxK8tiRwnygDC2WB">
            En stark ekonomi minskar vår utsatthet om det stormar på de internationella
            finansmarknaderna. En stark ekonomi är en förutsättning för att
            Sverige ska kunna svara upp mot framtidens utmaningar. Det ger
            oss möjligheter att svara upp mot behoven av utökade välfärdstjänster
            för att möta kraven hos en åldrande befolkning. Det skapar grund
            för att vi framgångsrikt ska kunna vidta åtgärder mot klimatförändringar.
            Det gör att vi kan hävda oss i den ökande konkurrens som följer
            i globaliseringens spår.
          </seg>
        </u>
        <u xml:id="i-dccfc07014ed3af0-24" prev="i-dccfc07014ed3af0-23" who="Q52920" next="i-dccfc07014ed3af0-25">
          <seg xml:id="i-FUWBzohcD4QbudTGLgCFGj">
            Svensk ekonomi utvecklas nu mycket positivt. Tillväxten är fortsatt
            hög och prognoserna för svensk arbetsmarknad ser allt ljusare
            ut. Vi ser hur sysselsättningen ökar, arbetslösheten trängs tillbaka
            och utanförskapet minskar. Bakom statistiken finns människor av
            kött och blod människor som får en möjlighet att växa i arbetslivet,
            känna stoltheten i att försörja sig själva och bli en del av den
            gemenskap som ett arbete innebär.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=4"/>
        <u xml:id="i-dccfc07014ed3af0-25" prev="i-dccfc07014ed3af0-24" who="Q52920" next="i-dccfc07014ed3af0-26">
          <seg xml:id="i-KZzuDrbW8oDpxeu1YVRxoc">
            Den utveckling vi ser ut att ha framför oss är positiv i dubbel
            bemärkelse. Att fler får arbete innebär att färre står utanför.
            Det innebär i sin tur ett ökat utrymme för fortsatta skattelättnader
            och satsningar på välfärden.
          </seg>
        </u>
        <u xml:id="i-dccfc07014ed3af0-26" prev="i-dccfc07014ed3af0-25" who="Q52920" next="i-dccfc07014ed3af0-27">
          <seg xml:id="i-SreCJvLBqfWPxhD8zLcZRz">
            Det går bra för Sverige, men det finns samtidigt de som riskerar
            att gå miste om de möjligheter som öppnas på svensk arbetsmarknad.
            Tar vi nu inte chansen till fler reformer för jobb riskerar vi
            att missa en historisk chans att bryta utanförskapet. Regeringen
            avser därför att presentera en lång rad fortsatta reformer som
            syftar till att skapa tydliga drivkrafter till arbete och fler
            och bättre vägar tillbaka för dem som i dag står utanför.
          </seg>
        </u>
        <u xml:id="i-dccfc07014ed3af0-27" prev="i-dccfc07014ed3af0-26" who="Q52920" next="i-dccfc07014ed3af0-28">
          <seg xml:id="i-VGdDCucXjidvTmixoomKi4">
            Inkomstskatterna för framför allt låg- och medelinkomsttagare
            ska fortsätta att sänkas. Regeringen vill tydliggöra värdet av
            arbete för personal i vården och barnomsorgen, för industriarbetare,
            tjänstemän och alla andra som arbetar. Det sker nästa år genom
            ett förstärkt jobbskatteavdrag som införs den 1 januari 2008.
            De flesta som arbetar får med jobbavdragets andra steg ca 1 000
            kronor mer kvar av lönen varje månad.
          </seg>
        </u>
        <u xml:id="i-dccfc07014ed3af0-28" prev="i-dccfc07014ed3af0-27" who="Q52920" next="i-dccfc07014ed3af0-29">
          <seg xml:id="i-RgoziQ3gdFL8vphuDHDvju">
            Utöver ett förstärkt jobbskatteavdrag avskaffas den statliga
            fastighetsskatten vid årsskiftet. Dagens skatt som är orättvis
            och saknar legitimitet ersätts av en kommunal avgift som ger förutsägbarhet
            samt lägre löpande boendekostnader.
          </seg>
        </u>
        <u xml:id="i-dccfc07014ed3af0-29" prev="i-dccfc07014ed3af0-28" who="Q52920" next="i-dccfc07014ed3af0-30">
          <seg xml:id="i-GFvriT1yaPu4hLv28dj9Ee">
            Vid sidan av reformer som ökar marginalerna för dem som arbetar
            krävs att vi gör vårt yttersta för att sänka trösklarna för dem
            som står längst från arbetsmarknaden. Det är bara så vi kan minska
            klyftorna i Sverige.
          </seg>
        </u>
        <u xml:id="i-dccfc07014ed3af0-30" prev="i-dccfc07014ed3af0-29" who="Q52920" next="i-dccfc07014ed3af0-31">
          <seg xml:id="i-73hVXTLzafVQKDbmAPExfM">
            Regeringen fortsätter arbetet med att bryta utanförskapet för
            nyanlända svenskar genom fokus på arbete och språkkunskaper samt
            bättre samordning mellan myndigheter. Drivkrafterna för arbetsgivare
            att anställa personer i grupper med svag ställning på arbetsmarknaden
            till exempel unga, äldre och utrikes födda har stärkts men ska
            ytterligare förbättras.
          </seg>
        </u>
        <u xml:id="i-dccfc07014ed3af0-31" prev="i-dccfc07014ed3af0-30" who="Q52920" next="i-dccfc07014ed3af0-32">
          <seg xml:id="i-FxVKNWK49cLVZ5LsC8TZEc">
            Regeringen avser också att utvidga nystartsjobben till att även
            omfatta offentlig sektor inom vård och omsorg. Därmed öppnas ännu
            en väg till arbete, inte minst för många kvinnor, samtidigt som
            vi kan möta välfärdens behov av personal för förhöjd kvalitet
            och kommande pensionsavgångar.
          </seg>
        </u>
        <u xml:id="i-dccfc07014ed3af0-32" prev="i-dccfc07014ed3af0-31" who="Q52920" next="i-dccfc07014ed3af0-33">
          <seg xml:id="i-7uBpSZ1p8VJoi6rKDPfPNx">
            De senaste 30 åren har andelen personer med sjuk- eller aktivitetsersättning
            tredubblats trots att det allmänna hälsoläget förbättrats. Regeringen
            kommer under det kommande året att lägga särskild vikt vid reformer
            till stöd för att människor som drabbats av sjukdom ska behålla
            en nära koppling till arbetsmarknaden och att vägarna tillbaka
            är många och breda.
          </seg>
        </u>
        <u xml:id="i-dccfc07014ed3af0-33" prev="i-dccfc07014ed3af0-32" who="Q52920" next="i-dccfc07014ed3af0-34">
          <seg xml:id="i-HUkjS1PfRc3eZ8TtTH67xw">
            Företagshälsovården ska tillföras resurser för att utvecklas
            och en rehabiliteringsgaranti införas. Sjukförsäkringen ska reformeras
            för att garantera trygghet, i stället för att skapa livssituationer
            av utanförskap. Arbetsgivare ska erbjudas mer förmånliga villkor
            att anställa långtidssjukskrivna. Regeringen avser att införa
            så kallade nyfriskjobb, som innebär att arbetsgivare får dra av
            dubbla arbetsgivaravgifterna vid anställning av personer som under
            längre tid varit sjukskrivna.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=5"/>
        <u xml:id="i-dccfc07014ed3af0-34" prev="i-dccfc07014ed3af0-33" who="Q52920" next="i-dccfc07014ed3af0-35">
          <seg xml:id="i-91x9WG4rmPohpBbXqsFDHA">
            Så gör vi vårt yttersta för att även de som står längst från
            arbetsmarknaden ska få en chans att komma tillbaka.
          </seg>
        </u>
        <u xml:id="i-dccfc07014ed3af0-35" prev="i-dccfc07014ed3af0-34" who="Q52920" next="i-dccfc07014ed3af0-36">
          <seg xml:id="i-NrQf9yV2AMyh6dD42unZnS">
            En viktig grund för Sveriges välstånd är våra entreprenörer,
            investerare och företagare. De spelar nyckelroller i byggandet
            av det samhälle och den ekonomiska utveckling som gör att Sverige
            kan stå starkt i en föränderlig värld. Sverige måste därför bli
            ett land som bättre ser till dem som vågar ta risker, utveckla
            sina idéer och pröva sina vingar som egna företagare. En bred
            översyn pågår av företagares sociala trygghetssystem, av F-skatteregler
            och förmånsrätt, men ett antal konkreta reformer ska redan nu
            genomföras.
          </seg>
        </u>
        <u xml:id="i-dccfc07014ed3af0-36" prev="i-dccfc07014ed3af0-35" who="Q52920" next="i-dccfc07014ed3af0-37">
          <seg xml:id="i-H9BAoF5jNZD6KLK2dhLTMS">
            Förmögenhetsskatten avskaffas från och med i år. Reformen för
            hushållsnära tjänster utvidgas. Regeringens regelråd tillsätts
            och programmet för kvinnors och invandrares företagande fortsätter.
            Regeringen kommer också att avsätta ökade resurser till vår infrastruktur
            för att på så sätt möjliggöra ökad tillväxt genom minskade transportkostnader,
            ökad leveranssäkerhet och en utvidgad arbetsmarknad.
          </seg>
        </u>
        <u xml:id="i-dccfc07014ed3af0-37" prev="i-dccfc07014ed3af0-36" who="Q52920" next="i-dccfc07014ed3af0-38">
          <seg xml:id="i-WzwrmAHKeWc1cKppFYfbmQ">
            Sverige är ett land med rika möjligheter som vi bättre måste
            ta till vara. Därför vill vi föra en politik som ger alla delar
            av vårt land möjligheter att växa och utvecklas av egen kraft.
            Genom att stärka den lokala och regionala konkurrenskraften, och
            skapa bättre förutsättningar för innovationer och investeringar,
            kan vi förbättra och förstärka tillväxtpotentialen i hela landet.
          </seg>
        </u>
        <u xml:id="i-dccfc07014ed3af0-38" prev="i-dccfc07014ed3af0-37" who="Q52920" next="i-dccfc07014ed3af0-39">
          <seg xml:id="i-3ZEj44jUMmQmEc1vFh2mNm">
            Att kvinnor och män ska ha samma livschanser är en självklarhet
            samma möjligheter att välja mellan olika jobb, samma möjligheter
            att försörja sig, göra karriär men också att känna trygghet i
            vardagen. Därför genomför regeringen en rad åtgärder för att öka
            jämställdheten mellan kvinnor och män. Skattesänkningar för låg-
            och medelinkomsttagare, ökade rehabiliteringsinsatser, avknoppning
            från offentlig sektor, ökade resurser till kvinnligt företagande,
            nystartsjobb inom offentlig sektor, sänkt skatt inom tjänstesektorn
            och en handlingsplan för att stoppa våldet mot kvinnor är alla
            förändringar som gör vardagen bättre för många kvinnor.
          </seg>
        </u>
        <u xml:id="i-dccfc07014ed3af0-39" prev="i-dccfc07014ed3af0-38" who="Q52920" next="i-dccfc07014ed3af0-40">
          <seg xml:id="i-31jUwSS6nJKXBH5Y98kFn9">
            Om en politik för arbete och företagande utgör den ena bärande
            delen i regeringens politik utgör förnyelse och förbättringar
            av våra välfärdsverksamheter den andra.
          </seg>
        </u>
        <u xml:id="i-dccfc07014ed3af0-40" prev="i-dccfc07014ed3af0-39" who="Q52920" next="i-dccfc07014ed3af0-41">
          <seg xml:id="i-37rHaz6Y5kz9efDSpR3e6q">
            Vi vill ge familjer bättre möjlighet att forma sin vardag och
            ge sina barn en trygg uppväxt. Vi vill att vår förskola, skola,
            sjukvård och äldreomsorg ska kännetecknas av kvalitet, valfrihet
            och mångfald. Barn och elever ska bli sedda och känna lust att
            lära. Patienter och äldre ska känna trygghet, få omtanke och bemötas
            med den respekt och värdighet de förtjänar.
          </seg>
        </u>
        <u xml:id="i-dccfc07014ed3af0-41" prev="i-dccfc07014ed3af0-40" who="Q52920" next="i-dccfc07014ed3af0-42">
          <seg xml:id="i-2h82LXbHDmj4gZco9nTUJD">
            Svaret på välfärdens utmaningar handlar inte om privat eller
            offentligt utan om kvalitet och att människors behov sätts före
            systemen. Det handlar om att ta till vara personalens idéer och
            ge dem möjligheter. Det handlar om möjligheter för elever, föräldrar,
            patienter och äldre att säga sitt. Det handlar om att lyssna för
            att skapa möjligheter att förbättra innehållet i verksamheten.
          </seg>
        </u>
        <u xml:id="i-dccfc07014ed3af0-42" prev="i-dccfc07014ed3af0-41" who="Q52920" next="i-dccfc07014ed3af0-43">
          <seg xml:id="i-TCiSbiH8NzrVJvdiVswKmg">
            Familjen är en grundläggande gemenskap i samhället som ger trygghet
            och känsla av sammanhang. En modern familjepolitik erkänner att
            behoven inte är lika för alla utan att föräldrar själva måste
            ges en ökad möjlighet att välja lösningar som passar dem och deras
            barn bäst.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=6"/>
        <u xml:id="i-dccfc07014ed3af0-43" prev="i-dccfc07014ed3af0-42" who="Q52920" next="i-dccfc07014ed3af0-44">
          <seg xml:id="i-DB1G2HGqyTWWmBD5CjFEU5">
            En modern familjepolitik förenar jämställdhet och valfrihet.
            Från halvårsskiftet införs en jämställdhetsbonus och möjlighet
            för kommuner att införa vårdnadsbidrag. Något senare följer en
            barnomsorgspeng, och ett förstärkt pedagogiskt uppdrag ges till
            förskolan. Förslagen ska öka mångfalden i barnomsorgen, ge möjlighet
            till mer tid med barnen och stödja jämställdhet i familjerna,
            samtidigt som arbete uppmuntras för såväl kvinnor som män.
          </seg>
        </u>
        <u xml:id="i-dccfc07014ed3af0-44" prev="i-dccfc07014ed3af0-43" who="Q52920" next="i-dccfc07014ed3af0-45">
          <seg xml:id="i-XzwwX18UVTwLrqmfVe1rEd">
            Förnyelsen av den svenska skolan ska fortsätta. Vi accepterar
            inte en utveckling med bristande arbetsro och sjunkande resultat
            där många elever lämnat skolan utan tillräckliga kunskaper. En
            bra skola utjämnar klasskillnader. En bra skola lägger grund för
            att alla, oavsett bakgrund, ges möjligheter att utveckla sin begåvning
            och tillgodogöra sig samhällsbärande värden. Vi har därför en
            skyldighet att ge alla barn och ungdomar en utbildning som förbereder
            dem för ett liv som vuxna.
          </seg>
        </u>
        <u xml:id="i-dccfc07014ed3af0-45" prev="i-dccfc07014ed3af0-44" who="Q52920" next="i-dccfc07014ed3af0-46">
          <seg xml:id="i-JG439Qmn2HpvXQ9b8L1hJn">
            Under kommande år vill regeringen inleda en särskild läsa-skriva-räkna-satsning.
            Att tidigt säkra nödvändiga kunskaper i att läsa, skriva och räkna
            ökar möjligheten för fler elever att lämna den grundläggande utbildningen
            med fullgoda kunskaper.
          </seg>
        </u>
        <u xml:id="i-dccfc07014ed3af0-46" prev="i-dccfc07014ed3af0-45" who="Q52920" next="i-dccfc07014ed3af0-47">
          <seg xml:id="i-2gz82ytLGt6xtYPe47kEMZ">
            Genom en särskild satsning kallad Skapande skola kommer skolornas
            möjlighet att ta del av professionell kultur att öka samtidigt
            som ungas eget skapande främjas.
          </seg>
        </u>
        <u xml:id="i-dccfc07014ed3af0-47" prev="i-dccfc07014ed3af0-46" who="Q52920" next="i-dccfc07014ed3af0-48">
          <seg xml:id="i-7L29PgXYLDqiJL7pMxjMmg">
            Ökade resurser kommer också att föreslås till universitets- och
            högskoleutbildningen för ökad kvalitet. Gymnasieskolan ska reformeras,
            och regeringen avser att återkomma med reformförslag så att en
            ny gymnasieskola kan införas.
          </seg>
        </u>
        <u xml:id="i-dccfc07014ed3af0-48" prev="i-dccfc07014ed3af0-47" who="Q52920" next="i-dccfc07014ed3af0-49">
          <seg xml:id="i-QhqDkS8yvJRDGa37u2wxtw">
            Vi vill att vår vård och omsorg även i framtiden ska vara solidariskt
            finansierad genom den skatt vi betalar och fördelas efter behov.
            Plånboken får aldrig styra rätten till vård. Vi vill samtidigt
            se en större mångfald inom vård och omsorg som ett led i arbetet
            med att ge patienter och omsorgstagare bästa möjliga vård och
            omsorg. Inte minst ideella vård- och omsorgsgivare har en roll
            i detta. Insatserna för ökad mångfald ska därför förstärkas i
            syfte att ge den enskilde rätt att välja men också att välja bort
            det som inte fungerar.
          </seg>
        </u>
        <u xml:id="i-dccfc07014ed3af0-49" prev="i-dccfc07014ed3af0-48" who="Q52920" next="i-dccfc07014ed3af0-50">
          <seg xml:id="i-TitDntZS1cyUFdZt8LenYa">
            Vid sidan av detta fortsätter regeringens reformarbete för höjd
            kvalitet inom vården och omsorgen. Människor ska ha rätt till
            en bra vård som ges i tid och som möter varje enskild människas
            behov.
          </seg>
        </u>
        <u xml:id="i-dccfc07014ed3af0-50" prev="i-dccfc07014ed3af0-49" who="Q52920" next="i-dccfc07014ed3af0-51">
          <seg xml:id="i-8VpkkyhiKX1K2XV9dhNY4X">
            Vårdgarantin ska ytterligare förstärkas och kvaliteten inom psykiatrin
            och inom vården i stort förbättras. Ett förslag om fritt val inom
            äldreomsorgen och en värdighetsgaranti kommer att presenteras
            för att säkerställa att också de mest sköra äldre får ett värdigt
            bemötande. Regeringen kommer att presentera en tandvårdsreform
            för att både stärka skyddet mot höga kostnader och skapa goda
            villkor för tandvården.
          </seg>
        </u>
        <u xml:id="i-dccfc07014ed3af0-51" prev="i-dccfc07014ed3af0-50" who="Q52920" next="i-dccfc07014ed3af0-52">
          <seg xml:id="i-ZnmPF6bN7UBt8WXRupJpK">
            Under nästa år kommer regeringen också att genomföra en förnyad
            satsning på folkhälsa. Särskilt ska fokuseras på alkohol- och
            narkotikapolitiska åtgärder samt åtgärder för barns hälsa och
            föräldrastöd.
          </seg>
        </u>
        <u xml:id="i-dccfc07014ed3af0-52" prev="i-dccfc07014ed3af0-51" who="Q52920" next="i-dccfc07014ed3af0-53">
          <seg xml:id="i-NgzQoqfbPbHLorRo7uU8Vr">
            Vår idé om välfärdssamhället bygger på insikten om att ingen
            människa är en isolerad ö. Vi är beroende av andra för att våra
            liv ska fungera. Vi behöver kunna känna den trygghet som följer
            av att vara behövda eller då och då få möta en värmande hand.
            Ett tryggt samhälle bygger vi underifrån och med utgångspunkt
            i den omtanke vi visar varandra. Det sker bäst i det civila samhället,
            i ett levande kulturliv och i våra medmänskliga möten. I samma
            stund som vi glömmer det förlorar mycket annat sin innebörd.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=7"/>
        <u xml:id="i-dccfc07014ed3af0-53" prev="i-dccfc07014ed3af0-52" who="Q52920" next="i-dccfc07014ed3af0-54">
          <seg xml:id="i-bbWiCe5dHxMDnApQvg8NC">
            Ingen kan i dag lämnas oberörd av vad som väntar vår jord och
            framtida generationer om vi inte bättre lyckas formulera en politik
            som kan svara upp mot de klimatförändringar som följer av den
            globala uppvärmningen. Vi har ett ansvar att förvalta våra gemensamma
            resurser och att inte äventyra kommande generationers livsbetingelser.
          </seg>
        </u>
        <u xml:id="i-dccfc07014ed3af0-54" prev="i-dccfc07014ed3af0-53" who="Q52920" next="i-dccfc07014ed3af0-55">
          <seg xml:id="i-L53mnURZahH1navfu4HiNv">
            Sverige har en lång tradition av att vara pådrivande i miljöpolitiska
            sammanhang. Vi är ett land som har satt en ära i att våra barn
            och barnbarn ska kunna uppleva en bra miljö, andas ren luft och
            dricka friskt vatten. Det är en tradition som regeringen ämnar
            leva upp till, och det med förstärkt kraft. Samtidigt är vi tydliga
            med att klimatfrågan kräver en bredare politisk ansats.
          </seg>
        </u>
        <u xml:id="i-dccfc07014ed3af0-55" prev="i-dccfc07014ed3af0-54" who="Q52920" next="i-dccfc07014ed3af0-56">
          <seg xml:id="i-QzgfcQTdwXC6Bc61spEk7Y">
            Klimatfrågan berör. Den väcker många frågor men också en vilja
            att söka svar. Där finns ett engagemang som vi behöver ta till
            vara och en stor vilja hos företag att också få vara med i arbetet.
            Kan vi samla allt detta är mycket vunnet. Genom att ligga i framkant
            löser vi inte bara våra egna miljöproblem utan bidrar till teknikutveckling
            och löser miljöproblem i vår omvärld samtidigt som vi skapar jobb
            här hemma.
          </seg>
        </u>
        <u xml:id="i-dccfc07014ed3af0-56" prev="i-dccfc07014ed3af0-55" who="Q52920" next="i-dccfc07014ed3af0-57">
          <seg xml:id="i-EmTuK4mT7GmrRkeEJTFx1P">
            Miljöskatter och andra ekonomiska styrmedel har en central roll
            i klimatarbetet. Inte minst krävs förbättrad samordning mellan
            energibeskattningen och övriga ekonomiska styrmedel inom miljö-
            och energipolitiken. En grundprincip i reformarbetet blir att
            förorenaren ska betala för sin miljöpåverkan. Särskilt fokus kommer
            att läggas på koldioxidbeskattning och annan energibeskattning.
          </seg>
        </u>
        <u xml:id="i-dccfc07014ed3af0-57" prev="i-dccfc07014ed3af0-56" who="Q52920" next="i-dccfc07014ed3af0-58">
          <seg xml:id="i-XTjhRPWLhPy6j5wJZZq6J4">
            Ett samlat grepp om klimatfrågan är nödvändigt. Regeringen avser
            att 2008 presentera en klimatpolitisk proposition. Mot bakgrund
            av klimatfrågans långsiktiga karaktär önskar regeringen nå en
            så bred uppslutning om den framtida klimatpolitiken som möjligt.
            Regeringen har därför inrättat ett vetenskapligt råd för klimatfrågor,
            som nyligen avlämnat sin slutrapport, tillsatt en parlamentarisk
            klimatberedning samt en kommission för hållbar utveckling. Inom
            kort överlämnar regeringen även förslag om den så kallade klimatmiljarden.
            Det lägger grund för den bredd och långsiktighet som klimatfrågan
            kräver.
          </seg>
        </u>
        <u xml:id="i-dccfc07014ed3af0-58" prev="i-dccfc07014ed3af0-57" who="Q52920" next="i-dccfc07014ed3af0-59">
          <seg xml:id="i-BYvjWbKt473v8CRrddrxZ6">
            Energifrågan hör intimt samman med klimatfrågan, och även här
            ser regeringen ett värde i en bred parlamentarisk förankring.
            Regeringen avser därför att föra samtal med riksdagens partier
            i klimatberedningen om förutsättningarna för en bred, långsiktig,
            modern och marknadsekonomiskt orienterad energipolitik. Efter
            årtionden av politisk splittring och tvära kast vill vi ge Sverige
            en energipolitik som står stark över tid och möter framtidens
            krav.
          </seg>
        </u>
        <u xml:id="i-dccfc07014ed3af0-59" prev="i-dccfc07014ed3af0-58" who="Q52920" next="i-dccfc07014ed3af0-60">
          <seg xml:id="i-2uFm3nNPcxRyajfKkS9CMh">
            Till våra nationella insatser fogar regeringen även en strävan
            efter ökat internationellt samarbete till svar på klimat- och
            miljöutmaningarna. En viktig del i detta blir de förhandlingar
            som ska leda fram till en ny klimatregim efter 2012. Intensiva
            slutförhandlingar väntas under 2009. EU-samarbetet kommer att
            spela en viktig roll under dessa förhandlingar, och miljöarbetet
            blir därför en huvudfråga inför det svenska ordförandeskapet i
            EU 2009. Även inom energiområdet har EU högt ställda ambitioner
            vilket innebär ökade åtaganden också för Sverige.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=8"/>
        <u xml:id="i-dccfc07014ed3af0-60" prev="i-dccfc07014ed3af0-59" who="Q52920" next="i-dccfc07014ed3af0-61">
          <seg xml:id="i-Ahv7WnuxwDj4rcA1WAaPGY">
            Gemensamma utmaningar vinner på samarbete, och det gäller inte
            bara inom klimatpolitiken. Inom ramarna för det europeiska samarbetet
            möjliggörs också för vårt land att verka för svenska intressen
            som ökad frihandel, en fungerande inre marknad och samverkan mot
            internationell brottslighet. Sverige ska förena tydlighet för
            de mänskliga rättigheterna med hängivenhet inför internationellt
            samarbete. Sverige ska därför vara en aktiv och konstruktiv kraft
            i Europeiska unionen.
          </seg>
        </u>
        <u xml:id="i-dccfc07014ed3af0-61" prev="i-dccfc07014ed3af0-60" who="Q52920" next="i-dccfc07014ed3af0-62">
          <seg xml:id="i-DtEKzHp8L1fgvhh5SgAJcn">
            Vårt lands framtida säkerhet bygger på gemenskap och samverkan
            med andra länder, men kräver också att Sverige för en mer aktiv
            utrikespolitik för frihet, säkerhet, demokrati, välstånd och hållbar
            utveckling i världen. Vi ska vara ett land med vilja och förmåga
            att se bortom våra egna gränser och bortom vår del av världen
            för att finnas till stöd i de mest utsatta delarna av vår värld.
            Sverige ska fortsatt vara ett föregångsland inom det internationella
            utvecklingssamarbetet. Vi höjer därför ambitionen när det gäller
            fattigdomsbekämpningen och stärker vårt fokus på Afrika.
          </seg>
        </u>
        <u xml:id="i-dccfc07014ed3af0-62" prev="i-dccfc07014ed3af0-61" who="Q52920" next="i-dccfc07014ed3af0-63">
          <seg xml:id="i-NcboqB5WSXewo51TQ55JgY">
            Sverige ska också fortsatt vara en fristad för dem som söker
            skydd från förföljelse och förtryck. Samtidigt avser regeringen
            att inom EU verka för att fler länder tar ett större ansvar för
            att ta emot asylsökande. Under det kommande året återkommer regeringen
            också till riksdagen med förslag om att underlätta arbetskraftsinvandring.
          </seg>
        </u>
        <u xml:id="i-dccfc07014ed3af0-63" prev="i-dccfc07014ed3af0-62" who="Q52920" next="i-dccfc07014ed3af0-64">
          <seg xml:id="i-V1e4rkAj85XphHT8PtMQgd">
            Sveriges förmåga till internationella insatser ska förbättras.
            Regeringen avser därför att tillsätta en arbetsgrupp med uppdrag
            att se över försvarets materielkostnader. Syftet är bland annat
            att förstärka Sveriges förmåga till internationella fredsinsatser
            detta som en del i att fullfölja omvandlingen från invasionsförsvar
            till insatsförsvar och som ett led i regeringens ambition att
            noga väga varje skattekrona i förhållande till dess nytta för
            Sverige.
          </seg>
        </u>
        <u xml:id="i-dccfc07014ed3af0-64" prev="i-dccfc07014ed3af0-63" who="Q52920" next="i-dccfc07014ed3af0-65">
          <seg xml:id="i-BHJy4RBTgV8YmHcJdw3mQC">
            Även Sveriges förmåga att analysera och hantera kriser ska förstärkas.
            Ett utredningsförslag om inrättandet av en nationell krishanteringsfunktion
            inom Regeringskansliet överlämnas inom kort. Regeringen avser
            att med detta som utgångspunkt utveckla vår möjlighet att agera
            i händelse av kris.
          </seg>
        </u>
        <u xml:id="i-dccfc07014ed3af0-65" prev="i-dccfc07014ed3af0-64" who="Q52920" next="i-dccfc07014ed3af0-66">
          <seg xml:id="i-Jcmvop2rfzMkBpbQn43ms6">
            Herr talman! Regeringen vill steg för steg genomföra en politik
            som är väl genomarbetad och utformad för att ge svar på de frågor
            som människor runt om i vårt land ställer sig i sin vardag.
          </seg>
        </u>
        <u xml:id="i-dccfc07014ed3af0-66" prev="i-dccfc07014ed3af0-65" who="Q52920" next="i-dccfc07014ed3af0-67">
          <seg xml:id="i-G8RbSBv54Z3jihYZDv2uoS">
            Vårt arbete vill vi ska stå för tydliga värderingar som visat
            sig ha ett brett stöd hos svenska folket, värderingar som handlar
            om människors makt över den egna vardagen, om arbetslinjen och
            en strävan att uppnå full sysselsättning, om välfungerande och
            skattefinansierade välfärdsverksamheter. De är alla viktiga delar
            i vad vi vill ska känneteckna Sverige.
          </seg>
        </u>
        <u xml:id="i-dccfc07014ed3af0-67" prev="i-dccfc07014ed3af0-66" who="Q52920" next="i-dccfc07014ed3af0-68">
          <seg xml:id="i-SVedU2wVPnMpFmzPQ2JKg7">
            Tolerans och öppenhet är andra värden vi vill ska bära Sverige.
            I vårt land ska människor kunna leva sida vid sida och forma sina
            egna liv, oavsett bakgrund, religion, hudfärg eller kön. Här ska
            alla vara lika inför lagen. I en värld där olikheter ofta används
            för att underblåsa konflikter och konfrontation ska Sverige visa
            på mångfaldens styrka. Vi ska ha ett inkluderande samhälle där
            varje människas okränkbara värde respekteras.
          </seg>
        </u>
        <u xml:id="i-dccfc07014ed3af0-68" prev="i-dccfc07014ed3af0-67" who="Q52920" next="i-dccfc07014ed3af0-69">
          <seg xml:id="i-UnyjZzr8HvbBWRxd3uWMhQ">
            Grunden för regeringens politik är och förblir kampen för full
            sysselsättning. Genom att återupprätta arbetslinjen och arbetets
            värde ska fler människor ges möjlighet att vara med i bygget av
            Sverige. Det är en politik som ger resurser till en bra välfärd
            och därmed trygghet för oss alla när vi behöver den. Det är en
            politik som långsiktigt minskar klyftorna och bekämpar utanförskapet.
          </seg>
        </u>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=9"/>
        <u xml:id="i-dccfc07014ed3af0-69" prev="i-dccfc07014ed3af0-68" who="Q52920" next="i-dccfc07014ed3af0-70">
          <seg xml:id="i-ABECYc7YTHJDx1BX8mh9fL">
            Vi vill inte att politiken ska ha några blinda fläckar, några
            människor vi inte vill se, några samhällsproblem som är så stora
            att vi hellre gömmer dem än tar tag i dem. Regeringens ambition
            är att hålla ihop Sverige och ge alla möjlighet att vara med i
            arbetsgemenskapen och samhället.
          </seg>
        </u>
        <u xml:id="i-dccfc07014ed3af0-70" prev="i-dccfc07014ed3af0-69" who="Q52920">
          <seg xml:id="i-8CSTa83eC68UBNjfbNSL47">
            Det ger ett tryggare, friare och mänskligare Sverige där vi lägger
            grund för att de människor som lever i vårt land i morgon ska
            kunna vakna upp till en ny dag, en bättre dag.
          </seg>
        </u>
      </div>
      <div type="commentSection" xml:id="i-6iEvEdJporh1r2ZVrDuoxY">
        <note xml:id="i-XJ427mg13WUpjDP7Sh2WKs">
          3 § Ceremonin avslutades kl. 14.50.
        </note>
        <note xml:id="i-PJLQ1RXpfoSPSVbrcytW5u">
          Bilaga
        </note>
        <pb facs="http://data.riksdagen.se/fil/5EB2CA5F-38E5-4095-9DD0-75E29EF783E3#page=10"/>
        <note xml:id="i-xR62putxiHzycr7KvRb6s">
          Musik under samlingen
        </note>
        <note xml:id="i-Am2b4ZyxNtnxuRkX6MPhep">
          ur Drottningholmsmusiken
        </note>
        <note xml:id="i-LSz6b2a7kV1316jQMGbifd">
          Kungssången
        </note>
        <note xml:id="i-TMGasVntTUFeN2GRtXsD9B">
          Strange Visitor
        </note>
        <note xml:id="i-D7Xf2Umiz1Tz3MYjWExKgv">
          Fanfar
        </note>
        <note xml:id="i-Q6GeKuysjM7bMCkvgu9fEp">
          Gånglåt
        </note>
        <u xml:id="i-7pjB6ZqHu71LVwUjiFbZ8P" who="Q52920">
          <seg xml:id="i-14aYgxDYsjSUnGHW7Ee1qc">
            It dont mean a thing if it aint got that swing
          </seg>
        </u>
        <note xml:id="i-Jd2fPAq1wgCeMrfop49qpa">
          Nationalsången
        </note>
        <note xml:id="i-CsiZB9f1Puv5G69beUShHY">
          Grande Marche
        </note>
        <note xml:id="i-J4SkuEtHNMccD1DtN87uex">
          Trapphallen:
        </note>
        <note xml:id="i-S6FJFhvtZxyYkn2xfNCTwp">
          Plenisalen:
        </note>
      </div>
    </body>
  </text>
</TEI>
