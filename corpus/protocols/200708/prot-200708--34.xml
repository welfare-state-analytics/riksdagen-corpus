<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--34</head>
          <docDate when="2007-11-30">2007-11-30</docDate>
        </div>
      </front>
      <body>
        <div>
          <note xml:id="i-3LaHVAnjX1E9vfpm2vq5Mt">
            Riksdagens protokoll
          </note>
          <u xml:id="i-516b5ccda7ac2d69-0" who="unknown">
            <seg xml:id="i-8KZfBLF8b9KPCF8y16RN8G">
              2007/08:34
            </seg>
          </u>
          <note xml:id="i-LY5gK7e4TrMeGueVXyR4UA">
            Fredagen den 30 november
          </note>
          <note xml:id="i-8RsnisHcSqBKY4F881QajE">
            Kl. 09:00 - 12:08
          </note>
          <note xml:id="i-KbtDrSZtb4zRxah9F7LR23">
            1 § Meddelande om frågestund
          </note>
          <note xml:id="i-3nS4xr3Y2ShNSeAhKQdkzg">
            Andre vice talmannen meddelade att vid frågestunden torsdagen
            den 6 december kl. 14.00 skulle frågor besvaras av statsminister
            Fredrik Reinfeldt (m).
          </note>
          <note xml:id="i-N5Jmdpn2ikhhnPXooMzgyT">
            2 § Anmälan om fördröjda svar på interpellationer
          </note>
          <note xml:id="i-JKDue8bGPUZNLU4khB8p9b">
            Till riksdagen hade inkommit följande skrivelser:
          </note>
          <note xml:id="i-XhzRVJH2W5g2WfcQsctG87">
            Interpellation 2007/08:179
          </note>
          <note xml:id="i-4BkGUx1v1ZZzVyBruJUhGw">
            Interpellation 2007/08:179 Biogasutbyggnaden
          </note>
          <note xml:id="i-XMV9twKrRQBaK1w5gz4PU1">
            Interpellationen kommer att besvaras tisdagen den 11 december
            2007.
          </note>
          <u xml:id="i-516b5ccda7ac2d69-1" who="unknown">
            <seg xml:id="i-MoHbLz9Mg9FTrPqrwqMhVQ">
              Skälet till dröjsmålet är sedan tidigare inbokade engagemang.
            </seg>
          </u>
          <note xml:id="i-BeVsXZ5gTG3m2RGVYusD7Q">
            Margareta Gårdmark Nylén
          </note>
          <note xml:id="i-YKfkMgdb4Edz8fcLuqTQND">
            Interpellation 2007/08:201
          </note>
          <note xml:id="i-9jeTveaY2im3oHunrFGJi4">
            Interpellation 2007/08:201 Ojämställd arbetsmarknadspolitik
          </note>
          <note xml:id="i-AsX5He5cAdzDFNXP8AMVF2">
            Interpellationen kommer att besvaras fredagen den 7 december
            2007.
          </note>
          <u xml:id="i-516b5ccda7ac2d69-2" who="unknown">
            <seg xml:id="i-Cec7LUn6HVnWVuJMt5UobY">
              Skälet till dröjsmålet är tjänsteresor.
            </seg>
          </u>
          <note xml:id="i-G5tdnZcCPfzQfe2RV9tMTE">
            Karin Renman
          </note>
          <note xml:id="i-JYFytYh78exgGEL3uiJNp">
            Interpellation 2007/08:205
          </note>
          <note xml:id="i-We448m66EdvZ7QhpN8yYaY">
            Interpellation 2007/08:205 Ökad jämställdhet i vanliga familjers
            vardag
          </note>
          <note xml:id="i-At5spr73y5Bh8CSy4iqcY">
            Interpellationen kommer att besvaras fredagen den 7 december
            2007.
          </note>
          <u xml:id="i-516b5ccda7ac2d69-3" who="unknown">
            <seg xml:id="i-oZC6yBbP3ZJDWe44VsTLZ">
              Skälet till dröjsmålet är inbokade engagemang och utrikes resor.
            </seg>
          </u>
          <note xml:id="i-fk4hAShnNRw1753Ue61ip">
            Marianne Jenryd
          </note>
          <note xml:id="i-K3EePsJzkvQpvrfrGfgzNw">
            Interpellation 2007/08:237
          </note>
          <note xml:id="i-XVsH1SNCHujtvmaZKt1ua5">
            Interpellation 2007/08:237 Svensk arbetslivsforskning efter nedläggningen
            av Arbetslivsinstitutet
          </note>
          <note xml:id="i-AfihfbQJwqP8JXudxzQu9E">
            Interpellationen kommer att besvaras tisdagen den 18 december
            2007.
          </note>
          <u xml:id="i-516b5ccda7ac2d69-4" who="unknown">
            <seg xml:id="i-AgpsrfS1QEDufrzDBhtKsV">
              Skälet till dröjsmålet är tjänsteresor.
            </seg>
          </u>
          <note xml:id="i-CjukgTX2f3wxTXR2abi71N">
            Karin Renman
          </note>
          <note xml:id="i-FmZcFgeNmNZ6tu9Qc9DfUt">
            3 § Svar på interpellation 2007/08:105 om civilt test- och övningscentrum
            i Arvidsjaur
          </note>
          <note type="speaker" xml:id="i-Uro3a1ejfAvHcvoeuqYGcZ">
            Anf. 1 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-5" next="i-516b5ccda7ac2d69-11" who="Q253640">
            <seg xml:id="i-5dCYw8tRFiUdmNjXNfb8K6">
              Fru talman! Maria Stenberg har frågat mig om jag avser att driva
              frågan om ett civilt test- och övningscentrum, CTÖ, vidare och
              när regeringen i så fall kommer att fatta nödvändiga beslut om
              detta.
            </seg>
          </u>
          <note xml:id="i-8zzZNNopB8HAKaYF98k9Z6">
            I propositionen Vårt framtida försvar (prop. 2004/05:05, bet.
            2004/05:FöU5, rskr. 2004/05:143) aviserade den tidigare regeringen
            en rad åtgärder för de regioner som berördes mest av förändringarna
            inom Försvarsmaktens grundorganisation. En av åtgärderna var betydande
            lokaliseringar av statliga verksamheter till dessa regioner. Länsstyrelsen
            i Norrbottens län fick också i detta sammanhang 17 miljoner kronor
            för utvecklingsarbete i Arvidsjaur.
          </note>
          <u xml:id="i-516b5ccda7ac2d69-6" prev="i-516b5ccda7ac2d69-5" who="Q253640">
            <seg xml:id="i-ZVK5A2FbBs4SsexmM48TK">
              I riksdagsbeslutet framhölls bland annat att ett centrum för
              test- och övningsverksamhet i subarktisk miljö ska utvecklas i
              Arvidsjaur detta för att säkra en civil utveckling och militär
              närvaro i Arvidsjaur de kommande åren. Den tidigare regeringen
              gav därför en särskild utredare i uppdrag att föreslå lämpliga
              åtgärder för att utveckla ett sådant centrum. Uppdraget har redovisats,
              och utredningen Testa och öva i norra Sverige har remissbehandlats
              (SOU 2006:62).
            </seg>
          </u>
          <u xml:id="i-516b5ccda7ac2d69-7" prev="i-516b5ccda7ac2d69-5" who="Q253640">
            <seg xml:id="i-BGpWdms3ZJ9cYLxR6Jpo5s">
              Regeringen arbetar för tillväxt och framtidstro i hela landet.
              Regeringens tydliga uppgifter är att skapa förutsättningar för
              tillväxt genom bland annat bra och modern infrastruktur, forskning
              och utveckling, bättre villkor för företagen samt god service
              i hela landet.
            </seg>
          </u>
          <u xml:id="i-516b5ccda7ac2d69-8" prev="i-516b5ccda7ac2d69-5" who="Q253640">
            <seg xml:id="i-Wk5pZuWPZo92QsiUtEm8yf">
              Uppgifterna gäller för såväl storstadsområden, små och medelstora
              städer som gles- och landsbygd. En utgångspunkt i arbetet är att
              varje region ska ges ansvar och inflytande som innebär möjligheter
              att växa utifrån sina egna förutsättningar. Medborgare och företag
              kan därmed få bättre förutsättningar för att påverka utvecklingen
              i sin region. Regionala företrädare ska ha ansvar och inflytande
              över de statliga tillväxtresurserna.
            </seg>
          </u>
          <u xml:id="i-516b5ccda7ac2d69-9" prev="i-516b5ccda7ac2d69-5" who="Q253640">
            <seg xml:id="i-NRhGhwgPWvXbiSvanKyBJd">
              I december 2006 beslutade regeringen om en nationell strategi
              för regional konkurrenskraft, entreprenörskap och sysselsättning
              för åren 20072013. I strategin identifierar regeringen bland annat
              innovativa miljöer och entreprenörskap som prioriterade områden.
              Även de unika förhållanden som präglar de glest befolkade områdena
              i norra Sverige lyfts fram i detta sammanhang. Denna inriktning
              innebär bland annat att företag i större utsträckning än i dag
              kan använda sig av strukturfondsprogrammens stora möjligheter.
            </seg>
          </u>
          <u xml:id="i-516b5ccda7ac2d69-10" prev="i-516b5ccda7ac2d69-5" who="Q253640">
            <seg xml:id="i-PkWDEzAqY97WiwkT3cjpjS">
              De regionala strukturfondsprogrammen, som till hälften finansieras
              med EU-medel och har minst lika mycket nationell medfinansiering,
              har också en extra tilldelning till de fyra nordligaste länen.
              Genom det så kallade länsanslaget fördelas också stora resurser
              till Norrbottens län.
            </seg>
          </u>
          <u xml:id="i-516b5ccda7ac2d69-11" prev="i-516b5ccda7ac2d69-5" who="Q253640">
            <seg xml:id="i-6rerqcqKXpYZAcef3pugyX">
              Regeringen har således givit myndigheterna i norra Sverige särskilt
              goda möjligheter att delta i finansieringen av projekt likt CTÖ.
              Ett genomförande av detta enligt utredarens förslag förutsätter
              dock att även regeringen tar ställning. Det gäller bland annat
              organisationsform, preciseringar avseende finansiering, verksamhetens
              inriktning och omfattning och Försvarsmaktens medverkan. Frågan
              bereds därför vidare inom Regeringskansliet.
            </seg>
          </u>
          <note type="speaker" xml:id="i-4ULZfjUCise4TfrWafoNjq">
            Anf. 2 MARIA STENBERG (s):
          </note>
          <u xml:id="i-516b5ccda7ac2d69-12" next="i-516b5ccda7ac2d69-16" who="Q4980261">
            <seg xml:id="i-JnyBkNCCY2oVChg3rtRkMP">
              Fru talman! Jag ska börja med att tacka näringsminister Maud
              Olofsson för svaret, även om jag och säkert ett antal Arvidsjaurbor
              väntar på ett mycket mer konkret besked om ministerns ambitioner
              när det gäller genomförandet av ett civilt test- och övningscentrum
              i Arvidsjaur.
            </seg>
          </u>
          <u xml:id="i-516b5ccda7ac2d69-13" prev="i-516b5ccda7ac2d69-12" who="Q4980261">
            <seg xml:id="i-4p2RuhXCeZ2B3EDbye57A5">
              Livet är fullt av överraskningar. Det som vid första anblick
              kan verka vara till ens nackdel visar sig helt plötsligt vara
              till ens fördel. Snön, kylan och mörkret har visat sig vara till
              vår fördel, både för Arvidsjaur och för övriga Norrbotten. Hemma
              i mina trakter har entreprenörer utvecklat framgångsrika företag
              inom testning av fordon i kallt klimat. Vi kan stolt säga att
              våra företag är världsledande på det området. I Arvidsjaur finns
              dessutom en lång militär tradition av övning i kallt och bistert
              klimat. Försvarsmaktens vinterenhet i Arvidsjaur har en gedigen
              kunskap om hur utbildningen av soldater i extremt klimat bör ske.
            </seg>
          </u>
          <u xml:id="i-516b5ccda7ac2d69-14" prev="i-516b5ccda7ac2d69-12" who="Q4980261">
            <seg xml:id="i-EtSQkt38RVoHYqW7YTo7ng">
              Målmedvetna socialdemokratiska politiker har trott på och kämpat
              för utvecklingen i Arvidsjaur. Till exempel har byggandet av flygplatsen,
              utbyggnaden av bredband, utlokalisering av högskoleutbildning
              och mobiltelefontäckningen varit allas strategisk-politiska beslut
              och en satsning för framtiden.
            </seg>
          </u>
          <u xml:id="i-516b5ccda7ac2d69-15" prev="i-516b5ccda7ac2d69-12" who="Q4980261">
            <seg xml:id="i-LupQkF4c89Kks3jHho9VFb">
              Men nu är det dags att ta ytterligare ett steg in i framtiden
              och utveckla det tredje benet när det gäller vårt kunnande om
              testningen i snö, kyla och mörker. Ambitionen med CTÖ i Arvidsjaur
              är att samla och sammanföra olika aktörer som arbetar inom området
              kylans inverkan på materiel, träning och utbildning av personal.
              Den administrativa delen är tänkt att placeras i Arvidsjaur men
              ha ett operativt verksamhetsfält från Älvdalens flygfält i söder
              till Kiruna och fjällvärden i norr. Centrumet i Arvidsjaur skulle
              alltså agera som nav i logistiken runt aktörerna och testningarnas
              placeringar. Ett civilt test- och övningscentrum är logiskt att
              placera i Arvidsjaur enligt utredningen, och vad som nu måste
              till är en politisk vilja, en ambition och ett beslut från er
              i regeringen.
            </seg>
          </u>
          <u xml:id="i-516b5ccda7ac2d69-16" prev="i-516b5ccda7ac2d69-12" who="Q4980261">
            <seg xml:id="i-N1dnjb96Bs7kq8Dxd3zNvd">
              Min fråga till näringsminister Maud Olofsson är fortfarande:
              När kan vi vänta oss beslut från regeringen i frågan om CTÖ i
              Arvidsjaur?
            </seg>
          </u>
          <note type="speaker" xml:id="i-Ex5c654qM3QoLeCEbm7UxU">
            Anf. 3 KRISTER HAMMARBERGH (m):
          </note>
          <u xml:id="i-516b5ccda7ac2d69-17" next="i-516b5ccda7ac2d69-21" who="Q5786666">
            <seg xml:id="i-PprKFjxfWFSRjDUp5oS8Gw">
              Fru talman! Föregående talare berörde just att detta att det
              som brukar vara glesbygdens nackdel snö, mörker och kyla plötsligt
              blir en tillgång, något som har utretts ett antal gånger. Det
              handlar den stora testverksamhet som finns i Norrbotten som inte
              bara berör Arvidsjaur utan hela länet, nästan varje kommun. Det
              gäller den civila delen som är väletablerad, inte bara biltesterna
              som är välkända, utan även testbänkar runt Luleå för mobiltelefoni
              och många andra testverksamheter. Norrbotten har en stor kompetens
              när det gäller testverksamhet som det gäller att utnyttja.
            </seg>
          </u>
          <u xml:id="i-516b5ccda7ac2d69-18" prev="i-516b5ccda7ac2d69-17" who="Q5786666">
            <seg xml:id="i-96PK5XGvQybGDVEPqUqYUG">
              Men det handlar också om den militära delen. Bakgrunden till
              det beslut som Maria Stenberg har nämnt blev, fru talman, lite
              olycklig. Den förra regeringen valde att bryta ut den civila delen
              på en utredningsdel och den militära på en annan del. Det blev
              CTÖ-utredningen som här har tagits upp, men det går inte att koppla
              den ifrån den utredning som kallas för ITÖ, den militära delen.
              Båda delarna kräver varandra. Ska den här verksamheten komma i
              gång och få en bäring måste även den militära delen komma till
              stånd.
            </seg>
          </u>
          <u xml:id="i-516b5ccda7ac2d69-19" prev="i-516b5ccda7ac2d69-17" who="Q5786666">
            <seg xml:id="i-QE4Vb6JdYxbXqkeAaNBZab">
              Här ser jag ett bekymmer, fru talman. Jag ser ett bekymmer därför
              att militären tar väldigt lång tid på sig. Man har förvisso ett
              annat utredningsuppdrag, vilket också har bäring just på denna
              interpellation, som ska redovisas till våren. Men det finns kraftiga
              signaler, som jag uppfattar som ett bekymmer, om att nivån under
              överbefälhavaren många gånger motarbetar förslaget att arbeta
              på detta sätt i Norrbotten. Det är inte på det sättet att man
              inte vill se testverksamheten, men man vill inte se helheten.
              Bakgrunden tror jag att vi kan hitta under åren i Försvarsmakten,
              där man värnar sitt väldigt regionalt men undviker att se helheten
              utifrån nationens intresse.
            </seg>
          </u>
          <u xml:id="i-516b5ccda7ac2d69-20" prev="i-516b5ccda7ac2d69-17" who="Q5786666">
            <seg xml:id="i-5BRuB8pY5ZaZ1v22t8TjBD">
              Det torde väl vara fullständigt självklart att det inte finns
              någon annan region i Sverige som samtidigt kan erbjuda snön som
              behövs, mörkret som behövs inte minst för att flygvapnet ska kunna
              öva och kylan som behövs för att kunna testa verksamheten. Samtidigt
              kan man kombinera detta med en väl utbyggd infrastruktur när det
              gäller vägnät men också när det gäller mobiltäckning och bredband.
              Det finns ingen annan del i Sverige som kan erbjuda samma fördelar.
            </seg>
          </u>
          <u xml:id="i-516b5ccda7ac2d69-21" prev="i-516b5ccda7ac2d69-17" who="Q5786666">
            <seg xml:id="i-VvtsFRUPrkvgihPuNvLnQX">
              Då är det väldigt viktigt att hela statsapparaten springer åt
              samma håll. Det finns, uppfattar jag, en politisk vilja att genomföra
              detta. Frågan är om det finns en vilja från hela statsmakten att
              genomföra riksdagens och regeringens beslut. Till det ställer
              jag mig i dag tveksam och känner mig bekymrad.
            </seg>
          </u>
          <note type="speaker" xml:id="i-7VR2tfZ1dWPcpnMTRFjWxR">
            Anf. 4 SIV HOLMA (v):
          </note>
          <u xml:id="i-516b5ccda7ac2d69-22" next="i-516b5ccda7ac2d69-31" who="Q4609260">
            <seg xml:id="i-3ixSGxseNwj6UYBwQGu38P">
              Fru talman! Jag vill börja med att tacka Maria Stenberg för att
              hon ställt en interpellation till näringsministern om hennes ambitioner
              vad gäller att förverkliga ett civilt test- och övningscentrum
              i Arvidsjaur.
            </seg>
          </u>
          <u xml:id="i-516b5ccda7ac2d69-23" prev="i-516b5ccda7ac2d69-22" who="Q4609260">
            <seg xml:id="i-DZQgg3gjsnwtq1V43j6PWa">
              Vi i Vänsterpartiet känner ett särskilt ansvar för beslutets
              tillblivelse att det ska utvecklas ett sådant centrum i subarktisk
              miljö för att säkra en civil utveckling och en militär närvaro
              i Arvidsjaur.
            </seg>
          </u>
          <note xml:id="i-4mKPMeMAHaRF4reGaFNDHL">
            Fru talman! Rätt ska vara rätt. K 4 i Arvidsjaur slogs ihop med
            I 19 i Boden. Försvarsmaktens vinterenhet, som ingår i I 19 i
            Boden, bedriver fortsatt verksamhet i Arvidsjaur. Det innebär
            att i I 19:s jägarbataljon i Arvidsjaur utbildas 250 värnpliktiga
            per år.
          </note>
          <u xml:id="i-516b5ccda7ac2d69-24" prev="i-516b5ccda7ac2d69-22" who="Q4609260">
            <seg xml:id="i-UVPkug4jAZzFENa6MnqsYA">
              Jag lyssnade noggrant på näringsministerns svar. Kan näringsministern
              förtydliga sitt svar? Finns det anledning för Arvidsjaur och Norrbotten
              att vara oroliga för att beslutet om centrumet inte kommer att
              förverkligas?
            </seg>
          </u>
          <u xml:id="i-516b5ccda7ac2d69-25" prev="i-516b5ccda7ac2d69-22" who="Q4609260">
            <seg xml:id="i-BWCpQNQkwtE2x91wyB6Yak">
              Fru talman! För drygt ett år sedan ställde jag en interpellation
              i ämnet till dåvarande försvarsminister Mikael Odenberg. Svaret
              från försvarsministern var positivt i så måtto att han inte hade
              någon annan inriktning än att fullfölja det försvarspolitiska
              beslutet i denna del. Odenberg sade också att politiskt sett är
              den militära delen av övnings- och testverksamheten färdigbehandlad.
              Det som återstod var den civila del som bereddes inom Näringsdepartementet.
            </seg>
          </u>
          <u xml:id="i-516b5ccda7ac2d69-26" prev="i-516b5ccda7ac2d69-22" who="Q4609260">
            <seg xml:id="i-RK9NJ6RUiWKbFpGd87n2z">
              I dag har närmare ett år gått sedan Odenberg lämnade besked.
              Näringsministern säger i dag att ett genomförande förutsätter
              att även regeringen tar ställning till bland annat organisationsform,
              preciserar hur verksamheten ska finansieras, verksamhetens inriktning
              och omfattning och Försvarsmaktens medverkan. Näringsministern
              säger att dessa frågor bereds vidare inom Regeringskansliet.
            </seg>
          </u>
          <u xml:id="i-516b5ccda7ac2d69-27" prev="i-516b5ccda7ac2d69-22" who="Q4609260">
            <seg xml:id="i-3oSkjJ1it7omwo69oyZAEp">
              Då blir min fråga: Vad finns det för tidsplan för denna beredning?
              Odenberg talade om att för Försvarsmaktens del skulle projekten
              vara klara till sommaren 2008, det vill säga om cirka ett halvår,
              och att man därefter skulle ta ställning till om verksamheten
              skulle permanentas.
            </seg>
          </u>
          <u xml:id="i-516b5ccda7ac2d69-28" prev="i-516b5ccda7ac2d69-22" who="Q4609260">
            <seg xml:id="i-P7itxNYC7ASGtvjkhEXXML">
              Har Näringsdepartementet samma tidsplan? Finns det, eller anser
              näringsministern att det behövs, en interdepartemental arbetsgrupp
              för att underlätta ett förverkligande av verksamheten som innefattar
              både Närings- och Försvarsdepartementet?
            </seg>
          </u>
          <u xml:id="i-516b5ccda7ac2d69-29" prev="i-516b5ccda7ac2d69-22" who="Q4609260">
            <seg xml:id="i-BWKCc1FNrX8rN6QfzaQMu3">
              Fru talman! Näringsministern säger i sitt svar att regeringen
              arbetar för tillväxt och framtidstro i hela landet genom bland
              annat bra och modern infrastruktur, forskning och utveckling.
              I de beslutade omställningsåtgärderna för Arvidsjaur fanns också
              utbyggnaden av Arvidsjaurs flygplats och förberedelser för högre
              flygrelaterade utbildningar. Planer finns på utbildning av både
              styrmän på flermotoriga flygplan och av flygledare, båda på högskolenivå.
              Jag tänker på dessa utbildningar.
            </seg>
          </u>
          <u xml:id="i-516b5ccda7ac2d69-30" prev="i-516b5ccda7ac2d69-22" who="Q4609260">
            <seg xml:id="i-B229nvjATCrVjToUMCETYi">
              På ett informationsmöte i augusti hos landshövdingen i Norrbotten
              nämnde rektorn för Luleå tekniska universitet, om jag kommer ihåg
              det rätt, att det behövs 4 miljoner för att genomföra de färdigplanerade
              högskoleutbildningarna.
            </seg>
          </u>
          <u xml:id="i-516b5ccda7ac2d69-31" prev="i-516b5ccda7ac2d69-22" who="Q4609260">
            <seg xml:id="i-Q7sUprqA5DeHJFZitbx7Te">
              Jag förstår att utbildningsfrågorna inte ligger på näringsministerns
              bord. De har Utbildningsdepartementet hand om. Men jag skulle
              ändå vilja ställa frågan till näringsministern om hon kan medverka
              till att regeringen avsätter de 4 miljoner kronor som behövs för
              att de högre flygrelaterade utbildningarna ska kunna komma till
              stånd.
            </seg>
          </u>
          <note type="speaker" xml:id="i-PiNoS5PYXSqkd5WJYoK8TQ">
            Anf. 5 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-32" next="i-516b5ccda7ac2d69-39" who="Q253640">
            <seg xml:id="i-J4TvSUBLX8huJjMLiEiRdE">
              Fru talman! Låt mig börja med att säga att det är otroligt spännande
              att se vad som händer i Norrbotten. Efter att ha bott i Norrbotten
              under åtta års tid med en mycket stark tillbakagång service försvann,
              olika verksamheter lades ned, folk flyttade från Norrbotten och
              det var en allmänt pessimistisk stämning ser vi nu en optimism
              i Norrbotten som vi inte har sett på mycket länge. Det gäller
              både inlandet och kusten, vilket är särskilt glädjande, därför
              att det har funnits en konflikt mellan kust och inland.
            </seg>
          </u>
          <u xml:id="i-516b5ccda7ac2d69-33" prev="i-516b5ccda7ac2d69-32" who="Q253640">
            <seg xml:id="i-DFBfJiKCVwe2QghAGmFUXU">
              Det är fantastiskt att se hur man tar vara på de möjligheter
              som tidigare uppfattades som ett hinder för Norrbottens utveckling,
              som kyla, långa avstånd, arktiskt klimat. Precis som Maria Stenberg
              sade är det spännande att man kan vända de här nackdelarna till
              en fördel. Jag kan bara påminna om att när diskussionen började
              i Norrbotten om att kyla och långa avstånd kunde bli en fördel
              var det faktiskt inte många norrbottningar som själva trodde på
              den möjligheten. Men detta har ändrats, och det är jag mycket
              glad för.
            </seg>
          </u>
          <u xml:id="i-516b5ccda7ac2d69-34" prev="i-516b5ccda7ac2d69-32" who="Q253640">
            <seg xml:id="i-X9XWDzSh6RNKsVtAwVDuUm">
              Den senaste tidens utveckling när det gäller arbetslöshet visar
              att regeringens insatser för att minska arbetslösheten i Norrbotten
              ger resultat. Nu ligger Norrbotten på en arbetslöshet på 4 procent,
              och det är en fantastiskt positiv siffra. Det är naturligtvis
              ett bättre företagsklimat och en större tilltro till framtiden.
              Människor går från arbetslöshet och utanförskap till jobb. Det
              är vi väldigt glada över. Och de regionala klyftorna minskar i
              Sverige i dag, vilket är mycket glädjande inte minst för mig.
            </seg>
          </u>
          <u xml:id="i-516b5ccda7ac2d69-35" prev="i-516b5ccda7ac2d69-32" who="Q253640">
            <seg xml:id="i-N54GtuVhfBAZfdqxUgsF78">
              När det gäller den omställning som ska ske i Arvidsjaur tror
              jag mycket på de idéer som finns när det gäller både CTÖ och ITÖ.
              Men precis som Krister Hammarbergh säger är de intimt sammankopplade.
            </seg>
          </u>
          <u xml:id="i-516b5ccda7ac2d69-36" prev="i-516b5ccda7ac2d69-32" who="Q253640">
            <seg xml:id="i-5SRxUakdb6v8ovDateU5UB">
              Jag har själv gjort ett besök och fått beskrivet alla möjligheter
              man har. Under den senaste tiden har man haft övningar uppe i
              Norrbotten. Nordic Battle Group har varit där och tränat och man
              har haft flygövningar tillsammans med Finland, Norge, Schweiz
              och några andra länder. Man har haft mycket goda resultat, så
              jag tror att det finns en god förutsättning för detta. Det var
              också det som Mikael Odenberg beskrev i sitt interpellationssvar.
            </seg>
          </u>
          <u xml:id="i-516b5ccda7ac2d69-37" prev="i-516b5ccda7ac2d69-32" who="Q253640">
            <seg xml:id="i-3aHKwEjWsvfWSE5Y36RZYu">
              Det finns ett arbete bestående av representanter från de berörda
              kommunerna och FMV samt förbandscheferna och landshövdingen, där
              man diskuterar hur man ska komma fram. Min ambition är naturligtvis
              att så fort det bara går komma fram till ett gemensamt beslut.
              Det är nämligen både en civil och en militär del, och då måste
              man försöka hålla ihop det.
            </seg>
          </u>
          <u xml:id="i-516b5ccda7ac2d69-38" prev="i-516b5ccda7ac2d69-32" who="Q253640">
            <seg xml:id="i-MComUWsL7w29bnWq2WcRvK">
              Just nu inväntar vi Försvarsmaktens synpunkter på detta. Innan
              man har satt ned fötterna här är det svårt att fatta det totala
              beslutet. Men vi ser möjligheterna i det som sker däruppe. Och
              jag tror att Sverige har en möjlighet att bistå med kunskaper
              och tillgångar som många andra frågar efter.
            </seg>
          </u>
          <u xml:id="i-516b5ccda7ac2d69-39" prev="i-516b5ccda7ac2d69-32" who="Q253640">
            <seg xml:id="i-Q6n77KbmqWQQFTH4m87jBf">
              I dagsläget kan jag inte ge ett tydligare besked än det som jag
              har gett nu, därför att jag har inte fått beskeden när det gäller
              Försvarsmakten, och de här sakerna hör ihop.
            </seg>
          </u>
          <note type="speaker" xml:id="i-TsqbRyP6PYugWqCPX3N42V">
            Anf. 6 MARIA STENBERG (s):
          </note>
          <u xml:id="i-516b5ccda7ac2d69-40" next="i-516b5ccda7ac2d69-47" who="Q4980261">
            <seg xml:id="i-PMRJQ73RuJKG4Jg8YdFRrh">
              Fru talman! Precis som näringsminister Maud Olofsson säger handlar
              detta om både en civil och en militär del. Det är klart att det
              kan finnas förståelse för att processen i de båda departementen
              måste ske, men till saken hör att riksdagen fattade beslut om
              denna inriktning för snart tre år sedan. Det vore kanske bra om
              de två departementen kunde hasta på lite med beslutet.
            </seg>
          </u>
          <u xml:id="i-516b5ccda7ac2d69-41" prev="i-516b5ccda7ac2d69-40" who="Q4980261">
            <seg xml:id="i-E1BY7zoWKV8d2bRpjadYfv">
              Som sagt var är utvecklingen i både Arvidsjaur och min hemkommun
              Arjeplog mycket positiv, och vi känner framtidstro och så vidare.
              Men vi lever tyvärr med en befolkningsutveckling som är negativ.
              I min egen hemkommun är vi snart under 3 000 invånare, och i Arvidsjaur
              är man under 7 000 invånare, så alla positiva beslut som innebär
              fler arbetstillfällen gör att vi förhoppningsvis också kan se
              en inflyttning.
            </seg>
          </u>
          <u xml:id="i-516b5ccda7ac2d69-42" prev="i-516b5ccda7ac2d69-40" who="Q4980261">
            <seg xml:id="i-7mCkcAiUkHi6XpVpPhAVDm">
              Genomförandet av CTÖ borde vara av ett nationellt intresse och
              därmed också en högaktuell fråga för näringsministern att arbeta
              med och sätta tänderna i. Att kunna erbjuda ett samlat koncept
              för de olika testningarna, både i den civila delen och i den militära
              delen, i just det som vi är unika på i ett extremt klimat borde
              dessutom vara högintressant för olika branscher och företag ute
              i Europa kanske inte bara för militära förband från andra länder
              utan även för olika andra branscher och företag också.
            </seg>
          </u>
          <u xml:id="i-516b5ccda7ac2d69-43" prev="i-516b5ccda7ac2d69-40" who="Q4980261">
            <seg xml:id="i-3Jo52yEB9f3TGjUn71cDeX">
              Därför känner man nu en liten oro för att den borgerliga regeringen
              och departementen ska utreda sönder ett vinnande koncept och aldrig
              komma till skott med de beslut som krävs. Jag tror att precis
              som på fordonssidan inser kanske snart vårt grannland, som också
              har snö, kyla och mörker, potentialen i att samla och utveckla
              olika testningar i subarktisk miljö som dessutom skulle kunna
              gå att sälja till övriga Europa och andra länder.
            </seg>
          </u>
          <u xml:id="i-516b5ccda7ac2d69-44" prev="i-516b5ccda7ac2d69-40" who="Q4980261">
            <seg xml:id="i-LeueJvPyiDM5P755nwRn6V">
              Vi känner starkt att det skulle vara mycket bra om regeringen
              kunde fatta beslut så snart som möjligt.
            </seg>
          </u>
          <u xml:id="i-516b5ccda7ac2d69-45" prev="i-516b5ccda7ac2d69-40" who="Q4980261">
            <seg xml:id="i-TTjtynHMxNaMtJa143x5wR">
              Den administrativa delen som skulle ligga i Arvidsjaur är av
              yttersta vikt både för Arvidsjaur och för Norrbotten. Även om
              Arvidsjaur fick en del kompensation i försvarsbeslutet lider de,
              precis som nästan alla andra Norrbottenskommuner, av en utflyttning.
              Befolkningen blir äldre, och vi blir tyvärr inte fler. Vi har
              plats för många, många fler nya norrbottningar.
            </seg>
          </u>
          <u xml:id="i-516b5ccda7ac2d69-46" prev="i-516b5ccda7ac2d69-40" who="Q4980261">
            <seg xml:id="i-53bsjTYprpika4qjy5Eewg">
              Beslutet är fattat i riksdagen. Både jag och Arvidsjaurborna,
              och kanske många andra norrbottningar, väntar på att Maud Olofsson
              och försvarsministern ska samla ihop sina utredningar och sina
              tyckanden och komma med ett positivt beslut som man kan leverera
              till Arvidsjaur.
            </seg>
          </u>
          <u xml:id="i-516b5ccda7ac2d69-47" prev="i-516b5ccda7ac2d69-40" who="Q4980261">
            <seg xml:id="i-CMquxB8iWMnRqYQAtyCRPz">
              Återigen: Det vore jättebra om näringsminister Maud Olofsson
              kunde ge ett mer konkret svar på när hon tror att detta skulle
              kunna ske.
            </seg>
          </u>
          <note type="speaker" xml:id="i-Rt9Pn1xnDb21RcEgybp536">
            Anf. 7 KRISTER HAMMARBERGH (m):
          </note>
          <u xml:id="i-516b5ccda7ac2d69-48" next="i-516b5ccda7ac2d69-52" who="Q5786666">
            <seg xml:id="i-XrPv749vSp38D3qBZJmeeG">
              Fru talman! Det är jätteroligt att som norrbottning kunna se
              det Maud Olofsson talar om. Äntligen har vi en utveckling i Norrbotten,
              tack vare en bra jobbpolitik, som innebär att vi har den lägsta
              arbetslösheten i mannaminne. Det är nog nästan ingen i Norrbotten
              som kommer ihåg detta; man måste i varje fall vara ganska gammal
              för att ha upplevt det. Det är positivt.
            </seg>
          </u>
          <u xml:id="i-516b5ccda7ac2d69-49" prev="i-516b5ccda7ac2d69-48" who="Q5786666">
            <seg xml:id="i-W6iV1V1397QjKRpZiYGYdA">
              Det är också svårt att rikta kritik mot Maud Olofsson, Mikael
              Odenberg eller Sten Tolgfors för att man har avvaktat genomförandet
              av beslutet som den förra regeringen tog. Jag vill återigen säga
              att det var olyckligt av den förra regeringen att dela på ITÖ
              och CTÖ. Det har skapat den längbänk vi nu ser. Jag hoppas att
              det snart får ett slut.
            </seg>
          </u>
          <u xml:id="i-516b5ccda7ac2d69-50" prev="i-516b5ccda7ac2d69-48" who="Q5786666">
            <seg xml:id="i-NKN2DggHaKk2zSiJnLeKuX">
              Överste Rafael Bengtsson håller nu i de sista delarna vad gäller
              projekten för den militära verksamheten. Min förhoppning är man
              i det material som kommer att levereras följer riktlinjerna från
              tidigare utredningar och inte i första hand ägnar utredningsuppdraget
              till att hitta nya hinder så att vi återigen får se en följetong
              av Försvarsmaktens förmåga att suboptimera sin verksamhet. Jag
              hoppas verkligen att utredningen blir positiv.
            </seg>
          </u>
          <u xml:id="i-516b5ccda7ac2d69-51" prev="i-516b5ccda7ac2d69-48" who="Q5786666">
            <seg xml:id="i-JbtbHTVGnDH8HsVAWBgKvY">
              Jag tror, i likhet med Siv Holma, att vi kommer att behöva en
              interdepartemental arbetsgrupp för att se till att detta kommer
              till stånd. Det är viktigt inte bara för Norrbotten utan för hela
              nationen att få ett genomförande.
            </seg>
          </u>
          <u xml:id="i-516b5ccda7ac2d69-52" prev="i-516b5ccda7ac2d69-48" who="Q5786666">
            <seg xml:id="i-Khrf2iM6F3SXYcipM6R4eU">
              Att sedan verkställa besluten kommer att vara mycket lättare
              just för att vi har en fungerande jobbpolitik och för att företagen
              i Arvidsjaur och i de andra Norrbottenskommunerna nu vågar anställa.
            </seg>
          </u>
          <note type="speaker" xml:id="i-QRbJzfK86AAq7yEK32q1iq">
            Anf. 8 SIV HOLMA (v):
          </note>
          <u xml:id="i-516b5ccda7ac2d69-53" next="i-516b5ccda7ac2d69-56" who="Q4609260">
            <seg xml:id="i-BEcH3wjwBnSaRroRLSUeQ">
              Fru talman! Till att börja med får jag påminna församlingen om
              att vi befinner oss i en internationell högkonjunktur. I Norrbotten
              råkar vi ha sådana råvaror som är oerhört starkt efterfrågade,
              och då tänker jag på malmen.
            </seg>
          </u>
          <u xml:id="i-516b5ccda7ac2d69-54" prev="i-516b5ccda7ac2d69-53" who="Q4609260">
            <seg xml:id="i-XK2FWLscPz2UAEgmzG2UMt">
              Det är intressant att Försvarsdepartementet faktiskt sade att
              denna verksamhet var färdigbehandlad för deras del och att det
              som återstod var den civila del som bereddes inom Näringsdepartementet.
              Det är därför som jag i största ödmjukhet har frågat om en interdepartemental
              arbetsgrupp. Givetvis är det regeringen själv som bestämmer hur
              man ska organisera sitt arbete, men jag tror att det finns fördelar
              i att man gör detta tillsammans. Näringsministern talade om att
              man avvaktar Försvarsdepartementets information och synpunkter
              på vissa delar. Det finns mycket att vinna av att ha en gemensam
              grupp.
            </seg>
          </u>
          <u xml:id="i-516b5ccda7ac2d69-55" prev="i-516b5ccda7ac2d69-53" who="Q4609260">
            <seg xml:id="i-9oQPw72BKiz3jy4USDRv93">
              När det gäller frågan om de 4 miljonerna till högskoleutbildning
              förstår jag att det inte är lätt för näringsministern att säga
              något om det. Men det kunde vara av intresse att hon tog med sig
              de synpunkterna. Det kan hända att jag har fel om summan, men
              det vore bra om vi fick in den biten också, för det handlar om
              utveckling att satsa på utbildning.
            </seg>
          </u>
          <u xml:id="i-516b5ccda7ac2d69-56" prev="i-516b5ccda7ac2d69-53" who="Q4609260">
            <seg xml:id="i-EWWXa5ieqwNBWJhj5TkieT">
              Jag hoppas, utifrån de tongångar som Maud Olofsson har i sitt
              svar, att det finns saker och ting som talar för att ett civilt
              test- och övningscentrum kommer till stånd.
            </seg>
          </u>
          <note type="speaker" xml:id="i-UqK31VGqYYkL5iEmHupUGs">
            Anf. 9 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-57" next="i-516b5ccda7ac2d69-62" who="Q253640">
            <seg xml:id="i-9Xgx9dB1o5TBzy1BQ1ysPT">
              Fru talman! Jag tror att det var Maria som sade att för tre år
              sedan tog riksdagen ett beslut. Räknar vi på dessa tre år har
              den borgerliga regeringen suttit ett år och den socialdemokratiska
              två år, så vem som har bråttom och vem som är effektiv kan man
              fundera över. Jag kan bara konstatera att det inte fanns tillräckligt
              underlag för att kunna fatta beslut när jag tillträdde. Det gör
              att vi måste ta fram utredningsunderlag.
            </seg>
          </u>
          <u xml:id="i-516b5ccda7ac2d69-58" prev="i-516b5ccda7ac2d69-57" who="Q253640">
            <seg xml:id="i-LvurYqZcde9QWFuThgpdKG">
              Jag kan upplysa om att det som ni efterfrågar i form av en interdepartemental
              arbetsgrupp och annat är vår ordning i regeringen. Vi jobbar över
              sektorsgränser. Det går inte att tänka i bara varje sektor för
              sig, för då når vi aldrig något resultat. Det är alldeles tydligt
              att denna regering har påbörjat ett mycket mer tvärsektoriellt
              arbete än vad den gamla regeringen gjorde. Det tycker jag är helt
              rätt. De krav ni ställer i det sammanhanget är viktiga.
            </seg>
          </u>
          <u xml:id="i-516b5ccda7ac2d69-59" prev="i-516b5ccda7ac2d69-57" who="Q253640">
            <seg xml:id="i-NG5cpkFikN69ziGwFgiqPU">
              Om jag ska kunna fatta ett bra beslut med hela beslutsunderlaget
              måste jag invänta det som försvaret har att säga om sin del. Jag
              hoppas att vi så snabbt som möjligt ska kunna ge ett besked i
              den delen.
            </seg>
          </u>
          <u xml:id="i-516b5ccda7ac2d69-60" prev="i-516b5ccda7ac2d69-57" who="Q253640">
            <seg xml:id="i-JWiQafEbEnFcR47w2EkQn1">
              Sedan vill jag också säga att det för Norrbottens del nu sker
              en positiv utveckling. Siv Holma hänvisar till högkonjunkturen.
              Ja, det är en förklaring. Men en annan förklaring är den politik
              som regeringen för. Det är klart att om vi får en jobbskaparpolitik,
              som innebär att människor tror på framtiden, att företagen vågar
              investera, att småföretagen växer till och så vidare, skapar det
              också tillväxt och utveckling. Satsningen på infrastruktur som
              den här regeringen nu gör, med 1,2 miljarder i senaste budgeten,
              spelar roll för Norrbotten och för Arvidsjaur. Därför tycker jag
              att det är otroligt upprörande att se att oppositionen och Socialdemokraterna
              tar bort 1 miljard kronor från väganslaget som handlar om enskilda
              vägar, om satsning på handikapp och om cykelvägar 1 miljard kronor!
              Vi tillför däremot 300 miljoner kronor och höjer nivåerna eller
              100 miljoner kronor per år, vilket leder till en nivåhöjning sedan.
              Det här är naturligtvis grundbulten för att vi ska kunna satsa
              på både ITÖ och CTÖ och också se till att vi gör övriga företagssatsningar.
            </seg>
          </u>
          <u xml:id="i-516b5ccda7ac2d69-61" prev="i-516b5ccda7ac2d69-57" who="Q253640">
            <seg xml:id="i-AGrdXm9Q36nZUmg5FrCHZK">
              Högskoleutbildning, Siv Holma, är ju inte mitt ansvarsområde.
              Om du vill diskutera frågan om högskoleutbildning ber jag dig
              ställa den interpellationen till ansvarig minister.
            </seg>
          </u>
          <u xml:id="i-516b5ccda7ac2d69-62" prev="i-516b5ccda7ac2d69-57" who="Q253640">
            <seg xml:id="i-Qdre2XcX99NMydMU9oCvqZ">
              I grunden tror jag att Norrbotten har goda förutsättningar framöver,
              och jag tror att det finns en självkänsla i Norrbotten nu som
              är annorlunda. Naturligtvis blir man stolt över att det är låga
              arbetslöshetssiffror, att råvarorna efterfrågas och att det finns
              en jobbpolitik som stöder denna positiva utveckling. Jag tror
              också att den självkänslan kommer att betyda att Norrbotten kommer
              att stå som vinnare framöver. Vi hade en inlandskonferens i Vilhelmina
              bara för några dagar sedan som visade en helt annan positiv inställning
              än tidigare och ett driv i att försöka utveckla också de här delarna
              av landet. Lyckas vi med att få alla regioner att bidra till den
              gemensamma tillväxten är vi alla vinnare i hela Sverige. Det är
              det som är regeringens ambition.
            </seg>
          </u>
          <note type="speaker" xml:id="i-f3i2V9yJnj6kpTFGdP12s">
            Anf. 10 MARIA STENBERG (s):
          </note>
          <u xml:id="i-516b5ccda7ac2d69-63" next="i-516b5ccda7ac2d69-65" who="Q4980261">
            <seg xml:id="i-VdaCTSs6SmHvgSzzfpy3Sh">
              Fru talman! Den positiva utveckling som just nu sker i Norrbotten
              tycker jag varken att vi kan hylla eller beskylla den borgerliga
              regeringen för. Den positiva utveckling som sker i Norrbotten
              handlar, som jag sade i mitt första anförande, mycket om de socialdemokratiska
              politiker som faktiskt har styrt och verkat i Norrbotten under
              väldigt många år. Det gäller utbyggnaden av flygplatsen, utlokalisering
              av högskoleutbildningar och utbyggnad av bredband. Jag skulle
              nog vilja säga att en lång tradition av socialdemokratisk politik
              i Norrbotten och i landet har hjälpt till så att den positiva
              utvecklingen sker just nu i Norrbotten trots att vi ser en befolkningsminskning
              i Norrbotten som är väldigt oroande.
            </seg>
          </u>
          <u xml:id="i-516b5ccda7ac2d69-64" prev="i-516b5ccda7ac2d69-63" who="Q4980261">
            <seg xml:id="i-Ds212oTaQnp3CmKnmi8iiR">
              Jag skulle faktiskt vilja hålla mig till Arvidsjaur och CTÖ,
              för det var det min interpellation handlade om. Jag kan bara konstatera
              att efter att riksdagen fattade beslutet i december 2004 kan man
              säga att den socialdemokratiska regeringen satt i ett och halvt
              år. Den borgerliga regeringen har nu snart också suttit i ett
              och ett halvt år. Då kan man så att säga låta udda vara jämnt
              om vi ska se det på det viset.
            </seg>
          </u>
          <u xml:id="i-516b5ccda7ac2d69-65" prev="i-516b5ccda7ac2d69-63" who="Q4980261">
            <seg xml:id="i-7WTAcaVdiLfXd3FmQ44fFN">
              Det gäller att se till att Sverige som nation, Norrbotten som
              region och Arvidsjaur som ett väldigt bra centrum för testning
              av olika materiel, människor, bilar och så vidare verkligen får
              stöd och hjälp och att man ser till att besluten kommer. Jag känner
              att det finns en risk för att det finns andra aktörer som kan
              se potentialen när det gäller framtiden för den här branschen.
              Det är det som gör att det är så oerhört viktigt för Arvidsjaur
              och för Arvidsjaurborna att näringsministern och Näringsdepartementet
              tillsammans med andra berörda myndigheter ser till att beslutet
              kommer för en fortsatt positiv utveckling i Arvidsjaur och i Norrbotten.
            </seg>
          </u>
          <note type="speaker" xml:id="i-GzPUmd29YMe5BgVLaE1hNs">
            Anf. 11 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-66" next="i-516b5ccda7ac2d69-67" who="Q253640">
            <seg xml:id="i-PX8SzRvLRnvQiTTEb74Zju">
              Fru talman! Jag kommer att göra allt som står i min makt för
              att skapa tillväxt och utveckling i hela landet. Jag tror på den
              politiken, för jag tror att ju flera regioner som växer och bidrar,
              desto mer vinner Sverige. När det gäller den fråga som vi diskuterar
              i dag kan jag bara säga att det hade varit bra om det hade funnits
              ett tillräckligt bra underlag för att kunna fatta beslut när jag
              tillträdde, men så var inte fallet. Det är därför man kan tänka
              på dessa ett och ett halvt år, och lite mer är det ändå, som den
              socialdemokratiska regeringen hade på sig. Hade man gjort ett
              bättre underlag hade vi snabbare kunnat fatta beslut. Men så är
              inte fallet. Därför måste vi gå igenom det här och se till att
              det blir ett bra underlag så att vi har rätt siffror, rätt organisation
              och allt möjligt för att kunna fatta rätt beslut.
            </seg>
          </u>
          <u xml:id="i-516b5ccda7ac2d69-67" prev="i-516b5ccda7ac2d69-66" who="Q253640">
            <seg xml:id="i-AQaVmKyUyzJ7XZjvEEw7wm">
              Men låt mig ändå säga att jag tror att det här är goda tillgångar.
              Det finns tydlig koppling mellan det civila och det militära.
              Vi ser de övningar som nu genomförs i Norrbotten, där Arvidsjaur
              spelar en viktig roll. Det är klart att vi ska ta vara på det
              som nation. Ju snabbare vi kan utveckla den här typen av tankar
              och idéer, desto bättre är det. Därför hoppas jag att det arbete
              som sker i länet under ledning av landshövdingen, som har ett
              tydligt uppdrag från oss, men också det arbete som sker interdepartementalt
              i regeringen, så snabbt som möjligt ska kunna leda till ett konstruktivt
              och bra beslut.
            </seg>
          </u>
          <note xml:id="i-XQ38n7FfSAmwBrn97pX868">
            Överläggningen var härmed avslutad.
          </note>
          <note xml:id="i-4btbyRdnB541hCtPrqUWeE">
            4 § Svar på interpellation 2007/08:147 om staten, fordonsindustrin
            och framtiden
          </note>
          <note type="speaker" xml:id="i-NgggSsgJGhJj6SGxfD9udG">
            Anf. 12 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-68" next="i-516b5ccda7ac2d69-74" who="Q253640">
            <seg xml:id="i-6QCdKFDzKdaZYHyu7ULrp7">
              Fru talman! Lars Johansson har ställt tre frågor med anknytning
              till fordonsindustrin; om det så kallade Trollhättepaketet kommer
              att fullföljas, om de pågående fordonsforskningsprogrammen kommer
              att förlängas och om näringsministern är beredd att satsa lika
              mycket pengar som AB Volvo i nya gemensamfinansierade forskningsprogram.
            </seg>
          </u>
          <u xml:id="i-516b5ccda7ac2d69-69" prev="i-516b5ccda7ac2d69-68" who="Q253640">
            <seg xml:id="i-Xt9F6y7WkNayv1gjWT5Rjt">
              Allmänt vill jag framhålla att jag ser fordonsindustrin som en
              för Sverige mycket viktig industrigren. Av det skälet tog jag
              tidigt efter regimskiftet kontakt med de svenska fordonstillverkarna
              och besökte även GM och Ford i Detroit för att lära känna dem
              och efterhöra deras syn på läget för sektorn i Sverige.
            </seg>
          </u>
          <u xml:id="i-516b5ccda7ac2d69-70" prev="i-516b5ccda7ac2d69-68" who="Q253640">
            <seg xml:id="i-WNWqmWrzYLMFGZUEm5Hd5y">
              Vad avser Lars Johanssons andra fråga om fordonsforskningen består
              denna i dag av ett tiotal olika program som tillkommit efterhand
              i samband med olika initiativ från den tidigare regeringen. Det
              senaste initiativet beslutade alliansregeringen om i maj 2007,
              ett uppdrag till Energimyndigheten avseende miljöinriktad fordonsforskning
              inom ramen för regeringens satsning på miljöteknik. Satsningen
              är på fyra år och totalt 245 miljoner kronor. Inräknat detta senaste
              program satsar staten nästa år i storleksordningen 450 miljoner
              kronor på forskning riktad mot fordonsindustrins behov. För år
              2009 är motsvarande siffra för redan beslutade program ca 170
              miljoner kronor.
            </seg>
          </u>
          <u xml:id="i-516b5ccda7ac2d69-71" prev="i-516b5ccda7ac2d69-68" who="Q253640">
            <seg xml:id="i-UKsxjSyxjCwWZ7FQmNv1Aq">
              Regeringen har redan fattat ett beslut om nya medel som sträcker
              sig efter 2008. Vad avser utformningen av fortsatta strategiska
              satsningar på områden som är viktiga för Sveriges tunga industrigrenar,
              kommer regeringen att diskutera detta gemensamt med industrin.
              Näringsdepartementet har i onsdags, vid ett sedan tidigare planerat
              möte med fordonsindustrin, bjudit in till samtal om hur en fortsatt
              gemensam satsning på forskning och utveckling kan vidareutvecklas
              men inte som stödverksamhet utan för att förbättra förutsättningarna
              för industrin att utveckla fordon med minimal negativ påverkan
              på klimat, miljö och människor. Och när vi lyckats med detta bör
              den medverkande industrin ha ett gott utgångsläge för att ta fram
              produkter som hela världen efterfrågar.
            </seg>
          </u>
          <u xml:id="i-516b5ccda7ac2d69-72" prev="i-516b5ccda7ac2d69-68" who="Q253640">
            <seg xml:id="i-U5m3gy7Shi6N3nsKHzFo3g">
              Lars Johanssons sista fråga gällde om staten är beredd att anta
              AB Volvos utmaning att satsa lika mycket pengar som AB Volvo i
              forskningsprogrammen. Hur stor andel staten får medfinansiera
              faller under EU:s regler för statsstöd, och där tillåts högst
              50 procent statlig delfinansiering av grundläggande industriell
              forskning. Vi är emellertid beredda att även diskutera samverkan
              i mer tillämpad forskning, där regelverket dock begränsar den
              statliga delfinansieringen till högst 25 procent.
            </seg>
          </u>
          <u xml:id="i-516b5ccda7ac2d69-73" prev="i-516b5ccda7ac2d69-68" who="Q253640">
            <seg xml:id="i-3YRUepPgGVWsknKH3ogTQ5">
              Beträffande den tidigare regeringens satsning inom ramen för
              det så kallade Trollhättepaketet tillkom denna i ett läge där
              Saab Automobile riskerade att prioriteras bort som produktionsenhet
              inom GM-koncernen. En huvudfråga var brister i infrastruktur för
              transporter till och från Trollhättan. Vidare identifierades forskning
              och utveckling som viktiga för att ta fram ny kunskap och för
              att lyfta den svenska kompetensen inom produktionsteknik och fordonsteknik.
              Mot denna bakgrund beslutades om en utökning av redan beslutade
              satsningar på väg och järnväg med 2,1 miljarder kronor (inom parentes
              sagt: på bekostnad av 14 andra mycket viktiga vägprojekt i landet,
              som prioriterades bort). Vidare beslutades om två fyraåriga forskningsprogram
              inom produktionsteknik och IT för fordon för totalt 560 miljoner
              kronor.
            </seg>
          </u>
          <u xml:id="i-516b5ccda7ac2d69-74" prev="i-516b5ccda7ac2d69-68" who="Q253640">
            <seg xml:id="i-XzUzq7EoKsjargBk1hSwr3">
              Lars Johanssons fråga om regeringen avser att fullfölja Trollhättepaketet
              har jag fått i flera olika sammanhang. Självklart kommer vi att
              göra det. Satsningarna på väg och järnväg samt forskningsprogrammen
              kommer att fullföljas. Men vi förutsätter också att fordonsindustrin
              lever upp till de förväntningar om produktion i Sverige och Trollhättan
              som var utgångspunkten för satsningen. Sverige ska fortsätta att
              vara ledande inom miljö och säkerhet kopplat till fordonsindustrin.
              Men det ställer också höga krav på fordonstillverkarna själva
              att medverka till snabbare teknikutveckling för att bland annat
              klara miljökrav.
            </seg>
          </u>
          <note type="speaker" xml:id="i-3Vkoj7D3i4rz86Mw2S2Th4">
            Anf. 13 LARS JOHANSSON (s):
          </note>
          <u xml:id="i-516b5ccda7ac2d69-75" next="i-516b5ccda7ac2d69-83" who="Q3373277">
            <seg xml:id="i-N5ijZ3GF92U8No1wMRtzN6">
              Fru talman! Jag vill tacka näringsministern för interpellationssvaret.
              Till att börja med vill jag säga att fordonsprogrammet, som var
              ett av sex olika branschprogram, arbetades fram under den socialdemokratiska
              regeringen, och riksdagen godkände det i december 2005 i strid
              med de borgerliga partierna. Det var oerhört viktigt för oss att
              arbeta fram den här typen av program eftersom dessa näringsgrenar
              sysselsätter ungefär 600 000 människor i Sverige och ger exportinkomster
              på över 560 miljarder kronor om året. Det är alltså oerhört viktiga
              näringsgrenar.
            </seg>
          </u>
          <u xml:id="i-516b5ccda7ac2d69-76" prev="i-516b5ccda7ac2d69-75" who="Q3373277">
            <seg xml:id="i-JNGc7ngykznpNauDCHNodK">
              Faktum är nu att regeringen strök den långsiktiga finansieringen
              av branschprogrammen i sin första budget för ett år sedan. Inte
              heller i årets budget ges några långsiktiga besked om framtiden.
            </seg>
          </u>
          <u xml:id="i-516b5ccda7ac2d69-77" prev="i-516b5ccda7ac2d69-75" who="Q3373277">
            <seg xml:id="i-WniLt9nSGnRgos74wJKB1w">
              På industridagen här i Stockholm den 14 november vägrade statsminister
              Fredrik Reinfeldt att ge industriföreträdarena besked om vad som
              ska ske med branschprogrammen efter 2008.
            </seg>
          </u>
          <u xml:id="i-516b5ccda7ac2d69-78" prev="i-516b5ccda7ac2d69-75" who="Q3373277">
            <seg xml:id="i-DWbXDzHfHhHDaSE6MX98VD">
              Näringsminister Maud Olofsson ger fortfarande inga besked om
              framtiden för fordonsindustrin. Detta understryks av flera tidningsartiklar
              i Västsverige under oktobernovember. Den 5 november kräver Volvochefen
              besked om vad regeringen vill med den framtida satsningen på fordonsindustrin.
              Något svar har ännu inte lämnats av näringsministern i någon västsvensk
              tidning. IF Metalls ordförande i Trollhättan Monika Theodorsson
              skrev brev till näringsministern den 16 oktober och krävde besked
              om Trollhättepaketet och den fortsatta satsningen på fordonsindustrin.
              Inget besked har lämnats av näringsministern. IF Metall i Västsverige
              kräver i ett öppet brev den 12 november besked ännu inget besked
              av näringsministern.
            </seg>
          </u>
          <u xml:id="i-516b5ccda7ac2d69-79" prev="i-516b5ccda7ac2d69-75" who="Q3373277">
            <seg xml:id="i-HLwjTemT5Nd3yQycM9qt9D">
              Jag ställde denna interpellation för att här i kammaren få en
              diskussion om fordonsindustrin och dess framtida utveckling.
            </seg>
          </u>
          <u xml:id="i-516b5ccda7ac2d69-80" prev="i-516b5ccda7ac2d69-75" who="Q3373277">
            <seg xml:id="i-U7LEaDaJNwZKvrDrvr8WkN">
              I dagens interpellationssvar ger näringsministern besked om att
              fordonsforskningsprogrammet går från 450 miljoner kronor 2008
              till 170 miljoner kronor 2009. Det är knappast en satsning. Det
              är ju en reducering, en kraftig nedbantning.
            </seg>
          </u>
          <u xml:id="i-516b5ccda7ac2d69-81" prev="i-516b5ccda7ac2d69-75" who="Q3373277">
            <seg xml:id="i-EwC1pmYXtLCmTgegjxJxuQ">
              Jag läser vidare i interpellationssvaret och vill säga att man
              ska komma ihåg att det inte bara är fråga om att samtala med fordonsindustrin
              om hur man ska jobba vidare. Man måste ju också se vad som sker.
              Volvobolagen och Saab ligger i täten när det gäller miljöanpassning
              av sina fordon. 90 procent av personbilarna kan återvinnas efter
              skrotning. Tillverkning av fordon som kan köras på förnybara drivmedel
              biogas, biodiesel och etanol finns redan. Hybridfordon som kan
              köras på el och andra drivmedel är på gång. Det pågår alltså redan
              en omfattande forskning. Det gäller samtliga fordonsföretag i
              Sverige.
            </seg>
          </u>
          <u xml:id="i-516b5ccda7ac2d69-82" prev="i-516b5ccda7ac2d69-75" who="Q3373277">
            <seg xml:id="i-Uznd6hLH2BKpYR7tqJNbAj">
              Det är en satsning som redan görs. Jag tycker därför inte att
              man i ett interpellationssvar behöver ha den här typen av pekpinnar
              om att industrin måste ställa upp på miljökrav.
            </seg>
          </u>
          <u xml:id="i-516b5ccda7ac2d69-83" prev="i-516b5ccda7ac2d69-75" who="Q3373277">
            <seg xml:id="i-MLeqiv4pb626V7WGgSaYE3">
              I en global ekonomi ser man att de här kraven är allt tydligare.
              Nu handlar det om vad regeringen vill göra långsiktigt. Vad vill
              regeringen kraftsamla kring? Vad vill regeringen göra för att
              se till att fordonsindustrin även i framtiden är i framkant och
              fortsätter att vara en positiv industri för Sverige som skapar
              hög sysselsättning och tillväxt?
            </seg>
          </u>
          <note type="speaker" xml:id="i-WrUHDN2Dzn236z56mHqm22">
            Anf. 14 PETER JONSSON (s):
          </note>
          <u xml:id="i-516b5ccda7ac2d69-84" next="i-516b5ccda7ac2d69-91" who="Q5891935">
            <seg xml:id="i-2kBLUdsbrksT24DonBjHpa">
              Fru talman! Det svar som näringsministern har lämnat i kammaren
              är intressant. Jag tror att företagsledare, kommunfullmäktigeföreträdare,
              fackliga ledare och regionledare i Västra Götaland nu sitter framför
              tv:n och lyssnar på den här debatten.
            </seg>
          </u>
          <u xml:id="i-516b5ccda7ac2d69-85" prev="i-516b5ccda7ac2d69-84" who="Q5891935">
            <seg xml:id="i-E3MwZxd81vha351u2iKQfR">
              Svaret från näringsministern är att Trollhättepaketet ska genomföras.
              Jag är Trollhättebo och vet hur viktig fordonsindustrin är, inte
              bara för Trollhättan utan för hela landet.
            </seg>
          </u>
          <u xml:id="i-516b5ccda7ac2d69-86" prev="i-516b5ccda7ac2d69-84" who="Q5891935">
            <seg xml:id="i-U433eFMvCMdip63rywA9bm">
              Efter 90-talets kris när Trollhättan befann sig i ett oerhört
              prekärt läge med 1718 procents arbetslöshet och en utveckling
              som såg negativ ut var det fordonsindustrin, alltså Saab och Volvo
              Aero, som med sin utveckling och förutsättning att skapa en framtid
              drev Trollhättan mot en positiv utveckling samtidigt som ekonomin
              förbättrades. Därför var det här Trollhättepaketet unikt. Det
              var unikt på grund av att det inte bara var en satsning från staten,
              utan det var en gemensam satsning från staten, GM som företag
              och koncern, kommunens företrädare, regionens företrädare, de
              fackliga och riksdagen. Man enades om ett antal punkter med viktiga
              insatser när det gäller forskning och utveckling och infrastruktur.
            </seg>
          </u>
          <u xml:id="i-516b5ccda7ac2d69-87" prev="i-516b5ccda7ac2d69-84" who="Q5891935">
            <seg xml:id="i-LNaZGiqBnL5KMNVMuaLQuW">
              Fru talman! Näringsministern menar i sitt svar att forskningsprogrammet
              kommer att fortsätta. Gröna bilen-programmet kommer att fortsätta.
              Utvecklingen av produktionsteknik och demonstration kring forskning
              och IT kommer att fortsätta efter 2008. Infrastruktursatsningarna
              är klara 2012, vilket var utgångspunkten för Trollhättepaketet.
            </seg>
          </u>
          <u xml:id="i-516b5ccda7ac2d69-88" prev="i-516b5ccda7ac2d69-84" who="Q5891935">
            <seg xml:id="i-PLyPvZEtzFbwGPWvwJSVFB">
              Jag vill peka på att det står i näringsministerns interpellationssvar
              att Trollhättepaketet togs fram enbart för att rädda Saab just
              då. Visst var det en konkurrens mellan Trollhättan och Rüsselsheim,
              men utgångspunkten är att det hela tiden pågår en kamp inom bilindustrin.
              Det är en kamp som pågår nu när vi står här i kammaren. Därför
              är näringsministerns signal oerhört viktig, inte bara för Trollhätteborna
              utan också för GM:s ledning att vi verkligen genomför det som
              vi kom överens om. GM:s ledning struntar i om det är en borgerlig
              regering eller en socialdemokratisk regering. De vill se ett resultat
              av en överenskommelse som är gjord när det gäller utvecklingen
              av Saab som bilmärke och produkt.
            </seg>
          </u>
          <u xml:id="i-516b5ccda7ac2d69-89" prev="i-516b5ccda7ac2d69-84" who="Q5891935">
            <seg xml:id="i-RFrjsR8zhYLjReqiP4Nyph">
              Vi möttes senast när näringsministern var på Volvo Aero Corporation.
              Då sade näringsministern att hon är oerhört stolt över Volvo Aeros
              men också över Saabs teknikutveckling och utveckling inom sina
              specifika områden och det som pågick just då.
            </seg>
          </u>
          <u xml:id="i-516b5ccda7ac2d69-90" prev="i-516b5ccda7ac2d69-84" who="Q5891935">
            <seg xml:id="i-6xNphjDttFcQTZW5jqJVCz">
              Jag hoppas jag ska inte säga kräver, det är kanske för starkt
              att Trollhättepaketet genomförs utifrån de utgångspunkter som
              fanns från start.
            </seg>
          </u>
          <u xml:id="i-516b5ccda7ac2d69-91" prev="i-516b5ccda7ac2d69-84" who="Q5891935">
            <seg xml:id="i-CSspAJS38c5baWUcoCS2Eg">
              Av svaret uppfattar jag att det blir så.
            </seg>
          </u>
          <note type="speaker" xml:id="i-86eH1HtiPSkfKtZFdhx2pS">
            Anf. 15 CARINA ADOLFSSON ELGESTAM (s):
          </note>
          <u xml:id="i-516b5ccda7ac2d69-92" next="i-516b5ccda7ac2d69-102" who="Q3375840">
            <seg xml:id="i-E7kDehY8FxKswMatEWdfuC">
              Fru talman! Jag kommer från en helt annan del av Sverige, södra
              Sverige. Jag bor i Småland ganska nära Blekinge och Olofström.
            </seg>
          </u>
          <u xml:id="i-516b5ccda7ac2d69-93" prev="i-516b5ccda7ac2d69-92" who="Q3375840">
            <seg xml:id="i-U6QonbbBhrHM1NgAZC8T5h">
              I Sverige har vi säkert tusen underleverantörer som på olika
              sätt är påverkade av vad som händer inom fordonsindustrin. Många
              av dem finns i Småland, Blekinge och södra Sverige. Alla de underleverantörerna
              väntar också på besked.
            </seg>
          </u>
          <u xml:id="i-516b5ccda7ac2d69-94" prev="i-516b5ccda7ac2d69-92" who="Q3375840">
            <seg xml:id="i-VTump9YNUA2Kwbxhwk7VUY">
              Det som är positivt i ministerns svar är att näringsministern
              faktiskt skriver att hon allmänt framhåller att industrigrenen
              är viktig. Det är en signal i sig. Det kanske behöver lyftas fram
              lite tydligare utifrån vad som är ryggraden i den svenska ekonomin.
            </seg>
          </u>
          <u xml:id="i-516b5ccda7ac2d69-95" prev="i-516b5ccda7ac2d69-92" who="Q3375840">
            <seg xml:id="i-AhuyKLEfmXkAr4QCrdKhSU">
              Ministern skriver också i sitt svar att ministern har bjudit
              in till samtal och att det var i onsdags. Efter vad jag förstår
              var det föregående onsdag. Det skedde alltså redan innan Lars
              Johansson ställde den här interpellationen. Det är väl positivt
              och bra.
            </seg>
          </u>
          <u xml:id="i-516b5ccda7ac2d69-96" prev="i-516b5ccda7ac2d69-92" who="Q3375840">
            <seg xml:id="i-CQSzijnsSmQJNHXvz5xt7d">
              Frågan är vad som kommer ut av det och vilka framtidsvisioner
              och signaler ministern avser att ge ut till näringen.
            </seg>
          </u>
          <u xml:id="i-516b5ccda7ac2d69-97" prev="i-516b5ccda7ac2d69-92" who="Q3375840">
            <seg xml:id="i-7rRd8yPhpqZys5GVnyqww5">
              Jag blir lite fundersam med tanke på att det har varit en debatt
              i medierna i Västsverige där Volvo och den fackliga organisationen
              IF Metall har ropat på hjälp, precis som har redovisats här tidigare.
              Näringsministern har inte svarat på detta. Man kan ju känna en
              viss oro för att ministern inte lyssnar när man ropar på hjälp
              från en viktig näringsgren, om vi nu är överens om att fordonsindustrin
              har en viktig inverkan på svensk tillväxt.
            </seg>
          </u>
          <u xml:id="i-516b5ccda7ac2d69-98" prev="i-516b5ccda7ac2d69-92" who="Q3375840">
            <seg xml:id="i-TJAbqrC8vQ8VyK9D8X8Uwj">
              Däremot har allianskolleger till ministern svarat på detta rop
              och skriver:
            </seg>
          </u>
          <u xml:id="i-516b5ccda7ac2d69-99" prev="i-516b5ccda7ac2d69-92" who="Q3375840">
            <seg xml:id="i-KoTNe63n6YE1V6NiN5qRXq">
              Som vanligt heter den socialdemokratiska mirakelmedicinen för
              svensk industri en nypa av statliga forskningspengar här och en
              näve statliga portioner projektbidrag där. Att det är ett allmänt
              gott företagsklimat som utgör den verkliga grunden för en framgångsrik
              inhemsk industri låtsas inte socialdemokraterna om.
            </seg>
          </u>
          <u xml:id="i-516b5ccda7ac2d69-100" prev="i-516b5ccda7ac2d69-92" who="Q3375840">
            <seg xml:id="i-UY4rRzsrTeMushsajgX8Tk">
              I det perspektivet kan vi säga att vi socialdemokrater med före
              detta näringsminister Östros har räckt ut handen till fordonsindustrin
              och berättat att så här skulle vi göra om vi fick möjlighet att
              styra landet.
            </seg>
          </u>
          <u xml:id="i-516b5ccda7ac2d69-101" prev="i-516b5ccda7ac2d69-92" who="Q3375840">
            <seg xml:id="i-PZPQChdhTeEJ72wMfhSjGu">
              Näringsministern har inte räckt ut handen. Därför ställer jag
              frågan: Delar regeringen uppfattningen att det är så här man ser
              på industrin? Då känns det lite märkligt, och då finns det all
              anledning att känna oro inför framtiden för hela fordonsindustrin.
            </seg>
          </u>
          <u xml:id="i-516b5ccda7ac2d69-102" prev="i-516b5ccda7ac2d69-92" who="Q3375840">
            <seg xml:id="i-RmMauAqRrZFNmFTRVe6QaD">
              Vi har fått signaler från ministern om att exempelvis mode och
              hushållsnära tjänster är viktiga för tillväxten och utvecklingen.
              Då kunde det vara bra för hela industrisektorn att man ger den
              samma signal om att man tycker att det är den som är ryggraden
              i tillväxten för samhället. På det sättet kan även modeindustrin,
              hushållsnära tjänster och det som handlar om hela tjänstesektorn
              få en möjlighet att växa. Men vi klarar oss inte utan industrin.
            </seg>
          </u>
          <note type="speaker" xml:id="i-SmUCLWksw9SEzYyw8G9tYN">
            Anf. 16 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-103" next="i-516b5ccda7ac2d69-111" who="Q253640">
            <seg xml:id="i-US3jziDQ1S2nJrPQScCxTH">
              Fru talman! Att fordonsindustrin är viktig för Sverige råder
              det ingen tvekan om. Det är ingen slump att jag precis när jag
              hade tillträtt träffade General Motors och Ford, och det handlar
              om bilar. Jag hade mycket bra samtal med dem. Dessa samtal har
              pågått hela tiden. Det är också därför som vi har gjort gemensamma
              satsningar.
            </seg>
          </u>
          <u xml:id="i-516b5ccda7ac2d69-104" prev="i-516b5ccda7ac2d69-103" who="Q253640">
            <seg xml:id="i-Y9p2FvY3pRGZodZVVUUQ6P">
              Det är ingen slump att vi tecknar avtal med Brasilien och med
              USA. Det har jag lagt ned mycket jobb på att åstadkomma därför
              att jag tror att denna omställning till hållbara transportslag
              är en viktig framgångsfaktor för Sverige. Det gäller både den
              tunga fordonsindustrin och bilindustrin.
            </seg>
          </u>
          <u xml:id="i-516b5ccda7ac2d69-105" prev="i-516b5ccda7ac2d69-103" who="Q253640">
            <seg xml:id="i-CrdJyuBMASGoftF2LPzBg5">
              Men det som skiljer Socialdemokraterna från alliansen är att
              vi tror mer på generella åtgärder. Satsningar på energieffektivisering,
              på miljöteknik och på omställning i klimathänseende är en generell
              politik som gäller fordonsindustrin, skogsindustrin, metallindustrin
              och hela den sektorn. Ska man använda resurserna på ett effektivt
              och bra sätt då gäller det också att vi ser att alla dessa sektorer
              som vi har och som är starka i vårt land också har en sådan inriktning.
              Därför satsar vi ökade resurser till exempel på energiforskning,
              på miljöteknikforskning och på att utveckla den här typen av teknik.
              Vi ger ökade resurser till Vinnova att vara med och medfinansiera
              detta.
            </seg>
          </u>
          <u xml:id="i-516b5ccda7ac2d69-106" prev="i-516b5ccda7ac2d69-103" who="Q253640">
            <seg xml:id="i-BK1t45DnnYP8gcHBU1GRoY">
              Jag som näringsminister ska inte sitta med varje bransch och
              lova pengar till den ena sektorn efter den andra. Jag kan påminna
              om att det är ett antal branscher som också har frågat varför
              de inte får några pengar. Turistsektorn är en sådan bransch, modebranschen
              är en annan. På det sättet riskerar vi att inte se de nya branscherna
              växa fram utan bara se de mer traditionella.
            </seg>
          </u>
          <u xml:id="i-516b5ccda7ac2d69-107" prev="i-516b5ccda7ac2d69-103" who="Q253640">
            <seg xml:id="i-JY7eMfAx5bs1C33qmBBCoE">
              Vi har ett gott samtalsklimat med fordonsindustrin, som vi talar
              om nu. Vi tillför, precis som interpellanten också påpekar, extra
              resurser. Nästa år kommer en innovations- och forskningsproposition.
              Då kommer vi att ge besked om den totala satsningen på forskning
              och innovation och om hur vi vill att innovationsklimatet ska
              se ut framöver.
            </seg>
          </u>
          <u xml:id="i-516b5ccda7ac2d69-108" prev="i-516b5ccda7ac2d69-103" who="Q253640">
            <seg xml:id="i-4NH6Lyv54oFPmqCeptPKLE">
              När jag läser Socialdemokraternas egna motioner om dessa höga
              ambitioner kan jag konstatera att det inte räcker att stå och
              tala om att man vill ha dessa ökade satsningar och ge löften till
              fordonsindustrin. Sanningen är att er forskningssatsning på detta
              område aldrig i världen kommer att räcka till alla dessa branschprogram
              som ni har lyft fram. Ni vill lägga mycket av era satsningar på
              Arbetslivsinstitutet och på Klimp. Jag tycker därför att ni ska
              vara ärliga och säga till fordonsindustrin att det inte är er
              tanke att fortsätta med detta, annars måste ni göra om er budget.
              Det går nämligen att läsa i er budget att ni har dessa satsningar.
              Det räcker inte med tomma ord, utan man måste komma med konkreta
              förslag.
            </seg>
          </u>
          <u xml:id="i-516b5ccda7ac2d69-109" prev="i-516b5ccda7ac2d69-103" who="Q253640">
            <seg xml:id="i-WfLBAd6eHVZkGGYH7saxQV">
              När det gäller infrastrukturen, som är en förutsättning för Trollhättan
              och för många andra delar av landet för att utvecklas, är det
              en total katastrof. Jag skulle kunna jämföra de infrastrukturplaner
              som Socialdemokraterna har haft med sovjetiska tioårsplaner eller
              femårsplaner, det vill säga att man lovar en massa saker men att
              man inte tillför några pengar. Det är så som det har sett ut.
              Det var därför som ni flyttade om 14 andra projekt till Trollhättan.
              Vad sade de 14 andra orterna som blev utan pengar? Om man använder
              infrastrukturplaneringen på detta sätt med brister i planeringen
              blir det helt omöjligt för företag i Sverige att planera, utveckla
              och våga investera.
            </seg>
          </u>
          <u xml:id="i-516b5ccda7ac2d69-110" prev="i-516b5ccda7ac2d69-103" who="Q253640">
            <seg xml:id="i-JszyyHnhXB4iFkcysHaMhe">
              Detta håller regeringen tack och lov på att ändra. Men vi har
              gett besked. Det som är löften till Trollhättan måste vi stå fast
              vid. Men vi måste också tillföra resurser till övriga delar av
              landet för att klara detta, inte minst beträffande den satsning
              som handlar om underleverantörer till fordonsindustrin är detta
              ytterst viktigt.
            </seg>
          </u>
          <u xml:id="i-516b5ccda7ac2d69-111" prev="i-516b5ccda7ac2d69-103" who="Q253640">
            <seg xml:id="i-2bM1TgihnnVookocAdcqeT">
              Men vi satsar mer på infrastrukturen, och vi ser också till att
              vi satsar mer totalt sett på energieffektivisering, miljöteknik
              och generella åtgärder för företagsklimatet.
            </seg>
          </u>
          <note type="speaker" xml:id="i-R2z8yWvN24PuJ1nBGsXxPU">
            Anf. 17 LARS JOHANSSON (s):
          </note>
          <u xml:id="i-516b5ccda7ac2d69-112" next="i-516b5ccda7ac2d69-120" who="Q3373277">
            <seg xml:id="i-CJgA16B3vx8BdZjPxAFQao">
              Fru talman! Nu kom det svar som jag beklagar att näringsministern
              lämnade, nämligen att det är olika syn på hur vi ska utveckla
              näringslivet i Sverige. Det stämmer alltså att den borgerliga
              regeringen tror mer på generella åtgärder. Socialdemokraterna
              tror att det i ett litet land som Sverige med nio miljoner invånare
              måste göras tydliga prioriteringar. Det var det som låg till grund
              för de samtal som förelåg inför besluten om branschprogrammen.
              Tillsammans med industrin kom vi fram till att vi måste prioritera
              i Sverige som är ett litet land. Vi kan inte vara på alla ställen
              samtidigt. Vi måste koncentrera våra insatser. Det är det som
              är det centrala.
            </seg>
          </u>
          <u xml:id="i-516b5ccda7ac2d69-113" prev="i-516b5ccda7ac2d69-112" who="Q3373277">
            <seg xml:id="i-4p2at8Xq6mCvp16oeC6ibs">
              Jag kan, som tidigare kommunalpolitiker i Göteborg, konstatera
              att om vi inte hade samverkat med industrin i Göteborg när det
              gäller omvandlingen av varvsområdet på Hisingen hade dessa arbetsplatser
              aldrig kommit till där. De är fler i dag än när det var varvsindustri.
              Detta har skett i samverkan mellan kommunledningen, fackliga organisationer
              och industrin. Det är oerhört viktigt för tillväxten.
            </seg>
          </u>
          <u xml:id="i-516b5ccda7ac2d69-114" prev="i-516b5ccda7ac2d69-112" who="Q3373277">
            <seg xml:id="i-BvWuhuMqhv6ted4yJp45SM">
              Det är därför som den här interpellationsdebatten är så viktig.
              Vi säger samma sak när det gäller fordonsindustrin. Fordonsindustrin
              är i framkant i Sverige. Den har en oerhört stor betydelse. Men
              då måste man också från regeringens sida visa att man tror på
              den industrin och att man är beredd att långsiktigt satsa gemensamt
              på olika forskningsprogram framöver. Det är det som diskussionen
              handlar om.
            </seg>
          </u>
          <u xml:id="i-516b5ccda7ac2d69-115" prev="i-516b5ccda7ac2d69-112" who="Q3373277">
            <seg xml:id="i-JQu9qi6g7RcwLRA5erSPCx">
              Sedan är det klart att man ska ha generella åtgärder också. Men
              det får absolut inte förta betydelsen av att man med hela handen
              visar att vi i Sverige är beredda att satsa oerhört starkt på
              fordonsindustrin i Sverige.
            </seg>
          </u>
          <u xml:id="i-516b5ccda7ac2d69-116" prev="i-516b5ccda7ac2d69-112" who="Q3373277">
            <seg xml:id="i-KcbsyaYRk99NvJumpPxBwa">
              Maud Olofsson kritiserar också Trollhättepaketet. Jag kan notera
              följande som står i svaret:
            </seg>
          </u>
          <u xml:id="i-516b5ccda7ac2d69-117" prev="i-516b5ccda7ac2d69-112" who="Q3373277">
            <seg xml:id="i-FNxh7kBi711iL5eknJ6yXt">
              Inom parentes sagt: på bekostnad av 14 andra mycket viktiga vägprojekt
              i landet som prioriterades bort.
            </seg>
          </u>
          <u xml:id="i-516b5ccda7ac2d69-118" prev="i-516b5ccda7ac2d69-112" who="Q3373277">
            <seg xml:id="i-5XNAYH5KBhVkv6LUxPu7XL">
              Det var precis så. För att Saab skulle vara kvar i Trollhättan
              gjorde Sverige då en viktig kraftsamling. Vi gjorde en tydlig
              prioritering. Hade vi avstått från den kraftsamlingen och prioriteringen
              hade Saab kanske inte funnits i dag, och då hade 5 000 arbetstillfällen
              gått om intet. Det är klart att man måste göra prioriteringar
              i politiken. Det var på det sättet som vi ställde upp den gången
              eftersom det var så oerhört viktigt. På samma sätt tycker jag
              att det är viktigt att man i Sverige ställer upp för att se till
              att Norrbotten får Norrbotniabanan. Övriga landet ska medverka
              till att hela Norrland också får en bra utveckling i framtiden
              när det gäller väginvesteringar.
            </seg>
          </u>
          <u xml:id="i-516b5ccda7ac2d69-119" prev="i-516b5ccda7ac2d69-112" who="Q3373277">
            <seg xml:id="i-EuNiixvdr3gQ8q8acUpauB">
              Jag vill ställa en fråga till näringsministern på den här punkten.
              Innebär denna parentes är det på det sättet jag ska utläsa den
              att det i fortsättningen inte kommer att bli några fler väg- eller
              järnvägsinvesteringar i Västsverige? Om det är detta besked som
              näringsministern vill lämna på den punkten är det oerhört allvarligt.
              Här finns det nämligen fortfarande stora behov eftersom vi har
              den största exporthamnen i Göteborg, och trafiken till Göteborg
              har en oerhört stor betydelse för hela näringslivet. Det handlar
              inte bara om persontrafik, utan det handlar om varutransporter
              exporttransporter från Sveriges olika delar. Det har en oerhört
              stor betydelse att det i framtiden också finns bra transportmöjligheter
              för industrin i hela landet att få ut sina varor från Sveriges
              största hamn i Göteborg.
            </seg>
          </u>
          <u xml:id="i-516b5ccda7ac2d69-120" prev="i-516b5ccda7ac2d69-112" who="Q3373277">
            <seg xml:id="i-YVSrwTop7ShiJpZ4E5zBAc">
              Därför har det betydelse vad vi diskuterar och koncentrerar oss
              på i fråga om fordonsindustrins möjligheter att få fortsatta satsningar
              från statens sida för att den också ska kunna fortsätta utveckla
              morgondagens fordon, där det kanske är ännu viktigare att vi gör
              gemensamma satsningar eftersom den internationella konkurrensen
              kommer att bli allt hårdare.
            </seg>
          </u>
          <note type="speaker" xml:id="i-EcCCDnwxmmLctusgA5UCDV">
            Anf. 18 PETER JONSSON (s):
          </note>
          <u xml:id="i-516b5ccda7ac2d69-121" next="i-516b5ccda7ac2d69-124" who="Q5891935">
            <seg xml:id="i-2kLmQjydHEVjgQcENivttb">
              Fru talman! Som jag sade i mitt första inlägg är Trollhättepaketet
              just ett paket. Det är därför det heter så. Där ingår forskning
              och utveckling och även infrastruktursatsningar. I näringsministerns
              andra inlägg delade hon på något sätt av det i två delar; jag
              vet inte om det gällde Trollhättepaketet eller forskningssatsningar
              och liknande rent generellt. Det är viktigt att Trollhättepaketet
              hänger ihop. Överenskommelsen är att det inte bara handlar om
              infrastruktur, även om det kanske är den största delen sett ur
              ett ekonomiskt perspektiv.
            </seg>
          </u>
          <u xml:id="i-516b5ccda7ac2d69-122" prev="i-516b5ccda7ac2d69-121" who="Q5891935">
            <seg xml:id="i-WBHdiXrvCVcRqwfEbVsJhN">
              När det gäller långsiktiga investeringar på infrastruktur kan
              man inte från dag ett veta exakt hur mycket de kommer att kosta
              i framtiden. Det finns en prisökningseffekt och en flaskhalseffekt.
              Dessutom finns en effekt vad gäller råvaror, vilket avgör hur
              stor en sådan satsning totalt kommer att blir framöver. Det viktiga
              är dock ingången, att vi genomför detta för fordonsindustrins
              framtida överlevnad.
            </seg>
          </u>
          <u xml:id="i-516b5ccda7ac2d69-123" prev="i-516b5ccda7ac2d69-121" who="Q5891935">
            <seg xml:id="i-Ndcv6BqS8P3FD8FjwJw6au">
              Samtidigt talar vi om att bygga ihop Västra Götaland till en
              region som liknar Stockholmsregionen. Den regionen skulle omfatta
              GöteborgTrollhättanSkövdeBorås. För att i framtiden kunna bli
              en självförsörjande region krävs en god infrastruktur, och i det
              nätbyggandet är fordonsindustrin spindeln. Att Trollhättepaketet
              är så viktigt för just Trollhättan beror på att det finns en långsiktig
              tanke bakom, en inriktning. Det finns en inriktning som bygger
              på att Saab i framtiden ska konkurrera på en global marknad där
              kampen om bilindustrin kommer att fortsätta.
            </seg>
          </u>
          <u xml:id="i-516b5ccda7ac2d69-124" prev="i-516b5ccda7ac2d69-121" who="Q5891935">
            <seg xml:id="i-WYb5wsj5bGHqh1GaLg2FcG">
              När Trollhättepaketet togs fram var det kanske en chockupplevelse
              för många att kampen var så tydlig, att företag så att säga ställdes
              mot varandra på ett så tydligt sätt. Därför var det ännu viktigare
              att vi prioriterade utifrån de 14 projekten och satsade på just
              Trollhättepaketet så att Saab skulle kunna överleva även i den
              konkurrensen.
            </seg>
          </u>
          <note type="speaker" xml:id="i-EPKtpqpUkEfw8gFJZjYTJu">
            Anf. 19 CARINA ADOLFSSON ELGESTAM (s):
          </note>
          <u xml:id="i-516b5ccda7ac2d69-125" next="i-516b5ccda7ac2d69-127" who="Q3375840">
            <seg xml:id="i-U1ftAE6CB3UAeenbheqzAy">
              Fru talman! Det är väl bra att ministern varit i Detroit och
              träffat företrädare för branschen, men vad jag kan erinra mig
              skedde det någon gång i början av året. Nu är vi i slutet av året,
              och då kanske det inte är så konstigt att fordonsindustrin känner
              att den inte fått några signaler. Jag vet inte vad ministern fick
              för information och underlag för att kunna fatta beslut, men med
              tanke på vad ministern sade i den föregående debatten var det
              underlaget så dåligt att det inte gick att fatta beslut utifrån
              det. Utifrån det underlag som finns i branschprogrammen borde
              det dock vara ganska klart med tanke på de behov som finns i Sverige.
            </seg>
          </u>
          <u xml:id="i-516b5ccda7ac2d69-126" prev="i-516b5ccda7ac2d69-125" who="Q3375840">
            <seg xml:id="i-Gqctw2GZ8d1sL8XXBodFW">
              Är inte sanningen den, näringsministern, att vi har två helt
              skilda sätt att se på detta? Precis som ministern sade vill den
              nuvarande regeringen vidta generella åtgärder medan vi vill vidta
              sektorsvisa åtgärder. Sverige är en liten nation, och om denna
              lilla nation ska ha möjlighet att konkurrera på en global marknad
              måste samhälle och politik samarbeta. Det var framgångsrikt under
              de senaste tolv åren när vi hade regeringsinnehavet.
            </seg>
          </u>
          <u xml:id="i-516b5ccda7ac2d69-127" prev="i-516b5ccda7ac2d69-125" who="Q3375840">
            <seg xml:id="i-CXpxbo2Vgjm35nQ3drRVp1">
              Näringsministern säger att vi socialdemokrater inte har någon
              politik och att hon inte kan utläsa någonting i vår budget. Då
              har hon läst på dåligt. Vi vill använda det goda ekonomiska läget
              till att investera inför framtiden. Därför har vi lyssnat på industrins
              önskemål och gjort prioriteringar från och med 2009. Vi satsar
              2 miljarder mer än regeringen till forskning i högskolan och avsätter
              nya resurser till fördjupade och förnyade branschprogram för de
              kommande åren. Dessutom avsätter vi 2 ½ miljard mer än regeringen
              per år för forskning som har bäring på energi och klimat. Detta
              framgår mycket tydligt av vårt budgetalternativ. Ministern måste
              nog läsa på lite bättre.
            </seg>
          </u>
          <note type="speaker" xml:id="i-3ALFv9zFUYDEBBHnaFoUHj">
            Anf. 20 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-128" next="i-516b5ccda7ac2d69-135" who="Q253640">
            <seg xml:id="i-KeD3ANtkJQCeS5xn8pX1uC">
              Fru talman! Att vi har olika syn på hur vi ska driva företagspolitik
              och vilka satsningar som ska göras är alldeles uppenbart. När
              vi talar om mer generella åtgärder innebär det inte att vi inte
              ser branscher. Det är snarare så att vi ser miljöteknik, produktionsteknik,
              energieffektivisering, och det gäller alla branscher. Om vi ska
              klara klimatutmaningarna gäller det att inte bara plocka fram
              vissa branscher, utan vi måste jobba med alla. Det är just det
              som är poängen.
            </seg>
          </u>
          <u xml:id="i-516b5ccda7ac2d69-129" prev="i-516b5ccda7ac2d69-128" who="Q253640">
            <seg xml:id="i-7SfrZBoiQK6cHX4ag6aEGt">
              Jag tror att det också är en poäng att olika branscher jobbar
              över sektorsgränser eftersom många branscher har nytta av både
              energieffektivisering, miljöteknik och produktionsteknik. Då är
              det viktigt att vi satsar generellt. Vi gör det med tydliga politiska
              mål och har nu fått EU att ställa upp på hur vi ska minska utsläppen,
              öka energieffektiviseringen och få fram förnybar energi. Det är
              en tydlig politisk markering även till industrin. Det är också
              därför vi har dialogen med fordonsindustrin.
            </seg>
          </u>
          <u xml:id="i-516b5ccda7ac2d69-130" prev="i-516b5ccda7ac2d69-128" who="Q253640">
            <seg xml:id="i-42xuhkdSWgHqWK5383dWkZ">
              Vi har gjort satsningar. 450 miljoner plus 190 miljoner är rätt
              rejäla satsningar. Utöver det satsar Vinnova över 2 miljarder
              kronor på forskning. Där finns många av dessa branscher med. Jag
              som näringsminister ska inte peka ut vad de ska forska på. Det
              kunnandet har Vinnova, och de bedömer själva de projekt som kommer
              in. Jag vet att flera av satsningarna bland annat går till att
              förbättra motorer så att de ska dra mindre bränsle. Det gäller
              både på flygsidan och inom fordonsindustrin. Om vi ska klara klimatmålen
              måste vi göra dessa satsningar. Regeringen ligger långt framme
              i det arbetet jämfört med den tidigare regeringen.
            </seg>
          </u>
          <u xml:id="i-516b5ccda7ac2d69-131" prev="i-516b5ccda7ac2d69-128" who="Q253640">
            <seg xml:id="i-EmYz5y7H9zKjc5mFfubP8p">
              Sedan säger ni att vi måste prioritera. Då kan jag konstatera
              att åtminstone två branscher protesterat ganska högljutt mot era
              satsningar, nämligen modeindustrin och turistindustrin. Det är
              väl oprioriterade branscher om man ser till vad Socialdemokraterna
              tycker, för ni har ju prioriterat andra delar. Det är nog bra
              att de får den signalen så att de vet.
            </seg>
          </u>
          <u xml:id="i-516b5ccda7ac2d69-132" prev="i-516b5ccda7ac2d69-128" who="Q253640">
            <seg xml:id="i-2jwphVKGyz5FoCFQcaS3hd">
              Beträffande Socialdemokraternas satsning kan jag konstatera att
              den i praktiken ligger någonstans mellan 1,2 och 1,5 miljarder
              när man tittar på deras budget. De huvudsakliga satsningarna görs
              på Arbetslivsinstitutet. Det är där ni lägger pengarna. Men ni
              kan ju inte använda samma pengar flera gånger. Detta gäller också
              energieffektiviseringen. Ni satsar på Klimpprogrammet.
            </seg>
          </u>
          <u xml:id="i-516b5ccda7ac2d69-133" prev="i-516b5ccda7ac2d69-128" who="Q253640">
            <seg xml:id="i-N2rZYsv9LfvRpFSKoGazNZ">
              Ni kan inte gå ut till svenska folket och säga att ni har alla
              dessa pengar och sedan använda dem om och om igen. Eller också
              är det er metod. Om vi tittar på infrastrukturen och hur ni använt
              era planer är det nämligen så ni har gjort. Ni har flyttat runt
              pengar över hela Sverige. Jag kan meddela att man på de 14 orter
              där det inte gick vägen den här gången var rätt bestört över att
              deras långtgående planer inte blev genomförda. Det blev i stället,
              det må vara rätt eller fel, Trollhättan. En av orterna gällde
              fordonsindustrin, nämligen Volvo i Umeå och deras möjligheter
              att transportera sina hytter till övriga Europa.
            </seg>
          </u>
          <u xml:id="i-516b5ccda7ac2d69-134" prev="i-516b5ccda7ac2d69-128" who="Q253640">
            <seg xml:id="i-7PQTxCaGYYExmcQ6tFRBaN">
              Den stora bristen med den förra socialdemokratiska regeringens
              infrastrukturpolitik var att man gav långsiktiga och stora löften,
              precis som i det tidigare Sovjetunionen, men inte pengar så det
              räckte. Och då måste man agera så kortsiktigt som ni gör. Nu gör
              regeringen ett rejält omtag och satsar på skötsel och underhåll.
              Vi tar hand om det vi har och går in med nya satsningar för att
              kunna koppla ihop olika transportslag så att de blir välfungerande.
            </seg>
          </u>
          <u xml:id="i-516b5ccda7ac2d69-135" prev="i-516b5ccda7ac2d69-128" who="Q253640">
            <seg xml:id="i-UFAQTXN444T1gmEu2RAAQU">
              Låt mig slutligen säga att jag tror att fordonsindustrin är mycket
              nöjd med den dialog vi för. Vi tror på fordonsindustrin. Vi tror
              på dess möjligheter att finnas kvar. Trollhättan är en viktig
              del i att utveckla svensk fordonsindustri. Det är klart att den
              diskussion vi för med dem också leder till att vi kan göra gemensamma
              satsningar och de kan haka på de klimatmål som vi satt upp. Jag
              hoppas verkligen att Volvo, Saab och Scania kommer att vara världsledande
              framöver. Hela världen frågar efter nya lösningar, och dem kan
              vi leverera.
            </seg>
          </u>
          <note type="speaker" xml:id="i-79FWJdiwJqMS2TSBsiaZow">
            Anf. 21 LARS JOHANSSON (s):
          </note>
          <u xml:id="i-516b5ccda7ac2d69-136" next="i-516b5ccda7ac2d69-141" who="Q3373277">
            <seg xml:id="i-WCG1sJ4zo8xAxV32YMD7Fc">
              Fru talman! Ja, vi kan säkert vara överens om att det är viktigt
              att den svenska fordonsindustrin är världsledande, men diskussionen
              nu handlar om hur den ska kunna fortsätta att vara det i framtiden.
              Det är lite trist att ministern börjar prata om att vi arbetar
              med program som man gjorde i det tidigare Sovjetunionen. Det handlar
              inte alls om det.
            </seg>
          </u>
          <u xml:id="i-516b5ccda7ac2d69-137" prev="i-516b5ccda7ac2d69-136" who="Q3373277">
            <seg xml:id="i-W2cg13fLuBHUM3UPZaHh3">
              Jag har med mig i kammaren ett av programmen, nämligen fordonsprogrammet.
              Industrin, de fackliga företrädarna och Näringsdepartementet diskuterade
              tillsammans med Vinnova och de andra statliga myndigheter som
              var med på vilket sätt man skulle kunna utforma en gemensam strategi
              och ett program för fordonsindustrin, på samma sätt som inom de
              andra fem branschområdena.
            </seg>
          </u>
          <u xml:id="i-516b5ccda7ac2d69-138" prev="i-516b5ccda7ac2d69-136" who="Q3373277">
            <seg xml:id="i-TNmMXuBwTGqdpgLNPWoxpM">
              Det är helt rätt att vi behöver samverkan mellan olika branscher.
              Jag håller med om det. Miljö och teknik hänger ihop. Fordonsindustrin
              är oerhört viktig när det gäller att påverka och på sikt få ned
              koldioxidutsläppen. Därför ska man naturligtvis också satsa på
              det i de kommande forskningsprogrammen. Det är oerhört väsentligt.
              Från Socialdemokraternas sida gör vi satsningar på forskning och
              utveckling, på industripolitik; där har vi en lång historia. Därför
              behöver jag heller inte upprepa det som sagts av tidigare talare.
            </seg>
          </u>
          <u xml:id="i-516b5ccda7ac2d69-139" prev="i-516b5ccda7ac2d69-136" who="Q3373277">
            <seg xml:id="i-9ijAQ8X5NDJwmciWQ5WaAs">
              När det sedan gäller vad regeringen gör kan man trots allt bli
              lite förvånad. Här finns tydligen stora resurser, men de används
              på andra områden. Ni har gått fram med ett förslag om att ge olika
              företag inom servicenäringen 8 miljarder i avgiftssänkningar.
            </seg>
          </u>
          <u xml:id="i-516b5ccda7ac2d69-140" prev="i-516b5ccda7ac2d69-136" who="Q3373277">
            <seg xml:id="i-GmKDB7axaz3QaVvwJ6J8N4">
              Det har nu EU sagt att man får se över av konkurrensskäl. Därför
              har nu regeringen fått dra tillbaka sin proposition. Det är en
              markering. Servicenäringen är tydligen mycket viktigare än fordonsindustrin.
              Det beklagar jag.
            </seg>
          </u>
          <u xml:id="i-516b5ccda7ac2d69-141" prev="i-516b5ccda7ac2d69-136" who="Q3373277">
            <seg xml:id="i-ubANczzjEkCLmoDqxCRZH">
              Det vore mycket bättre om näringsministern gav ett tydligt besked
              till Volvochefen: Vi är beredda att ställa upp med lika mycket
              pengar som Volvo gör för att Volvo tillsammans med de övriga fordonsföretagen
              i Sverige ska kunna satsa offensivt på den svenska fordonstillverkningen
              i framtiden.
            </seg>
          </u>
          <note type="speaker" xml:id="i-GNnHD82DGd5MmBjDyeu2To">
            Anf. 22 Näringsminister MAUD OLOFSSON (c):
          </note>
          <u xml:id="i-516b5ccda7ac2d69-142" next="i-516b5ccda7ac2d69-149" who="Q253640">
            <seg xml:id="i-C3q2AQu5pri5QUv3nZ5V8i">
              Fru talman! Låt mig först korrigera. När jag talade om sovjetiska
              planer var det infrastrukturplanerna jag avsåg.
            </seg>
          </u>
          <u xml:id="i-516b5ccda7ac2d69-143" prev="i-516b5ccda7ac2d69-142" who="Q253640">
            <seg xml:id="i-UXFx37rKeMeczZxafxCBQX">
              Jag kan konstatera att de såg ut på precis det sättet. Det var
              stora planer, häftiga löften och inga pengar. Det är vad vi nu
              får reparera. Det är därför vi sitter i en situation där stora
              delar av landet frågar efter pengar till infrastruktur men det
              saknas i planerna.
            </seg>
          </u>
          <u xml:id="i-516b5ccda7ac2d69-144" prev="i-516b5ccda7ac2d69-142" who="Q253640">
            <seg xml:id="i-AiNvXSnzx9odsr37apk6jP">
              Lars Johansson säger att Socialdemokraterna har pengar. Det är
              vad ni inte har. Det är viktigt för svenska folket att få reda
              på. Ni säger att ni har det men använder dem dubbelt och flera
              gånger om. Ni har väl tagit intryck från det ni gjorde med infrastrukturplaneringen.
              Erkänn att det är pengar från arbetslivsforskningen och Klimppengar
              som ni vill satsa. Det är vad ni beskriver i er motion.
            </seg>
          </u>
          <u xml:id="i-516b5ccda7ac2d69-145" prev="i-516b5ccda7ac2d69-142" who="Q253640">
            <seg xml:id="i-NGedc8S2z59RxRVhbe679M">
              Jag kan erkänna att det har kommit bra saker i branschprogrammen.
              Det är jag den första att erkänna. En del av de satsningarna har
              varit bra för Sverige. Jag kan i det sammanhanget vara generös.
              Men det är viktigt att se att vi behöver generella satsningar
              om vi tittar på klimatet och miljön. Det kommer att ge utfall
              för vissa branscher.
            </seg>
          </u>
          <u xml:id="i-516b5ccda7ac2d69-146" prev="i-516b5ccda7ac2d69-142" who="Q253640">
            <seg xml:id="i-8hBCgqHFN1bUdop75Hm9LJ">
              Det är lite underligt att Lars Johansson inte ser tjänstesektorn
              som viktig. Vi har i dag en segregerad arbetsmarknad där fordonsindustrin
              med många av de andra tunga industrierna är otroligt manligt dominerade.
              Det vore då väldigt konstigt om vi inte skulle bygga i tjänstesektorn.
            </seg>
          </u>
          <u xml:id="i-516b5ccda7ac2d69-147" prev="i-516b5ccda7ac2d69-142" who="Q253640">
            <seg xml:id="i-5xbWAdmi4vUi5wihwHuZyD">
              Vad är det för arbetsmarknad som ni levererar till svenska kvinnor?
              Vad är det för arbetsmarknad som ni tänker er ska växa fram om
              vi bara satsar på denna del med den tunga fordonsindustrin och
              den tunga industrin?
            </seg>
          </u>
          <u xml:id="i-516b5ccda7ac2d69-148" prev="i-516b5ccda7ac2d69-142" who="Q253640">
            <seg xml:id="i-XwW6EX4u51Jdib7isVkCeL">
              Vi behöver bådeoch. Jag hoppas naturligtvis att fler kvinnor
              ska ta plats i de traditionella branscherna. Men vi ser också
              ett ökat behov av att skapa en arbetsmarknad som är mindre könssegregerad
              och som också tillåter att fler kvinnor kommer in på arbetsmarknaden.
              Det är därför som vi gör den satsningen.
            </seg>
          </u>
          <u xml:id="i-516b5ccda7ac2d69-149" prev="i-516b5ccda7ac2d69-142" who="Q253640">
            <seg xml:id="i-FhWnMYvb4jehCQEe3w4RR">
              Sist vill jag säga att ett gott företagsklimat för alla också
              gynnar fordonsindustrin. Jag hoppas verkligen att Trollhättan
              kommer att vara det bidrag till svensk ekonomi som det har varit
              tidigare. Löften om att vi ska fullfölja vad vi lovat står fast.
            </seg>
          </u>
          <note xml:id="i-8xJfiUbCLwY1LnArVnGN7V">
            Överläggningen var härmed avslutad.
          </note>
          <note xml:id="i-Dkip2bZRhbpco6LfGUydiB">
            5 § Svar på interpellation 2007/08:185 om försämrad rörlighet
            på bostadsmarknaden
          </note>
          <note type="speaker" xml:id="i-TipCUiN4PWqwRd1Vc4bwig">
            Anf. 23 Finansminister ANDERS BORG (m):
          </note>
          <u xml:id="i-516b5ccda7ac2d69-150" next="i-516b5ccda7ac2d69-154" who="Q182050">
            <seg xml:id="i-5L7sReEGRZxYT3LektcGrH">
              Fru talman! Hillevi Larsson har frågat mig vad jag anser om retroaktiv
              lagstiftning där förutsättningarna för redan gjorda husaffärer
              ändras. Hon har vidare frågat mig hur jag avser att garantera
              rörligheten på bostadsmarknaden och om jag planerar att ta något
              initiativ till någon form av kompensation till alla som drabbas
              av höjda kostnader för att byta bostad.
            </seg>
          </u>
          <note xml:id="i-Fvuisfvx8GqdMFaJZ38e1v">
            Bakgrunden till Hillevi Larssons frågor är de förslag till förändringar
            av kapitalvinstbeskattningen för privatbostäder som regeringen
            lämnat i propositionen om införande av kommunal fastighetsskatt.
          </note>
          <u xml:id="i-516b5ccda7ac2d69-151" prev="i-516b5ccda7ac2d69-150" who="Q182050">
            <seg xml:id="i-ADFKwm7gbDTtF3s79GUdYH">
              Till att börja med vill jag framhålla att vad gäller den föreslagna
              höjningen av kapitalvinstskatten från 20 till 22 procent av vinsten
              är denna 10-procentiga höjning väsentligt mindre än den 33-procentiga
              höjning av kapitalvinstskatten som den socialdemokratiska regeringen
              genomdrev 2001.
            </seg>
          </u>
          <u xml:id="i-516b5ccda7ac2d69-152" prev="i-516b5ccda7ac2d69-150" who="Q182050">
            <seg xml:id="i-TaVYyWca6jZa23GYJ4L1J1">
              De föreslagna förändringarna av reglerna om uppskov med beskattning
              av kapitalvinster vid avyttring av privatbostäder fyller inte
              bara syftet att delfinansiera fastighetsavgiftsreformen. De syftar
              också till att begränsa förekomsten av skattekrediter. Vidare
              balanseras den lägre kommunala fastighetsavgiften för småhus och
              flerbostadshus, som främst kommer hushåll med hög inkomststandard
              till godo, av att skatteuttaget knutet till avyttring av privatbostäder
              höjs. Detta medför att förslaget i sin helhet får en fördelningspolitiskt
              acceptabel profil, vilket har varit en viktig utgångspunkt vid
              utformningen av de nya reglerna.
            </seg>
          </u>
          <u xml:id="i-516b5ccda7ac2d69-153" prev="i-516b5ccda7ac2d69-150" who="Q182050">
            <seg xml:id="i-GQ3Bo9Cn3DCrWYeGAWMGN2">
              Ingen av de föreslagna förändringarna av kapitalvinstbeskattningen
              utgör retroaktiv lagstiftning i formell mening. Att förändringar
              i skatteregler ibland påverkar förutsättningarna för skattskyldiga
              som gjort olika dispositioner före förändringarna är inte något
              som är unikt för de nu aktuella förslagen.
            </seg>
          </u>
          <u xml:id="i-516b5ccda7ac2d69-154" prev="i-516b5ccda7ac2d69-150" who="Q182050">
            <seg xml:id="i-2fhrrKd9QfHXdB77aLrNUN">
              Vad gäller rörligheten på bostadsmarknaden påverkas den av flera
              olika faktorer. Stabila skatteregler är en faktor. Generellt sett
              kännetecknas bostadsmarknaden av mycket höga transaktionskostnader
              och därmed relativt låg rörlighet. Kapitalvinstskatten är en faktor
              bland flera som minskar rörligheten på bostadsmarknaden. I vilken
              utsträckning så är fallet är dock osäkert. Regeringens förslag
              bedöms endast ha begränsad effekt på rörligheten på bostadsmarknaden.
            </seg>
          </u>
          <note type="speaker" xml:id="i-4LHNR7Rii2XL2dUBgqXT3f">
            Anf. 24 HILLEVI LARSSON (s):
          </note>
          <u xml:id="i-516b5ccda7ac2d69-155" next="i-516b5ccda7ac2d69-164" who="Q3375042">
            <seg xml:id="i-5QVpdVAQmk1u7QqcrEqX4j">
              Fru talman! Det som gör mig lite orolig med de nya reglerna är
              att det drabbar enskilda. Det är många som inte har så stora marginaler
              och så god ekonomi.
            </seg>
          </u>
          <u xml:id="i-516b5ccda7ac2d69-156" prev="i-516b5ccda7ac2d69-155" who="Q3375042">
            <seg xml:id="i-GsKoZewahpJzn1hMdzd7iW">
              Även om det inte i formell mening är retroaktiv lagstiftning
              är det så det uppfattas. Människor har gjort affärer under andra
              förutsättningar. Nu ändras plötsligt förutsättningarna, och det
              drabbar inte bara dem som i framtiden gör husaffärer utan också
              dem som redan har gjort det.
            </seg>
          </u>
          <u xml:id="i-516b5ccda7ac2d69-157" prev="i-516b5ccda7ac2d69-155" who="Q3375042">
            <seg xml:id="i-PMTJA3nDaxStRpAg4tiyhh">
              Det som ändå är allra allvarligast med förändringarna är att
              det försämrar rörligheten på bostadsmarknaden. Ska vi verkligen
              få ett fungerande arbetsliv är det helt avgörande att människor
              kan bo där jobben finns. Det gäller speciellt med tanke på att
              regeringen har skärpt reglerna för att ta jobb på annan ort än
              där man bor. Reglerna har blivit alldeles för hårda.
            </seg>
          </u>
          <u xml:id="i-516b5ccda7ac2d69-158" prev="i-516b5ccda7ac2d69-155" who="Q3375042">
            <seg xml:id="i-fbaAdPqAYUUWB3LoA5VNU">
              Redan från dag ett måste man flytta dit jobben finns om man inte
              kan hitta ett jobb på sin hemort. Människor försätts i en nästan
              omöjlig situation. Jobben finns ofta på stora tillväxtorter. Det
              är där bostadsmarknaden fungerar sämst. När man fördyrar och ökar
              flyttkostnader för människor uppmuntrar man inte människor att
              flytta. Därmed försämras rörligheten. Det blir en mindre flexibel
              bostadsmarknad.
            </seg>
          </u>
          <u xml:id="i-516b5ccda7ac2d69-159" prev="i-516b5ccda7ac2d69-155" who="Q3375042">
            <seg xml:id="i-PsVkn5PCfRmfcCzDf3GrB3">
              Detta är inte det enda man har gjort. Man har också tagit bort
              stöden för byggande av hyresrätter. Det är en väldigt viktig garant
              för rörlighet på bostadsmarknaden. Det är inte heller alla som
              är beredda att köpa en bostadsrätt, en villa eller ett radhus
              för att ta ett tidsbegränsat jobb, utan då är det hyresrätt som
              gäller. Även på det området har man försämrat rörligheten.
            </seg>
          </u>
          <u xml:id="i-516b5ccda7ac2d69-160" prev="i-516b5ccda7ac2d69-155" who="Q3375042">
            <seg xml:id="i-XxkTXarnZf4cZy74MHydRr">
              Det som interpellationen framför allt handlar om är de fördyrade
              flyttkostnaderna. Det är höjningen med 10 procent av reavinstskatten
              retroaktivt och även räntan. Det kan visserligen tyckas att 0,5
              procent är en låg ränta. Men det kan bli rätt stora summor ändå.
              Om ett rör sig om ett par hundratusen kronor som man har i uppskjuten
              reavinstskatt kommer man upp i en ränta på tusentals kronor.
            </seg>
          </u>
          <u xml:id="i-516b5ccda7ac2d69-161" prev="i-516b5ccda7ac2d69-155" who="Q3375042">
            <seg xml:id="i-MRqScD6AmXKpPeJzCyvito">
              Man måste också lägga ihop summan år efter år. Om man inte kan
              betala tillbaka hela skulden direkt, vilket väldigt få kan, löper
              räntan på. Lägger man ihop det under väldigt många år blir det
              sammantaget en mycket högre avgift för den enskilde.
            </seg>
          </u>
          <u xml:id="i-516b5ccda7ac2d69-162" prev="i-516b5ccda7ac2d69-155" who="Q3375042">
            <seg xml:id="i-CARhkEGXn324Ti7ZMXEo1q">
              Jag kan konstatera att jag har fått svar på den första av mina
              tre frågor. Den första frågan var vad regeringen anser om retroaktiv
              lagstiftning. Där är svaret att det inte i formell mening är retroaktivt.
              Däremot säger man ingenting om vad man tycker om företeelsen i
              sig.
            </seg>
          </u>
          <u xml:id="i-516b5ccda7ac2d69-163" prev="i-516b5ccda7ac2d69-155" who="Q3375042">
            <seg xml:id="i-WDipYdSjDtrz7HEDmrgxmf">
              Den andra frågan är hur regeringen ska garantera rörligheten
              på bostadsmarknaden och därmed tillgången till bostäder och möjligheten
              att flytta och röra sig och inte minst möjligheten att få arbete.
              Där har jag tyvärr inte fått något svar. Jag kan bara uppfatta
              det som att regeringen i varje fall inte nu har några planer för
              att förbättra rörligheten på bostadsmarknaden.
            </seg>
          </u>
          <u xml:id="i-516b5ccda7ac2d69-164" prev="i-516b5ccda7ac2d69-155" who="Q3375042">
            <seg xml:id="i-5WziB4dtyqJzLFGantEcRc">
              Den tredje frågan var om det kommer att bli någon kompensation
              till de enskilda som drabbas. Där har jag heller inte fått något
              svar. Det får jag tolka som att det i nuläget inte blir någon
              kompensation, men det hoppas jag att det blir i framtiden.
            </seg>
          </u>
          <note type="speaker" xml:id="i-YabmpUnCsFQfve5ktet6Aa">
            Anf. 25 Finansminister ANDERS BORG (m):
          </note>
          <u xml:id="i-516b5ccda7ac2d69-165" next="i-516b5ccda7ac2d69-172" who="Q182050">
            <seg xml:id="i-CWK9vCGD72pGuqxZBn5bkS">
              Fru talman! Vår utgångspunkt är hur den svenska arbetsmarknaden
              fungerar och hur den påverkas av bostadsbeskattning. Vi ska till
              att börja med konstatera att Sverige har hög grad av rörlighet
              på arbetsmarknaden. Det är många som flyttar i jämförelse med
              de flesta europeiska länder, och jämfört med de flesta europeiska
              länder har vi förhållandevis begränsade kostnader för att flytta.
            </seg>
          </u>
          <u xml:id="i-516b5ccda7ac2d69-166" prev="i-516b5ccda7ac2d69-165" who="Q182050">
            <seg xml:id="i-STAQjS5ENzg8T4oPu6UMm2">
              Det som avgör hur mycket människor flyttar är hur tillväxten
              ser ut, familjebildningar, arbetsmarknad och andra saker. Det
              är en styrka i den svenska modellen att vi har utformat socialförsäkringar
              och arbetsmarknadspolitik så att den underlättar flyttningar.
            </seg>
          </u>
          <u xml:id="i-516b5ccda7ac2d69-167" prev="i-516b5ccda7ac2d69-165" who="Q182050">
            <seg xml:id="i-B9fRPAtFYWu1PKfE6s9L2g">
              Då är frågan: Hur stor roll spelar en förskjutning av reavinstbeskattningen?
              Sanningen är att vi inte vet så alldeles mycket om det. Det finns
              ett fåtal studier, och de studier som är gjorda visar på mycket
              begränsade eller inga effekter.
            </seg>
          </u>
          <u xml:id="i-516b5ccda7ac2d69-168" prev="i-516b5ccda7ac2d69-165" who="Q182050">
            <seg xml:id="i-JjsWuWWPPdsDNxDUWPK4i4">
              En sak kan vi konstatera: När den socialdemokratiska regeringen
              2001 höjde realisationsvinstbeskattningen med 33 procent, alltså
              en tre gånger så stor höjning, hade inte det några dramatiska
              effekter på rörligheten på bostadsmarknaden såvitt vi vet. Det
              kan ha varit en faktor som bidrog till ett sämre funktionssätt
              i svensk ekonomi under åren 20022003, men det är inte en bedömning
              jag skulle skriva under på. Jag tror inte att det hade någon stor
              effekt, för det är andra faktorer som spelar större roll för rörligheten.
            </seg>
          </u>
          <u xml:id="i-516b5ccda7ac2d69-169" prev="i-516b5ccda7ac2d69-165" who="Q182050">
            <seg xml:id="i-WDfmoM5m2uZwWLwR2XopwS">
              Vi ska också komma ihåg att de flyttregler som Hillevi Larsson
              nämner i a-kassan har gällt under hela efterkrigstiden. Skälet
              till att Socialdemokraterna valde att lägga in en hundradagarsperiod
              i de individuella programmen för arbetslösa var att skärpa flyttkraven.
              Det var själva syftet med reformen att på det sättet öka rörligheten
              på arbetsmarknaden. Sedan visade det sig att det i praktiken inte
              kom att fungera, och därför har vi gått ifrån de reglerna.
            </seg>
          </u>
          <u xml:id="i-516b5ccda7ac2d69-170" prev="i-516b5ccda7ac2d69-165" who="Q182050">
            <seg xml:id="i-Lc1z6jV5CFy1Acerw5JzhY">
              Om vi ska ha en generös arbetslöshetsförsäkring och Sverige har
              förmodligen världens mest generösa arbetslöshetsförsäkring måste
              vi också ha en stram administration. I detta ligger att människor
              måste söka jobb utanför sitt yrkesområde och utanför sitt bostadsområde.
              Man måste ha en beredskap för rörlighet. Det har regeringen underlättat
              med en lång rad förändringar: Sänkta skatter, förändringar av
              a-kassan och inte minst större möjligheter till dubbel bosättning,
              som kommer vid årsskiftet.
            </seg>
          </u>
          <u xml:id="i-516b5ccda7ac2d69-171" prev="i-516b5ccda7ac2d69-165" who="Q182050">
            <seg xml:id="i-4XUeTA2oGG7hjYEX19j9gW">
              När det gäller uppskoven får jag nog säga att jag är lite mer
              förvånad över Hillevi Larssons kritik. Att vi räntebelägger uppskov
              sammanhänger med att vi lever i en globaliserad ekonomi. Våra
              möjligheter att dra in stora skatteuppskov kommer att avta under
              de kommande åren. Att bygga ett skattesystem med stora uppskovsmöjligheter
              är en statsfinansiell risk. Jag är övertygad om att om Socialdemokraterna
              någonsin återkommer i regeringsställning kommer arbetet med att
              få kontroll över stora utestående skatteuppskov att fortsätta.
              Det är en nödvändig omställning av det svenska skattesystemet.
              Jag kan inte i min föreställningsvärld få in att en socialdemokratisk
              regering skulle sänka eller avskaffa räntan på uppskoven. Det
              är i ett globaliseringsperspektiv en åtgärd som framstår som rimlig
              och nödvändig.
            </seg>
          </u>
          <u xml:id="i-516b5ccda7ac2d69-172" prev="i-516b5ccda7ac2d69-165" who="Q182050">
            <seg xml:id="i-VnwW8et98WT8vFHnQSaEaH">
              Jag tror inte heller att vi ska överdramatisera vad uppskoven
              handlar om. För 80 procent av hushållen rör det sig om i storleksordningen
              200 kronor i månaden. Man frågar sig om det ska ske någon kompensation.
              Låt mig bara påpeka att fastighetsskatten har sänkts med 8 miljarder
              kronor netto. Fastighetsägarkollektivet, och särskilt de som har
              stora uppskov, har följaktligen fått väsentliga sänkningar av
              skatterna.
            </seg>
          </u>
          <note type="speaker" xml:id="i-DHWzmdseReGE1zWgVe4rjU">
            Anf. 26 HILLEVI LARSSON (s):
          </note>
          <u xml:id="i-516b5ccda7ac2d69-173" next="i-516b5ccda7ac2d69-180" who="Q3375042">
            <seg xml:id="i-H3Hpp7HDhqwutqt3ifPjRM">
              Fru talman! Jag kan konstatera att viss kritik framförs här mot
              vår, Socialdemokraternas, tidigare politik. Men trots denna kritik
              går regeringen steget längre. Regeringen förändrar inte den politiken,
              utan gör det bara mer kännbart för den enskilde.
            </seg>
          </u>
          <u xml:id="i-516b5ccda7ac2d69-174" prev="i-516b5ccda7ac2d69-173" who="Q3375042">
            <seg xml:id="i-NKkJf98Xvqk5zjDudFPASM">
              Jag tycker att det är rimligt att man i alla fall ska få 100
              dagar på sig för att söka arbete i sin närregion. Det är bäst
              också av familjeskäl. Det kan ju få långtgående konsekvenser om
              den andra har jobb på orten. Ska den personen då också tvingas
              åka med, eller ska de bo separerade? Det har funnits fall som
              det där en mamma skildes från sin lilla dotter, som var strax
              över ett år gammal, och fick pendla 140 mil. Detta kan inte vara
              rimligt familjepolitiskt, och inte heller arbetsmarknadspolitiskt.
              Jag tycker att man ska ge människor tid att hitta ett arbete,
              och många gör det i närregionen.
            </seg>
          </u>
          <u xml:id="i-516b5ccda7ac2d69-175" prev="i-516b5ccda7ac2d69-173" who="Q3375042">
            <seg xml:id="i-7uM7ZquiMCmavPBt15RevH">
              Om det nu är så viktigt att människor ska flytta från dag ett
              ändrar man förutsättningarna för den enskilde. Då måste man rimligtvis
              också öka rörligheten på arbetsmarknaden och på bostadsmarknaden,
              vilket man inte gör. Det byggs nu allt färre hyresrätter jämfört
              med tidigare. Det var ett misstag vi gjorde på vår tid då vi inte
              i tid satte in åtgärder för att bygga hyresrätter. När vi väl
              gjorde det började det byggas i snabb takt, men tyvärr har den
              takten nu dragits ned på grund av att regeringen har tagit bort
              stödet för byggande av hyresrätter.
            </seg>
          </u>
          <u xml:id="i-516b5ccda7ac2d69-176" prev="i-516b5ccda7ac2d69-173" who="Q3375042">
            <seg xml:id="i-MXhBA5wE2h7GtEifzWZLe5">
              Räntan på uppskovet blir en kännbar kostnad för den enskilde.
              Man kan fråga sig om vi vill minska eller öka rörligheten på bostadsmarknaden.
              Det här minskar rörligheten, och regeringen har inga recept för
              att öka denna rörlighet. Jag tycker att detta är ett viktigt mål.
              Rörlighet på arbetsmarknaden och rörlighet på bostadsmarknaden
              hänger ihop. Det kan jag inte se någonting av i regeringens politik.
            </seg>
          </u>
          <u xml:id="i-516b5ccda7ac2d69-177" prev="i-516b5ccda7ac2d69-173" who="Q3375042">
            <seg xml:id="i-SkMTi2NtePJPnVQxWWZBg7">
              Man kan se att de här förändringarna rent fördelningspolitiskt
              får olyckliga konsekvenser. De som har de allra högst taxerade
              villorna och som regel också har de högsta inkomsterna har fått
              förändringar i fastighetsskatten. Många av dem har fått en minskning
              på tiotusentals kronor per år. Slopad förmögenhetsskatt ger ytterligare
              klirr i kassan. Det här betalas av de vanliga människorna bostadsrättsinnehavarna
              och människor som har radhus och villor som inte är så högt taxerade.
              Man har kunnat se att 11 procent till och med får en höjd kostnad
              med de nya reglerna. De 11 procenten är inte de rikaste, utan
              det är helt vanliga människor. En del av dem lever lite på marginalen.
            </seg>
          </u>
          <u xml:id="i-516b5ccda7ac2d69-178" prev="i-516b5ccda7ac2d69-173" who="Q3375042">
            <seg xml:id="i-PLcpvyRxeB4QfFvm24PLVd">
              Det finns flera olika saker här. Boräntorna har också stigit.
              Det beror inte enbart på regeringens politik, men den har bidragit.
              Nu säljer man ut SBAB som bevisligen har haft en återhållande
              effekt på boräntorna. Risken är att det vi hittills har sett bara
              är början för den enskilde och för de höjda kostnader detta innebär.
            </seg>
          </u>
          <u xml:id="i-516b5ccda7ac2d69-179" prev="i-516b5ccda7ac2d69-173" who="Q3375042">
            <seg xml:id="i-23ZXwNDzj7VHwNZNn1MLFV">
              Man har tagit bort dämpningsregeln när det gäller taxeringsvärden,
              och man har tagit bort begränsningsregeln. Tidigare var det så
              att bara 4 procent av inkomsten fick gå till fastighetsskatt.
              Nu behåller man det för pensionärer men inte för andra. Det kan
              slå hårt mot många människor. Man har också tagit bort toppen
              för beskattningen av tomtvärde på 2 kronor per kvadratmeter.
            </seg>
          </u>
          <u xml:id="i-516b5ccda7ac2d69-180" prev="i-516b5ccda7ac2d69-173" who="Q3375042">
            <seg xml:id="i-RuHod3YaYkxoJesBsKsrfy">
              Tyvärr blir det väldigt kännbart för den enskilde om man lägger
              ihop försämringarna. Det är också fördelningspolitiskt olyckligt.
              Den rike kan betala av sin reavinstskatt och slippa den uppskjutna
              årliga räntan. Det kan inte den som har mindre pengar.
            </seg>
          </u>
          <note type="speaker" xml:id="i-PDCHFXVsmwNehkWK6qEgxv">
            Anf. 27 Finansminister ANDERS BORG (m):
          </note>
          <u xml:id="i-516b5ccda7ac2d69-181" next="i-516b5ccda7ac2d69-188" who="Q182050">
            <seg xml:id="i-7XzyWyaEVD8j76LB8Som37">
              Fru talman! Hillevi Larsson menar att regeringens politik blir
              kännbar för hushållen. Jag kan notera att det nog är en helt riktig
              bedömning. Vi ser de största disponibelinkomstökningarna på 30
              år. I dag fick vi statistik som visar att det just är kommunalavtalet
              och löneökningarna i den sektorn som nu är något högre än i andra
              sektorer. För första gången på länge stiger kommunalarbetarnas
              löner snabbare än tjänstemännens.
            </seg>
          </u>
          <u xml:id="i-516b5ccda7ac2d69-182" prev="i-516b5ccda7ac2d69-181" who="Q182050">
            <seg xml:id="i-GLVirqY2vYEqdFGe21XD2B">
              Det känns naturligtvis för hushållen när de får mer pengar i
              plånboken och större möjligheter att själva styra över sitt liv.
              Det är det som är vårt mål.
            </seg>
          </u>
          <u xml:id="i-516b5ccda7ac2d69-183" prev="i-516b5ccda7ac2d69-181" who="Q182050">
            <seg xml:id="i-TLEhC1Q9Em9gMNxYzMpFrf">
              Jag vill påpeka för Hillevi Larsson att jag inte kritiserade
              den tidigare socialdemokratiska regeringen. Beslutet att gå till
              hundradagarsregeln i a-kassan var ett försök att skärpa kontrollen
              i a-kassan för att tydliggöra att det är en omställningsförsäkring.
              Det är ett förslag som jag tyckte var bra. Det har samma syfte
              som den förändring av reglerna som vi har gjort. Det har visat
              sig att i många län fungerade inte hundradagarsregeln alls. Vi
              har län i Ams sökandestatistik där tre fjärdedelar inte har sökt
              ett jobb utanför sin bostadsort eller sitt yrkesområde. Vi har
              län där 50 procent över huvud taget inte har sökt ett jobb även
              om det är ett villkor för att över huvud taget uppbära a-kassa
              i Sverige. Jag kan gärna ge den tidigare regeringen beröm för
              att man försökte åtgärda detta, men man lyckades inte.
            </seg>
          </u>
          <u xml:id="i-516b5ccda7ac2d69-184" prev="i-516b5ccda7ac2d69-181" who="Q182050">
            <seg xml:id="i-96oKJCp3vYndYPMTmXmX5b">
              Det är samma sak när det gäller realisationsvinstbeskattningen.
              Det var inte en kritik. Jag vill bara påpeka att rörligheten på
              bostadsmarknaden är viktig därför att den påverkar rörligheten
              på arbetsmarknaden. Vi har nog tyvärr inte något särskilt starkt
              belägg för att den skulle påverkas av realisationsvinstbeskattningen.
              Dels har vi inte något belägg för det i forskning och utvärdering,
              dels tyder erfarenheterna av den höjning som gjordes 2001 inte
              på att det hade någon avgörande betydelse för rörligheten på arbetsmarknaden
              eller för svensk ekonomis funktionssätt. Det var inte så att ens
              en 33-procentig höjning av realisationsvinstbeskattningen hade
              några dramatiska konsekvenser på flyttmönstren i Sverige. De påverkades
              i huvudsak inte alls.
            </seg>
          </u>
          <u xml:id="i-516b5ccda7ac2d69-185" prev="i-516b5ccda7ac2d69-181" who="Q182050">
            <seg xml:id="i-5aQ9MTZKeJLLn6RSyKE6Up">
              Det är naturligtvis så att människor ska ha goda förutsättningar
              att söka jobb när de förlorar sitt arbete. Det är därför vi ska
              ha en bra a-kassa som under den inledande perioden ger en bra
              inkomsttrygghet och ger människor möjlighet att söka arbete. Det
              är den logik som a-kassan är konstruerad med. Däremot är det så
              att om människor fastnar i utanförskap och om a-kassan inte blir
              en omställningsförsäkring, ja, då är den en väg till ohälsa, psykisk
              stress, hälsoproblem och en försämrad inkomststandard. Vi vet
              från mycket omfattande erfarenheter och forskning att arbetslöshet
              och utanförskap är kostsamt för människor.
            </seg>
          </u>
          <u xml:id="i-516b5ccda7ac2d69-186" prev="i-516b5ccda7ac2d69-181" who="Q182050">
            <seg xml:id="i-QymTy7ttFF4omHs4pYgmig">
              Jag är också lite, lite förvånad över logiken i Hillevi Larssons
              resonemang. Vi har sänkt fastighetsskatten. Vi har tagit bort
              förmögenhetsskatten i och för sig på samma sätt som Socialdemokraterna
              tog bort arvs- och gåvoskatten, vilket påverkade på ungefär samma
              sätt. Men då menar Hillevi Larsson att fördelningsprofilen i detta
              är bristfällig, och därför vill hon ta bort räntebeläggningen
              på uppskoven.
            </seg>
          </u>
          <u xml:id="i-516b5ccda7ac2d69-187" prev="i-516b5ccda7ac2d69-181" who="Q182050">
            <seg xml:id="i-SXLVHDBDvHisoEPnxW1Msc">
              Men jag får nog säga att jag skulle föreställa mig att räntebeläggningen
              på uppskoven har en närmast identisk fördelningsprofil med förmögenhetsskatt
              och arvs- och gåvoskatt. Stora uppskov har människor som har gjort
              stora vinster, mycket stora vinster, på fastighetsmarknaden. De
              har väldigt sällan knapra ekonomiska förhållanden: ju större vinst
              och ju större förmögenhet, desto större inkomst. Om Socialdemokraterna
              nu skulle drabbas av den orimliga ståndpunkten att man ska ta
              bort räntebeläggningen, ja, då hamnar vi i sitsen att vi ska tillföra
              12 miljarder till dem som har de största uppskoven, det vill säga
              de som har den bästa ekonomiska standarden. Det är inte en bra
              fördelningspolitik i min föreställningsvärld.
            </seg>
          </u>
          <u xml:id="i-516b5ccda7ac2d69-188" prev="i-516b5ccda7ac2d69-181" who="Q182050">
            <seg xml:id="i-QVFzzpGc5X6cEX1wXBSwDY">
              Sedan tror jag också att vi måste ta globaliseringen på allvar.
              Skatteuppskov är någonting som är föråldrat och som vi gradvis
              kommer att gå ifrån.
            </seg>
          </u>
          <note type="speaker" xml:id="i-6Pnk8678YduHor9X3VaGcr">
            Anf. 28 HILLEVI LARSSON (s):
          </note>
          <u xml:id="i-516b5ccda7ac2d69-189" next="i-516b5ccda7ac2d69-193" who="Q3375042">
            <seg xml:id="i-M1B8xRwBDLMDZJo6dKVvgA">
              Fru talman! Jag tycker att det finns en stor skillnad mellan
              slopandet av förmögenhetsskatten och den ränta som nu införs.
              Skillnaden är att förmögenhetsskatten bara drabbar de rikaste
              medan den här räntan drabbar i princip alla. Det är väldigt vanligt
              att man till exempel säljer en bostadsrätt, flyttar ihop med någon,
              bildar familj och då köper en dyrare bostad. Då drabbas man av
              reavinstskatten och räntan.
            </seg>
          </u>
          <u xml:id="i-516b5ccda7ac2d69-190" prev="i-516b5ccda7ac2d69-189" who="Q3375042">
            <seg xml:id="i-VNqTKJCGbpPQvjDC4s1myQ">
              Sedan tror jag att räntan egentligen är allvarligare än höjningen
              av reavinstskatten, för många betalar ju aldrig reavinstskatten
              under sin livstid, utan det är ju först i ett senare skede om
              man skulle köpa en billigare bostad har man ju pengar av den anledningen
              som man skulle drabbas av det här.
            </seg>
          </u>
          <u xml:id="i-516b5ccda7ac2d69-191" prev="i-516b5ccda7ac2d69-189" who="Q3375042">
            <seg xml:id="i-DRi7Pib7PPqhkfg2APehUh">
              Men räntan drabbar alla lika, och den drabbar framför allt dem
              som inte har marginalerna och dem som inte kan betala av reavinstskatten
              i ett slag och därmed bli av med denna kostnad. Det är som en
              ytterligare ränta som läggs på utöver boräntan, som i sin tur
              också drabbar dem som inte har de största förmögenheterna och
              som inte kan betala av sina boräntor direkt.
            </seg>
          </u>
          <u xml:id="i-516b5ccda7ac2d69-192" prev="i-516b5ccda7ac2d69-189" who="Q3375042">
            <seg xml:id="i-NKEaBr4motx91z6KuAvymh">
              Sedan är det också så att även om man har gjort en stor vinst
              på försäljningen av till exempel sin bostadsrätt så innebär ju
              inte det att man får väldigt mycket pengar över. Anledningarna
              till de stora vinsterna är ju huvudsakligen att priserna har ökat
              väldigt mycket under senare år. Och visst får man den här vinsten,
              men när man ska köpa en ny bostad har priset på den också stigit,
              så det blir ju ingenting över. Tvärtom är det ju själva förutsättningen
              för att över huvud taget kunna byta bostad. Annars hade människor
              inte kunnat flytta till ett större boende, för då hade man fått
              betala den här vinstskatten, och sedan är det inga pengar över
              till att köpa den dyrare bostaden.
            </seg>
          </u>
          <u xml:id="i-516b5ccda7ac2d69-193" prev="i-516b5ccda7ac2d69-189" who="Q3375042">
            <seg xml:id="i-Ja5vq49XhCVYcovxRhvqA8">
              Fördelningspolitiskt vidhåller jag att det är ett felaktigt förslag,
              och framför allt: Det drabbar rörligheten på bostadsmarknaden
              i en tid då vi borde vidta åtgärder åt andra hållet.
            </seg>
          </u>
          <note type="speaker" xml:id="i-FizBQ4YAcuqp3DMbdS6uvc">
            Anf. 29 Finansminister ANDERS BORG (m):
          </note>
          <u xml:id="i-516b5ccda7ac2d69-194" next="i-516b5ccda7ac2d69-198" who="Q182050">
            <seg xml:id="i-VKnCEf3MKAkkjtDPWyS61D">
              Fru talman! Hillevi Larsson driver nu uppfattningen att räntebeläggningen
              på uppskoven har en fördelningspolitiskt problematisk effekt.
              Vi har gjort noggranna undersökningar av detta på Finansdepartementet.
              Vi har lagt ut samtliga uppskov i de Lindadatabaser som finns
              och räknat på detta, och det finns helt enkelt inget belägg för
              den uppfattning som Hillevi Larsson har.
            </seg>
          </u>
          <u xml:id="i-516b5ccda7ac2d69-195" prev="i-516b5ccda7ac2d69-194" who="Q182050">
            <seg xml:id="i-9T6k2Qc5uz4gkopiqNmWJY">
              Det är så att man har stora uppskov om man har gjort en stor
              vinst på bostadsmarknaden. Har man gjort en stor vinst på bostadsmarknaden
              har man med stor sannolikhet en god ekonomisk standard, en god
              inkomst och en god förmögenhet. Eftersom detta betalas med en
              procentandel av uppskovet så är det med mycket stor sannolikhet
              så att en person som betalar en större summa här har en god ekonomisk
              standard.
            </seg>
          </u>
          <u xml:id="i-516b5ccda7ac2d69-196" prev="i-516b5ccda7ac2d69-194" who="Q182050">
            <seg xml:id="i-5GSnEzdVorZkepDDN1vRBH">
              Det är naturligtvis också så att skälet till att vi avskaffar
              förmögenhetsskatten är att det är en central del av jobbpolitiken.
              Det är en central del för att skapa en bra struktur för ägande
              i Sverige, för vi tror att det är viktigt att svenska företag
              har svenska ägare.
            </seg>
          </u>
          <u xml:id="i-516b5ccda7ac2d69-197" prev="i-516b5ccda7ac2d69-194" who="Q182050">
            <seg xml:id="i-XZ7gzcUg6noHJv2tvbqY6U">
              Det var med precis samma motiv som den socialdemokratiska regeringen
              helt riktigt och klokt avskaffade arvs- och gåvoskatten. Det fanns,
              precis som när det gällde arvs- och gåvoskatten ett ytterligare
              motiv, och det är att skatten var djupt godtycklig. Det faktum
              att några av Sveriges allra rikaste människor hade skattebefriats
              när det gällde förmögenhetsskatt av den socialdemokratiska regeringen
              undergrävde legitimiteten för den skatten. Det är inte rimligt
              att äldre människor som har betalat av sitt hus drabbas av förmögenhetsskatt
              medan människor som äger miljardtillgångna är undantagna från
              den. Det är en orimlighet, och därför var den skatten på väg ut
              och hade förlorat sin legitimitet.
            </seg>
          </u>
          <u xml:id="i-516b5ccda7ac2d69-198" prev="i-516b5ccda7ac2d69-194" who="Q182050">
            <seg xml:id="i-8fwYFg77yTiQnvVmpMe9Qf">
              Jag är övertygad om att vi nu går mot en alltmer rörlig arbetsmarknad.
              Kombinationen av att utanförskapet nu pressas tillbaka med 165
              000 det senaste året, att jobben kommer i betydande utsträckning
              och att vi har en större tydlighet i arbetslinjen i socialförsäkringarna
              och skattesystemet kommer att bidra till en rörligare arbetsmarknad
              och därmed också en bättre fungerande arbetsmarknad.
            </seg>
          </u>
          <note xml:id="i-CDKkKh83N5624vXo8WzWwo">
            Överläggningen var härmed avslutad.
          </note>
          <note xml:id="i-N9KHZoj3JeDx2biEGiByBg">
            6 § Svar på interpellation 2007/08:187 om regleringsbrev till
            SCB och ULF
          </note>
          <note type="speaker" xml:id="i-FxJESNuSBPRqpRseQXWV1h">
            Anf. 30 Finansminister ANDERS BORG (m):
          </note>
          <u xml:id="i-516b5ccda7ac2d69-199" next="i-516b5ccda7ac2d69-203" who="Q182050">
            <seg xml:id="i-Mg2NGbMtSScL2HD219WrK4">
              Fru talman! Lennart Levi har frågat mig om anslagsförstärkningen
              i budgetpropositionen för Undersökningen av levnadsförhållanden,
              ULF, ska möjliggöra ett fortsatt genomförande med hittillsvarande
              ambitionsnivå, samtidigt som EU-länderna genomför en gemensam
              inkomst- och levnadsnivåundersökning, EU-SILC. Levi frågar även
              om jag kommer att markera detta i regleringsbrevet till Statistiska
              centralbyrån, SCB.
            </seg>
          </u>
          <u xml:id="i-516b5ccda7ac2d69-200" prev="i-516b5ccda7ac2d69-199" who="Q182050">
            <seg xml:id="i-Tyj2u3ikyHnkFB3KrS17dv">
              Det är avgörande att den statistik som forskare och beslutsfattare
              är i behov av håller en god kvalitet. Jag tycker därför att det
              är viktigt att frågan om kvalitet diskuteras.
            </seg>
          </u>
          <u xml:id="i-516b5ccda7ac2d69-201" prev="i-516b5ccda7ac2d69-199" who="Q182050">
            <seg xml:id="i-SQD3x3ZiZY9QqSwpRL2MV1">
              ULF-undersökningen har genomförts årligen sedan 1970-talet. Sedan
              2004 ska Sverige genomföra den EU-gemensamma undersökningen SILC.
              SILC har många likheter med ULF vilket givit SCB möjlighet att
              samordna dessa till en gemensam undersökning. SCB:s utgångspunkt
              är att alla välfärdskomponenter från ULF ska finnas kvar och att
              länkning möjliggör fortsatta tidsjämförelser. SCB anser att kvaliteten
              kommer att kunna bibehållas. SCB anser även att en modernisering
              av ULF-undersökningen är nödvändig. Nuvarande metoder medför svårigheter
              i kvalitetssäkringshänseende.
            </seg>
          </u>
          <u xml:id="i-516b5ccda7ac2d69-202" prev="i-516b5ccda7ac2d69-199" who="Q182050">
            <seg xml:id="i-9TdTy1nEsXZvgbGLQxpF35">
              Den föreslagna ekonomiska förstärkningen syftar till att både
              permanenta Barn-ULF och förstärka urvalet i ULF med fler individer
              för att på bättre sätt kunna analysera till exempel regionala
              skillnader, skillnader mellan könen och olika etniska bakgrunder.
              Detta är en viktig ambitionshöjning i undersökningarna av levnadsförhållandena
              i riket. SILC ger oss möjlighet att jämföra levnadsförhållandena
              i Sverige med övriga europeiska länder. Sammantaget kommer levnadsförhållandena
              i Sverige fortsatt att kunna belysas på ett bra sätt.
            </seg>
          </u>
          <u xml:id="i-516b5ccda7ac2d69-203" prev="i-516b5ccda7ac2d69-199" who="Q182050">
            <seg xml:id="i-GmY5actzd1tms6EzMyr8BT">
              Av SCB:s regleringsbrev framgår regeringens krav på en statistik
              med god kvalitet och en effektiv statistikproduktion. Jag har
              fullt förtroende för SCB:s förmåga att göra prioriteringar inom
              befintliga ekonomiska ramar, givet regeringens övergripande prioriteringar.
            </seg>
          </u>
          <note type="speaker" xml:id="i-PgT3FU2tahbztaQ4dxUZbp">
            Anf. 31 LENNART LEVI (c):
          </note>
          <u xml:id="i-516b5ccda7ac2d69-204" next="i-516b5ccda7ac2d69-209" who="Q5948421">
            <seg xml:id="i-JWE7eCqhMUNkb1aX1P6j9Y">
              Fru talman! Tack för det här svaret, finansministern, kanske
              speciellt för betoningen av hur viktigt det är att frågor om kvalitet
              diskuteras. Det är exakt det jag ber att få göra i det här inlägget.
            </seg>
          </u>
          <u xml:id="i-516b5ccda7ac2d69-205" prev="i-516b5ccda7ac2d69-204" who="Q5948421">
            <seg xml:id="i-VzgNWjApzMgPeFwt4fTjMP">
              Den viktigaste förändringen genom tillkomsten av SILC är införande
              av telefonintervjuer som ersätter besöksintervjuer. Om jag besöker
              Anders Borg, sitter ned över en kopp kaffe och får tillfälle att
              prata med honom en timme kan han berätta mycket utförligt för
              mig svaret på en lång rad olika frågor. I en telefonintervju är
              det betydligt svårare. Att sitta en timme i telefon är det möjligen
              några tonåringar som gör, men inte särskilt många andra.
            </seg>
          </u>
          <u xml:id="i-516b5ccda7ac2d69-206" prev="i-516b5ccda7ac2d69-204" who="Q5948421">
            <seg xml:id="i-qHHupWVw489Tx2VHACuig">
              Alltså: Telefonintervjuerna måste vara kortare. Det är en svaghet.
              Frågorna måste vara enklare. Det är en annan svaghet. Det är svårt
              att fråga om känslig information. Det är en tredje svaghet. Om
              man ändå gör det är risken avsevärd för så kallad utmattning,
              att den svarande till slut ger upp eller att man vägrar svara.
            </seg>
          </u>
          <u xml:id="i-516b5ccda7ac2d69-207" prev="i-516b5ccda7ac2d69-204" who="Q5948421">
            <seg xml:id="i-RkGHsCS8n2X4zCa6cYJjDc">
              Allt detta sammanfattat betyder risk för kvalitetsförlust och
              risk för jämförbarhetsförlust. Man kan inte jämföra statistiken
              från de första 30 åren, från 1970 och framöver, med den som kommer
              från och med 2008.
            </seg>
          </u>
          <u xml:id="i-516b5ccda7ac2d69-208" prev="i-516b5ccda7ac2d69-204" who="Q5948421">
            <seg xml:id="i-XHxN2uV6rUE7aAYn6Amv4R">
              Är det enbart jag som tycker så? Nej, det är det inte. Viktiga
              statistikanvändare tycker likadant. Jag kan här speciellt nämna
              Socialstyrelsen och Folkhälsoinstitutet och elva professorer i
              en debattartikel. Båda materialen är bifogade interpellationen.
              Det framgår av texten i interpellationen, och jag delar den kritiska
              uppfattning som Socialstyrelsen, Folkhälsoinstitutet och de elva
              professorerna gett uttryck för.
            </seg>
          </u>
          <u xml:id="i-516b5ccda7ac2d69-209" prev="i-516b5ccda7ac2d69-204" who="Q5948421">
            <seg xml:id="i-EkkEh8TaKqh957mfY11uvp">
              Det finns ytterligare aktörer som är oroade. En är Statistiska
              centralbyråns eget vetenskapliga råd. Även de har uttryckt oro
              över att den förändring som är föreslagen kan medföra kvalitetsförluster.
              Statistiska centralbyråns programråd är också oroat. Jag delar
              även den oron. Jag ser med intresse fram emot att få höra om jag
              lyckats oroa finansministern.
            </seg>
          </u>
          <note type="speaker" xml:id="i-KbB7Pd6Twm2a3XaWjzrg3i">
            Anf. 32 Finansminister ANDERS BORG (m):
          </note>
          <u xml:id="i-516b5ccda7ac2d69-210" next="i-516b5ccda7ac2d69-213" who="Q182050">
            <seg xml:id="i-VNTvie9zg5Vf4xaYcEp4mB">
              Fru talman! Lennart Levi väcker viktiga frågor. Vi vill ha ett
              väl fungerande välfärdssamhälle och en väl fungerande välfärdsstat
              i Sverige där vi kan erbjuda unga människor, äldre och andra goda
              levnadsvillkor. Då är det viktigt att vi har en bra och bred statistisk
              grund för den diskussionen. Inte minst tror jag att den så kallade
              Barn-ULF som genomförts har gett oss nya kunskaper om hur barn
              och ungdomar upplever sin uppväxt och under vilka välfärdsförhållanden
              de lever.
            </seg>
          </u>
          <u xml:id="i-516b5ccda7ac2d69-211" prev="i-516b5ccda7ac2d69-210" who="Q182050">
            <seg xml:id="i-ffxkgXL7bswcpn8Stsi5t">
              Jag får erkänna att för mig är frågeställningen om telefonintervjuer
              och personliga intervjuer en fråga som rimligen ligger på verket.
              Jag har inte alls de djupa kunskaper i ämnet som Lennart Levi
              besitter. Det är ett område som jag själv aldrig har varit i närheten
              av. Men det måste ändå vara min grundläggande syn på myndighetsstyrning
              att vi ger myndigheter anslag, uppställer mål om kvalitet, säkerhet,
              effektivitet och en god service, att vi sedan följer upp det och
              att vi i regleringsbrev tydliggör uppdraget men att vi inte i
              detalj styr verksamheten på våra verk.
            </seg>
          </u>
          <u xml:id="i-516b5ccda7ac2d69-212" prev="i-516b5ccda7ac2d69-210" who="Q182050">
            <seg xml:id="i-Qe9YDqNT3mLMqpPbUhELqb">
              Jag ska samtidigt säga att Lennart Levi naturligtvis har väckt
              en känsla av oro hos mig i den här frågan. Det talar för att vi
              noga ska följa och se hur utvecklingen sker. Men jag tror att
              utgångspunkten måste vara att Statistiska centralbyrån har ett
              eget och självständigt ansvar för kvaliteten i statistiken. Och
              även om det finns en oro måste jag säga att i grunden har jag
              ett stort förtroende för Statistiska centralbyrån och den verksamhet
              de bedriver.
            </seg>
          </u>
          <u xml:id="i-516b5ccda7ac2d69-213" prev="i-516b5ccda7ac2d69-210" who="Q182050">
            <seg xml:id="i-ABYTtLCn7vCbnrpjGb9xZw">
              Vi kommer att följa dessa frågor noga. Det statistiska arbetet
              är en viktig grund för vår viktiga välfärdspolitik.
            </seg>
          </u>
          <note type="speaker" xml:id="i-8xKvU7EmqdBJ2kruiqLGFo">
            Anf. 33 LENNART LEVI (c):
          </note>
          <u xml:id="i-516b5ccda7ac2d69-214" next="i-516b5ccda7ac2d69-216" who="Q5948421">
            <seg xml:id="i-8JUn5CJLJxUgiuseDhWBg5">
              Fru talman! Om jag drabbas av en infektion och får hög feber
              behöver temperaturen mätas. Om en termometer är graderad i Celsius
              och en annan i Fahrenheit finns det möjlighet att översätta, men
              att översätta från besöksintervjuer till telefonintervjuer, även
              med så kallad länkning som finansministern framhåller i sitt svar,
              är lite knepigt. Det är saker som hör hemma i den högre skolan
              i den akademiska diskussionen.
            </seg>
          </u>
          <u xml:id="i-516b5ccda7ac2d69-215" prev="i-516b5ccda7ac2d69-214" who="Q5948421">
            <seg xml:id="i-GNgiAZvNBvwpbU91d3YMrt">
              Jag känner, ganska starkt till och med, att SCB är i färd med
              att fatta fel beslut. Jag har stort förtroende för SCB. Jag älskar
              SCB. Det är underbart att SBC finns, och jag vill önska dem all
              fortsatt framgång. Men jag undrar varför SCB inte har kallat till
              en användarkonferens. Varför är inte de som använder SCB:s ULF-data
              inbjudna att yttra sig över vilka effekter den här metodändringen
              kan få? Varför har SCB inte rådfrågat Rådet för den offentliga
              statistiken? SCB har tillgång till båda dessa enheter och kan
              mycket lätt få deras uppfattning om vad den här förändringen skulle
              innebära.
            </seg>
          </u>
          <u xml:id="i-516b5ccda7ac2d69-216" prev="i-516b5ccda7ac2d69-214" who="Q5948421">
            <seg xml:id="i-DwjD19gZ8Vr6u16VAZpkB">
              Jag har ett intryck av att SCB oroar sig för att ytterligare
              oro ska markeras från viktiga aktörer och att de därför vill genomföra
              en inte helt genomtänkt förändring i fred.
            </seg>
          </u>
          <note type="speaker" xml:id="i-39sXH4eqb3qYHSbGsnVWfS">
            Anf. 34 Finansminister ANDERS BORG (m):
          </note>
          <u xml:id="i-516b5ccda7ac2d69-217" next="i-516b5ccda7ac2d69-220" who="Q182050">
            <seg xml:id="i-HW6DwfLCK4u7yVaY9Q1UQc">
              Fru talman! Det ligger mycket i det Lennart Levi säger. Det är
              viktigt att vi har möjligheter att följa befolkningens välfärdsutveckling.
              Man kan diskutera besöksintervjuer och telefonintervjuer, men
              man kan också konstatera att en viktig vinst med den inriktning
              SCB nu driver verksamheten med är att vi får bredare undersökningar
              som når fler personer. Det gör att vi när det till exempel gäller
              barn, människor med olika härkomst och i olika regioner har en
              något bredare information, vilket naturligtvis är av stort värde.
            </seg>
          </u>
          <u xml:id="i-516b5ccda7ac2d69-218" prev="i-516b5ccda7ac2d69-217" who="Q182050">
            <seg xml:id="i-LQ6LckBY4k9LorXSikugED">
              Min känsla och övertygelse är att SCB:s verksamhet präglas av
              hög kvalitet och stor professionell kompetens på statistikområdet.
            </seg>
          </u>
          <u xml:id="i-516b5ccda7ac2d69-219" prev="i-516b5ccda7ac2d69-217" who="Q182050">
            <seg xml:id="i-9V3GhoPGgbM99cnugco4Jv">
              Lennart Levi tar upp frågan om en användarkonferens. Jag måste
              nog retirera in bakom hur vi vill styra myndigheter och verk i
              Sverige. Regeringen ska ha en generell politik om hög servicegrad,
              god effektivitet, bra kostnadseffektivitet och hög grad av rättssäkerhet
              i det arbete som bedrivs. Vi ska tydliggöra målen för de enskilda
              verken i regleringsbrev och i myndighetsförordningar, men vi ska
              inte i detalj styra hur man lägger upp den dagliga och veckovisa
              verksamheten på verken.
            </seg>
          </u>
          <u xml:id="i-516b5ccda7ac2d69-220" prev="i-516b5ccda7ac2d69-217" who="Q182050">
            <seg xml:id="i-DoRSXAsdDv8GDaJ6tNTdTe">
              Jag kan säga till Lennart Levi att vi noga ska följa frågan.
              Det finns en oro som Lennart Levi ger uttryck för och som också
              framkommit i andra sammanhang som ger oss anledning att noga följa
              detta. Men det måste i grunden vara ett ansvar för Statistiska
              centralbyrån.
            </seg>
          </u>
          <note type="speaker" xml:id="i-4v859uVtJhVaMECx764Bfr">
            Anf. 35 LENNART LEVI (c):
          </note>
          <u xml:id="i-516b5ccda7ac2d69-221" next="i-516b5ccda7ac2d69-223" who="Q5948421">
            <seg xml:id="i-UaDgVEb3PGoD92FC4Q9F18">
              Fru talman! Det är en beundransvärd egenskap att visa förtroende
              för folk. Jag gratulerar finansministern till den egenskapen,
              men ibland måste man vara skeptisk och ibland måste man ifrågasätta.
              Jag är ganska van från universitetsvärlden att göra just det även
              när det gäller människor som jag gillar och beundrar.
            </seg>
          </u>
          <u xml:id="i-516b5ccda7ac2d69-222" prev="i-516b5ccda7ac2d69-221" who="Q5948421">
            <seg xml:id="i-Ak9d8UeQzogSzBWFiBN7TC">
              I finansministerns svar ser jag att regeringens krav på en statistik
              med god kvalitet kommer att framgå av SCB:s regleringsbrev. Det
              har finansministern även sagt muntligen nu.
            </seg>
          </u>
          <u xml:id="i-516b5ccda7ac2d69-223" prev="i-516b5ccda7ac2d69-221" who="Q5948421">
            <seg xml:id="i-2ZQ36cKMRwQ3GPu84147ZX">
              I min värld, den medicinska världen, är det logiskt att be om
              en second opinion om jag ska genomgå en behandling och en rad
              experter anmäler avvikande mening om den behandlingens effekter.
              Det är en sådan som jag ber finansministern och Finansdepartementet
              att överväga. Man kan till exempel tillsätta en interdepartemental
              arbetsgrupp som får till uppgift att hålla ett noggrant öga på
              vad Statistiska centralbyrån fattar för beslut på den här speciella
              punkten. Det gäller inte en detaljstyrning dag för dag, vecka
              för vecka. Det gäller något som byggts upp till en kostnad av
              ungefär ½ miljard kronor, som fungerat i över 35 år och som beundrats
              världen över för sin höga kvalitet. Då ska inte en avdelningschef
              på egen hand få fingra på detta mot experternas avrådan.
            </seg>
          </u>
          <note type="speaker" xml:id="i-Nd9sHeXEb1vLT7DyfExXmR">
            Anf. 36 Finansminister ANDERS BORG (m):
          </note>
          <u xml:id="i-516b5ccda7ac2d69-224" next="i-516b5ccda7ac2d69-227" who="Q182050">
            <seg xml:id="i-V69Fuhky9q3Ap5WsNYvh2s">
              Fru talman! Jag tror att det är en god mänsklig egenskap att
              visa förtroende för människor. Jag har naturligtvis också mycket
              stort förtroende för Lennart Levi och inte minst för hans kompetens
              i de här frågorna. Vi vill ha god kvalitet på den offentliga statistiken.
              Jag vill ändå understryka att det i grunden är SCB:s sak att pröva.
            </seg>
          </u>
          <u xml:id="i-516b5ccda7ac2d69-225" prev="i-516b5ccda7ac2d69-224" who="Q182050">
            <seg xml:id="i-X4xbLh7gtCsQ9QEjBcYt71">
              Om jag kommer till en läkare och upplever att jag är bekymrad
              över den behandling jag får går jag inte i första hand till Karolinska
              sjukhusets ledning och framför allt inte till Göran Hägglund som
              är socialminister, utan då går jag till en annan läkare. Sedan
              får de som är ansvariga för detta pröva detta på det sätt som
              ska ske.
            </seg>
          </u>
          <u xml:id="i-516b5ccda7ac2d69-226" prev="i-516b5ccda7ac2d69-224" who="Q182050">
            <seg xml:id="i-3bjZoUoKKtxWBtHQY1Vzqe">
              SCB är ansvarig för statistiken. Jag är ansvarig för att ge dem
              medel, sätta upp mål, ge en övergripande myndighetsstyrning och
              noggrant följa verksamheten.
            </seg>
          </u>
          <u xml:id="i-516b5ccda7ac2d69-227" prev="i-516b5ccda7ac2d69-224" who="Q182050">
            <seg xml:id="i-WcAHCCLubNP7dHWDn3Hm6v">
              Den oro som Lennart Levi och andra mycket kompetenta personer
              på detta område har gett uttryck för ger oss anledning att särskilt
              noga följa utvecklingen på det här området. Men den grundläggande
              hållningen från regeringens sida är att detta är Statistiska centralbyråns
              ansvar.
            </seg>
          </u>
          <note xml:id="i-HAQugoRXrFyqAxqxuGfKnd">
            Överläggningen var härmed avslutad.
          </note>
          <note xml:id="i-Q7SSFxK9rVBGvYHXEaESi5">
            7 § Svar på interpellation 2007/08:188 om åtgärder för att förhindra
            skattefusk och svartjobb
          </note>
          <note type="speaker" xml:id="i-54zdWMgAyFHzeWjzcVnu1Z">
            Anf. 37 Finansminister ANDERS BORG (m):
          </note>
          <u xml:id="i-516b5ccda7ac2d69-228" next="i-516b5ccda7ac2d69-231" who="Q182050">
            <seg xml:id="i-9Xs8wJTfjPMKFohn2nqedC">
              Fru talman! Marie Engström har frågat mig vilka åtgärder jag
              är beredd att vidta för att, i syfte att förhindra skattefusk
              och svartjobb, vidga kraven på att det ska finnas personalliggare
              och utöka möjligheterna för Skatteverket att göra oanmälda kontrollbesök.
            </seg>
          </u>
          <u xml:id="i-516b5ccda7ac2d69-229" prev="i-516b5ccda7ac2d69-228" who="Q182050">
            <seg xml:id="i-91xwFaHdQtMsZsTYFPr1CG">
              Systemet med personalliggare i restauranger och hos frisörer
              har varit i kraft i mindre än ett år. Skatteverket har i uppdrag
              att utvärdera systemet och redovisa resultatet i samband med årsredovisningen
              i februari 2008.
            </seg>
          </u>
          <u xml:id="i-516b5ccda7ac2d69-230" prev="i-516b5ccda7ac2d69-228" who="Q182050">
            <seg xml:id="i-AgMcznAc5EKtnUKbQPCgzn">
              Redan nu har jag fått indikationer på att systemet varit mycket
              framgångsrikt. Jag kan också nämna att företrädare för olika branscher
              har tagit kontakt med regeringen och anmält intresse av att få
              ingå i systemet.
            </seg>
          </u>
          <u xml:id="i-516b5ccda7ac2d69-231" prev="i-516b5ccda7ac2d69-228" who="Q182050">
            <seg xml:id="i-TKfe6pcgNyG2nSNvbGMFfX">
              Regeringen avser att i samband med utvärderingen ta ställning
              till om systemet behöver modifieras och om det finns skäl att
              utöka det till andra branscher.
            </seg>
          </u>
          <note type="speaker" xml:id="i-2ezECmaK9XiTAGnbttLAGj">
            Anf. 38 MARIE ENGSTRÖM (v):
          </note>
          <u xml:id="i-516b5ccda7ac2d69-232" next="i-516b5ccda7ac2d69-238" who="Q4946821">
            <seg xml:id="i-TwTJbG45ZWafQ5N72Q8gGp">
              Fru talman! Jag och Anders Borg har tidigare debatterat frågor
              om skattefusk. Jag vet inte vilken gång i ordningen det är vi
              står i talarstolarna.
            </seg>
          </u>
          <u xml:id="i-516b5ccda7ac2d69-233" prev="i-516b5ccda7ac2d69-232" who="Q4946821">
            <seg xml:id="i-QLNvsGd6KqbJNV5z9SHrDj">
              Jag har många gånger känt att jag har ställt frågan till Anders
              Borg om vilka åtgärder regeringen vill vidta för att förhindra
              svartjobb och fusk men att jag sällan fått ett konkret svar. Därför
              gjorde jag så den här gången att jag tog några väldigt konkreta
              förslag till åtgärder som finansministern faktiskt har möjlighet
              att svara ja eller nej på. Jag tänkte att det kanske skulle vara
              lite lättare. Det kanske skulle underlätta debatten lite grann.
              Den tenderar annars att sväva ut och handla om lite andra saker.
            </seg>
          </u>
          <u xml:id="i-516b5ccda7ac2d69-234" prev="i-516b5ccda7ac2d69-232" who="Q4946821">
            <seg xml:id="i-S61a7gwKtMUnmhaaAPsvJZ">
              Det jag har tagit upp gäller personalliggare, som vi redan har
              fattat beslut om ska finnas i restaurangbranschen och inom taxirörelsen.
              Den utvärdering som Skatteverket hittills har gjort visar också
              att man faktiskt har kunnat göra en lång rad svartjobb till vita
              genom detta. Man pratar om runt 4 000 jobb. Man visar också att
              underlaget för redovisning av arbetsgivaravgifter och skatter
              har ökat. Här har man nämnt ett ungefärligt belopp på 600 miljoner
              kronor.
            </seg>
          </u>
          <u xml:id="i-516b5ccda7ac2d69-235" prev="i-516b5ccda7ac2d69-232" who="Q4946821">
            <seg xml:id="i-6mFZx6tDhF34GNgqMNZk62">
              Det som kanske är unikt i det här sammanhanget är att man också
              har branscherna som omfattas med sig. Det är inte minst viktigt
              att ta fasta på. Samma sak gäller ju de oanmälda besök som Skatteverket
              numera får göra för att kontrollera att den här regeln efterlevs.
            </seg>
          </u>
          <u xml:id="i-516b5ccda7ac2d69-236" prev="i-516b5ccda7ac2d69-232" who="Q4946821">
            <seg xml:id="i-MHLpN7MBCHqCSxZx9j3mgQ">
              Sedan vill jag prata om det som jag tycker är ett ganska unikt
              läge, när olika branscher, till exempel Byggbranschen i samverkan,
              som de kallar sig, kommer med en lång rad förslag och vad jag
              förstår, också utifrån det svar jag har fått, uppvaktar regeringen
              och vill att regeringen ska vidga de här möjligheterna. Det är
              väl i någon mening unikt när ni får de här kraven utifrån, där
              man ibland snarare tycker att man omgärdas av för mycket regelsystem
              och så vidare. Varför inte ta chansen nu och visa på att ni i
              regeringen kan fatta beslut om de här frågorna? Varför måste ni
              invänta Skatteverkets årsredovisning som kommer i februari nästa
              år? Det är faktiskt viktigt att någonting görs väldigt snabbt.
            </seg>
          </u>
          <u xml:id="i-516b5ccda7ac2d69-237" prev="i-516b5ccda7ac2d69-232" who="Q4946821">
            <seg xml:id="i-98JE9bRfW1FmAkYq93GBnR">
              Jag ska ställa en fråga till. Kan det vara så att regeringen
              själv kan vara negativt inställd till de här åtgärderna? Allianspartierna
              var inte så positiva förra mandatperioden när vi genomförde reglerna
              om personalliggare. Kan det finnas någonting i botten här?
            </seg>
          </u>
          <u xml:id="i-516b5ccda7ac2d69-238" prev="i-516b5ccda7ac2d69-232" who="Q4946821">
            <seg xml:id="i-2bvZBYorAADbdGUkpBCMUY">
              Sedan skulle jag också vilja säga att regeringen brukar vara
              stolt över att ni genomför så väldigt många förslag. Varför ska
              ni vänta med just det här förslaget, som faktiskt har mycket stor
              acceptans hos dem som kommer att omfattas och även har stor betydelse
              för att komma åt skattefusk och svartjobb?
            </seg>
          </u>
          <note type="speaker" xml:id="i-3Crd7KCvDAH2v3jbbSCEjG">
            Anf. 39 FREDRIK OLOVSSON (s):
          </note>
          <u xml:id="i-516b5ccda7ac2d69-239" next="i-516b5ccda7ac2d69-246" who="Q3373667">
            <seg xml:id="i-Jvm4GT5M5r8hR2D7o7atoH">
              Fru talman! Jag vill rikta ett tack till Marie Engström som har
              skrivit ytterligare en mycket angelägen interpellation.
            </seg>
          </u>
          <u xml:id="i-516b5ccda7ac2d69-240" prev="i-516b5ccda7ac2d69-239" who="Q3373667">
            <seg xml:id="i-LtYgpm297BuiedrWwRHfvV">
              Vi har haft en ganska intensiv debatt om skattefusk på senare
              tid. Det har handlat om fusk både inom regeringen och i samhället
              runt omkring. Vi har fått en skattefelskarta av Skatteverket som
              visar att skattefusket rör sig om ungefär 130 miljarder kronor,
              pengar som alltså inte kommer in till vår gemensamma kassa och
              som inte kan användas till välfärd eller för den delen kanske
              skattesänkningar, som finansministern kan vara intresserad av.
            </seg>
          </u>
          <u xml:id="i-516b5ccda7ac2d69-241" prev="i-516b5ccda7ac2d69-239" who="Q3373667">
            <seg xml:id="i-MuGkwB8o72GZEWbyc61ye8">
              Vi har också fått lära oss när vi jämför skattefusket med bidragsfusket,
              alltså fusket i förmånssystemen, att skattefusket är ungefär fem
              sex gånger så stort. Därför är det förvånande att regeringen har
              så få åtgärder på just skatteområdet. Tvärtom tar man bort pengar
              från Skatteverket. Man sparar på den myndighet som har som sitt
              ansvar att se till att skattepengarna kommer in.
            </seg>
          </u>
          <u xml:id="i-516b5ccda7ac2d69-242" prev="i-516b5ccda7ac2d69-239" who="Q3373667">
            <seg xml:id="i-4SLXJUWHqKvkCk4SYz3xr7">
              Samtidigt får Försäkringskassan nya resurser för att jaga dem
              som finns i våra trygghetssystem. Förskollärare ska engageras
              för att rapportera frånvaro så att föräldrarna inte kan fuska
              med föräldraförsäkringen. I väntrummen på läkarmottagningarna
              ska man numera sitta för att få ett sjukintyg från första dagen.
            </seg>
          </u>
          <u xml:id="i-516b5ccda7ac2d69-243" prev="i-516b5ccda7ac2d69-239" who="Q3373667">
            <seg xml:id="i-9iSsWNTNckBocwt5qG1k91">
              Jag tycker att det är riktigt att vara hård när det gäller kontrollen
              av dem som använder sig av förmånssystemen. Men det gäller att
              vara lika hård när det handlar om skattefusk. Där blir det nu
              inga förslag från regeringen. I stället blir det nedskärningar
              på Skatteverket, och i finansplanen skrivs inte ett ord om skattefusk.
            </seg>
          </u>
          <u xml:id="i-516b5ccda7ac2d69-244" prev="i-516b5ccda7ac2d69-239" who="Q3373667">
            <seg xml:id="i-SVZ98ECsPfprUvhJpmgjns">
              Förra gången finansministern lade fram en finansplan dröjde det
              sig väl kvar några formuleringar från tidigare socialdemokratiska
              regeringar som skrivit om hur man skulle komma till rätta med
              skattefusk. Men när finansministern verkligen fick tid att skriva
              sin egen plan åkte alla formuleringar om skattefusk bort. Däremot
              står det förstås en hel del om förmånsfusket.
            </seg>
          </u>
          <u xml:id="i-516b5ccda7ac2d69-245" prev="i-516b5ccda7ac2d69-239" who="Q3373667">
            <seg xml:id="i-5UsVw3d2N9bdYzFjRvaidE">
              Man kan undra lite grann över balansen i regeringens politik
              på det här området när så stor energi läggs på och mer pengar
              används för att jaga dem som finns i trygghetssystemen än att
              se till att de som ska betala skatt betalar rätt skatt. Den här
              balansen skulle bli lite bättre om finansministern lyssnade både
              till oppositionen, till de förslag som Marie Engström har presenterat
              i sin interpellation, och till alla dem runt om i samhället som
              jobbar väldigt aktivt med de här frågorna. Flera av de så kallade
              kontantbranscherna det kan handla om bygg, hotell och restaurang,
              taxi och så vidare har väldigt många bra och konkreta förslag.
            </seg>
          </u>
          <u xml:id="i-516b5ccda7ac2d69-246" prev="i-516b5ccda7ac2d69-239" who="Q3373667">
            <seg xml:id="i-ShrKuWs5f4gmjyrBySDe7X">
              Jag tycker att det är hög tid att finansministern lyssnar på
              oss som är engagerade i de här frågorna och också kanske ser till
              att det blir Skatteverket som får lite mer pengar och inte bara
              Försäkringskassan. Då får vi en bättre balans i den här diskussionen,
              en balans som jag tror är väldigt viktig för att människor ska
              känna förtroende för att vi behandlar alla lika, oavsett om man
              sysslar med skattefusk eller finns i trygghetssystemen trots att
              man kanske inte alltid borde vara där.
            </seg>
          </u>
          <note type="speaker" xml:id="i-NyN8nRQFNMob3nHTyukNai">
            Anf. 40 JÖRGEN JOHANSSON (c):
          </note>
          <u xml:id="i-516b5ccda7ac2d69-247" next="i-516b5ccda7ac2d69-253" who="Q5886707">
            <seg xml:id="i-VNyhsEQCd2H3rD5g43Qq3M">
              Fru talman! Det som har skett på det här området är ju ingenting
              nytt. Myglet och fifflet har funnits i många år. Det som har tillåtits
              av tidigare regeringar är en form av värdeglidning som egentligen
              är den viktiga frågan att försöka ändra. Vi får försöka styra
              om så att människor bättre inser varför man ska betala skatt,
              vad man får för skatten och så vidare.
            </seg>
          </u>
          <u xml:id="i-516b5ccda7ac2d69-248" prev="i-516b5ccda7ac2d69-247" who="Q5886707">
            <seg xml:id="i-DMcCH7FSv9j8VK4q4HRG61">
              Vi kan konstatera att de åtgärdsprogram som tidigare regeringar
              har vidtagit mer har haft karaktären av att tillsätta skattepoliser
              för att jaga fusket än att egentligen angripa grundproblemet.
            </seg>
          </u>
          <u xml:id="i-516b5ccda7ac2d69-249" prev="i-516b5ccda7ac2d69-247" who="Q5886707">
            <seg xml:id="i-D9iw1RHHWncXorb6QEAUSY">
              Fredrik Olovsson tar upp att regeringen nu tar bort pengar från
              Skatteverket. Vad som egentligen sker är att det projekt som Socialdemokraterna
              tillsatte som var aviserat att upphöra i och med utgången av 2007
              nu också upphör. Så det är inget konstigt att de pengarna nu försvinner.
              Det är också intressant att notera att generaldirektören för Skatteverket
              uttrycker att man klarar 2008 med de resurser man har. Därför
              förvånar det mig lite grann att man framhåller att regeringen
              har tagit bort pengarna. Det är faktiskt behovet som ska styra
              tilldelningen av resurser.
            </seg>
          </u>
          <u xml:id="i-516b5ccda7ac2d69-250" prev="i-516b5ccda7ac2d69-247" who="Q5886707">
            <seg xml:id="i-64aNSZGuXb5c4j977XGDz4">
              Marie Engström tar i sin interpellation upp att de månatliga
              inbetalningarna av skatter och arbetsgivaravgifter tydligare ska
              kopplas till den individ som inbetalningen avser. Jag tycker att
              det är en intressant utveckling. Den frågan har vi drivit från
              alliansen under föregående period. Det vore kanske inte fel att
              redovisa på lönerapporter och så vidare vad man betalar in för
              att öka tydligheten, för att jag ska veta vad jag som anställd
              egentligen kostar. Samtidigt innebär det här i förlängningen att
              man också måste redovisa vad jag egentligen får för det jag betalar
              in.
            </seg>
          </u>
          <u xml:id="i-516b5ccda7ac2d69-251" prev="i-516b5ccda7ac2d69-247" who="Q5886707">
            <seg xml:id="i-4M4DTYvX7fC2tE4qY6928n">
              Jag brukar ta exemplet med matkassen, som en människa som har
              20 000 kronor i inkomst köper, som kostar 300 kronor. Egentligen
              betalar den människan 592 kronor för den matkassen. Då ställer
              sig givetvis envar frågan: Vad får jag för den merkostnaden?
            </seg>
          </u>
          <u xml:id="i-516b5ccda7ac2d69-252" prev="i-516b5ccda7ac2d69-247" who="Q5886707">
            <seg xml:id="i-7nckbhnnzDw8HrJMUEKyyi">
              Det här måste vi som politiker tydliggöra. Här måste samhället
              tydliggöra att det faktiskt är någonting jag betalar till. Om
              fler fifflar och inte betalar sin skatt och så vidare innebär
              det att den här merkostnaden ökar. Ju fler som betalar till samhället
              och ju mer vi minskar fifflet, desto mindre merkostnad är det.
              Då kan vi också sänka skatterna. Vi kan öka utrymmet för varje
              individ, så att de har mer pengar att röra sig med.
            </seg>
          </u>
          <u xml:id="i-516b5ccda7ac2d69-253" prev="i-516b5ccda7ac2d69-247" who="Q5886707">
            <seg xml:id="i-Pkh1BEhSqebLVQGKYKZ28P">
              Det är den formen av värdeförändring vi måste få in i tänkandet,
              kanske mer än att huvudsakligen diskutera hur många skattepoliser
              vi ska ha.
            </seg>
          </u>
          <note type="speaker" xml:id="i-HXPy62wSoH1UbDxe3MUcpR">
            Anf. 41 Finansminister ANDERS BORG (m):
          </note>
          <u xml:id="i-516b5ccda7ac2d69-254" next="i-516b5ccda7ac2d69-263" who="Q182050">
            <seg xml:id="i-5o18DcUJC8vWGn5TJPEgU1">
              Herr talman! Marie Engströms fråga rör det viktiga området om
              hur vi ska bekämpa skattefusk och skatteundandragande. Där har
              regeringen varit mycket offensiv. Vi har presenterat åtgärder
              som gör det enklare att göra rätt för sig. Det handlar om att
              införa hushållsavdrag och om en lång rad andra förslag när det
              gäller tjänster som hushållen ofta konsumerar och branscher där
              vi har haft en betydande svart sektor.
            </seg>
          </u>
          <u xml:id="i-516b5ccda7ac2d69-255" prev="i-516b5ccda7ac2d69-254" who="Q182050">
            <seg xml:id="i-TeT2CwPuZ6BGojouK2NS2g">
              Vi har gjort betydande specifika åtgärder som gäller byggmoms,
              kassakrav och för den delen personalliggare. Vi har arbetat vidare
              med förenklingar, inte minst med utgångspunkt från det viktiga
              arbete Skatteverket har presenterat.
            </seg>
          </u>
          <u xml:id="i-516b5ccda7ac2d69-256" prev="i-516b5ccda7ac2d69-254" who="Q182050">
            <seg xml:id="i-9VvUjYuDq3oJWesMtfC4xZ">
              När det gäller personalliggarna vill jag ändå påpeka att det
              förslag som den tidigare riksdagsmajoriteten tog fram väckte en
              mycket stark kritik från inte minst de berörda branscherna för
              att det skulle leda till alltför mycket byråkrati, alltför mycket
              krångel. Vi har försökt anpassa förslaget. Vi har även upplevt
              att Skatteverket har gjort betydande insatser när det gäller förenklingar.
              Då har vi hamnat i en situation som är mycket bra.
            </seg>
          </u>
          <u xml:id="i-516b5ccda7ac2d69-257" prev="i-516b5ccda7ac2d69-254" who="Q182050">
            <seg xml:id="i-6Lx5vyPGvzYidxwyYrbjHZ">
              Jag har egna erfarenheter från branschen som gör att jag med
              tydlighet kan säga att det här är ett system som även fungerar
              bra på mindre företag. Vi har från branschorganisationerna tydliga
              signaler om att det är ett system som man uppskattar och som har
              visat sig vara mindre krångligt än vad man hade räknat med.
            </seg>
          </u>
          <u xml:id="i-516b5ccda7ac2d69-258" prev="i-516b5ccda7ac2d69-254" who="Q182050">
            <seg xml:id="i-29ukY6v3B5wcYaLRbafguV">
              Nu måste vi ändå basera politiken på lite ordning och reda och
              på lite kontroller och lite formella utvärderingar, så att vi
              inte bara läser tidningen och sedan ändrar lite i sättet vi jobbar
              på.
            </seg>
          </u>
          <u xml:id="i-516b5ccda7ac2d69-259" prev="i-516b5ccda7ac2d69-254" who="Q182050">
            <seg xml:id="i-S5A2LutRE7W7SgeyD9crsA">
              Skatteverket ska göra en ordentlig utvärdering. Det påverkar
              naturligtvis inte tidsaspekten därför att ska förändringar träda
              i kraft i skattelagstiftningen på det här området gäller årsskiftena
              som norm. Men vi ska naturligtvis titta på Skatteverkets viktiga
              arbete på det här området och se vad som möjligtvis kan göras.
            </seg>
          </u>
          <u xml:id="i-516b5ccda7ac2d69-260" prev="i-516b5ccda7ac2d69-254" who="Q182050">
            <seg xml:id="i-EFazBddHswxFcZ21CL5hpN">
              När det gäller Fredrik Olovssons debattinlägg vill jag ändå påpeka
              att den förskjutning som har skett i synen på skattemoralen inte
              inleddes hösten 2006. Vi kan naturligtvis föra en noggrann och
              genomgående debatt om vad som har hänt under olika regeringsperioder
              och med olika statsråd och partisekreterare, och vad det nu rör
              sig om, som på olika sätt har hanterat offentliga medel och skatter
              och på vilket sätt det har bidragit till den allmänna skattedebatten.
              Men jag tror att vi ska föra den här debatten utifrån utgångspunkten
              att vi alla är för en god skattemoral och att enskilda människor
              inte är perfekta utan har fel och brister. De ska naturligtvis
              beklaga misstag och ställa till rätta. Men om man har utgångspunkten
              att det här är ett nytt fenomen tror jag att man gör debatten
              en otjänst.
            </seg>
          </u>
          <u xml:id="i-516b5ccda7ac2d69-261" prev="i-516b5ccda7ac2d69-254" who="Q182050">
            <seg xml:id="i-Gg3J3easzXCRU2P1egbRro">
              När det sedan gäller bidragsfusk kontra skattefusk är det naturligtvis
              lika viktigt och lika problematiskt att vidta åtgärder mot detta.
              När det gäller skatter och bidrag ska man dock komma ihåg att
              skatterna omfattar 1 500 miljarder, och de bidragssystem vi talar
              om omfattar avsevärt mindre belopp. De system som det framför
              allt handlar om, sjukförsäkring, tillfällig föräldrapenning och
              a-kassa, är system som inte tillnärmelsevis omfattar lika stora
              belopp som skattesystemet.
            </seg>
          </u>
          <u xml:id="i-516b5ccda7ac2d69-262" prev="i-516b5ccda7ac2d69-254" who="Q182050">
            <seg xml:id="i-A3E5ZDsQ2LGTBAy3VKaCge">
              Men det ligger någonting i det Fredrik Olovsson säger därför
              att det är också på det sättet vi arbetar. Det vi gör med bidragsbrottslagen
              är att vi tar vår utgångspunkt i den lagstiftning som gäller på
              skattesidan, och då är det viktigt att man har ett likartat regelverk.
            </seg>
          </u>
          <u xml:id="i-516b5ccda7ac2d69-263" prev="i-516b5ccda7ac2d69-254" who="Q182050">
            <seg xml:id="i-tZkz43S1bufvGmFYFYtg7">
              Sedan vill jag också påpeka att en grundläggande utgångspunkt
              i vår syn på skatter och moral kommer från det som Jörgen Johansson
              påpekar, nämligen sambandet mellan välfärd och skatter. Upplever
              människor att de berövas viktig samhällsservice och ändå får betala
              höga skatter faller legitimiteten för skattesystemet. Upplever
              människor att de får en god välfärd och en god service och att
              skatterna har ett stort värde för dem i termer av äldreomsorg
              och sjukvård av god kvalitet påverkar det skattemoralen. Här har
              vi ett gemensamt ansvar för att vårda vårt skattesystem, våra
              skattebaser men också våra välfärdssystem.
            </seg>
          </u>
          <note type="speaker" xml:id="i-B6PazvkvYWyzHSL2mb98zb">
            Anf. 42 MARIE ENGSTRÖM (v):
          </note>
          <u xml:id="i-516b5ccda7ac2d69-264" next="i-516b5ccda7ac2d69-272" who="Q4946821">
            <seg xml:id="i-TJtUzu4pyhRYzYPXdU4ruW">
              Herr talman! Jag tänkte faktiskt börja med det Anders Borg sade
              om kontroll, om ordning och reda och om att ha bra underlag innan
              man fattar beslut. Det tycker jag låter sympatiskt. Det är nog
              en väldigt bra inställning.
            </seg>
          </u>
          <u xml:id="i-516b5ccda7ac2d69-265" prev="i-516b5ccda7ac2d69-264" who="Q4946821">
            <seg xml:id="i-QSZe1LpTvaYpP9cXsMjZ67">
              Men jag noterar att det enda konkreta svar som jag egentligen
              fick var hänvisningen till införandet av hushållsavdrag. Där tycker
              jag att man kan prata om allt annat än kontroll och ordning och
              reda.
            </seg>
          </u>
          <u xml:id="i-516b5ccda7ac2d69-266" prev="i-516b5ccda7ac2d69-264" who="Q4946821">
            <seg xml:id="i-7TgihVW5dspbP8uBybwjLK">
              Jag vill då hänvisa till de avslöjanden som har gjorts. Vi kanske
              inte bara ska prata om vad som står i tidningen eller vad Ekot
              säger och gör. Men man har ändå ringt upp ett antal företag som
              befinner sig i städbranschen, och de har varit villiga att skriva
              någonting annat på fakturan för att ge köparen möjlighet att få
              skatteavdrag.
            </seg>
          </u>
          <u xml:id="i-516b5ccda7ac2d69-267" prev="i-516b5ccda7ac2d69-264" who="Q4946821">
            <seg xml:id="i-PHq3K5DEJLWJQifaU6GgJu">
              DN skrev också om några fakturor som Skatteverket nu har visat
              upp för att påvisa vilket fusk det här kan bidra till. På några
              fakturor stod det att en trädfällning kunde kosta 300 kronor och
              att klippning av en gräsmatta kunde kosta 8 000 kronor, allt i
              mening att undandra sig skatt.
            </seg>
          </u>
          <u xml:id="i-516b5ccda7ac2d69-268" prev="i-516b5ccda7ac2d69-264" who="Q4946821">
            <seg xml:id="i-KDz7eaKcgtbV8YyYnypZ9X">
              Ja, det är möjligt att branschen var kritisk till att börja med
              när vi införde det här. Jag vet att det också var flera ledamöter
              på den borgerliga sidan här i kammaren som var kritiska. Men för
              bara några veckor sedan arrangerade Skatteverket en seminariedag
              där förutom Skatteverket en lång rad företrädare för branscher
              som är intresserade av att jobba med de här frågorna nästan samfällt
              ställde sig bakom den här typen av förslag som jag har tagit upp
              i min interpellation.
            </seg>
          </u>
          <u xml:id="i-516b5ccda7ac2d69-269" prev="i-516b5ccda7ac2d69-264" who="Q4946821">
            <seg xml:id="i-JKoYB6pUqAZ3ugjgia7M5z">
              Jag tycker fortfarande att regeringen på något sätt missar chansen
              om man inte väldigt snart kommer till skott och inför de här reglerna.
            </seg>
          </u>
          <u xml:id="i-516b5ccda7ac2d69-270" prev="i-516b5ccda7ac2d69-264" who="Q4946821">
            <seg xml:id="i-SNH1m4ZCtLi2gpQqwJ9U3Y">
              Jag är väldigt förvånad över det resonemang som finansministern
              för. Nu ska det helt plötsligt finnas väldigt omfattande underlag
              för beslut. Det finns ju så många beslut som ni har hastat igenom
              i den här kammaren. I skatteutskottet har vi kanske någonstans
              mellan tio och femton debatter före jul för att kunna sjösätta
              allting som ni föreslår. Och jag tycker att jag har sett det ena
              tvivelaktiga underlaget efter det andra allteftersom debatterna
              går.
            </seg>
          </u>
          <u xml:id="i-516b5ccda7ac2d69-271" prev="i-516b5ccda7ac2d69-264" who="Q4946821">
            <seg xml:id="i-RWFbj8H9uKgPKQwGRbP4ir">
              Sedan skulle jag vilja kommentera Jörgen Johanssons inlägg, om
              jag har möjlighet till det. Apropå att jag tycker att man ska
              redovisa per person vid inbetalning av skatter och avgifter börjar
              Jörgen Johansson prata om lönerapporter. Det är väl något helt
              annat. Jag avser den månatliga inbetalning av skatter och avgifter
              som görs till Skatteverket. I dag betalas ofta en klumpsumma in
              där det inte går att utläsa vilka personer som avses. Jag tolkar
              att Jörgen Johansson pratar om den lönerapport som den anställde
              får en gång om året.
            </seg>
          </u>
          <u xml:id="i-516b5ccda7ac2d69-272" prev="i-516b5ccda7ac2d69-264" who="Q4946821">
            <seg xml:id="i-MefFh9Fj8pyCtkQck4EjE2">
              Jag tycker att Anders Borgs argumentation inte håller på något
              sätt.
            </seg>
          </u>
          <note type="speaker" xml:id="i-BnfXBMMEu5YPFdFTsDKBns">
            Anf. 43 FREDRIK OLOVSSON (s):
          </note>
          <u xml:id="i-516b5ccda7ac2d69-273" next="i-516b5ccda7ac2d69-275" who="Q3373667">
            <seg xml:id="i-4a41hAg85zXxmeeuF6YKPv">
              Herr talman! Jag ska också börja med att kommentera Jörgen Johansson.
              Jag blev lite förvånad när han sade att Skatteverket har gett
              uttryck för att man inte vill ha mer pengar. Det vill man visst,
              inte minst i den verksamhet som verkligen innehåller mycket skattefusk.
              Det är den internationella dimensionen där det finns olika upplägg
              och sätt att komma undan miljardbelopp. Där vill man verkligen
              ha mer resurser för att komma till rätta med detta, men man får
              inte det av regeringen.
            </seg>
          </u>
          <u xml:id="i-516b5ccda7ac2d69-274" prev="i-516b5ccda7ac2d69-273" who="Q3373667">
            <seg xml:id="i-5cNkCRaGKA2JpXFbAjTU86">
              Anders Borg återkommer till frågan om hushållsnära tjänster.
              Det verkar vara det stora numret för att komma till rätta med
              skattefusk. Där har Marie Engström tydligt visat att man öppnar
              för nya former av fusk med fakturor och annat. Ekots undersökning
              och de rapporter vi har fått från Skatteverket tyder på det. Det
              fuskas på ett nytt sätt. Dessutom har finansministern och regeringen
              sett till att man numera kan göra avdrag för hushållstjänster
              som man har köpt någon annanstans i Europa. Om man har ett grillparty
              i sommarhuset på franska Rivieran är det öppet att göra avdrag
              för det mot den svenska skatten. Det blir naturligtvis oerhört
              komplicerat för Skatteverket att kontrollera den typen av konsumtion
              som man sedan gör avdrag för i Sverige.
            </seg>
          </u>
          <u xml:id="i-516b5ccda7ac2d69-275" prev="i-516b5ccda7ac2d69-273" who="Q3373667">
            <seg xml:id="i-YB2DApM4xaqEjnr4UTxuNs">
              Det finns en hel del i övrigt att önska när det gäller de förslag
              som finansministern har lagt fram, till exempel om hushållsnära
              tjänster. Om finansministern hade gjort ett lite grundligare jobb
              med underlagen och tagit reda på fakta kanske vi hade sluppit
              den typen av nytt skattefusk som det här nya systemet ger upphov
              till.
            </seg>
          </u>
          <note type="speaker" xml:id="i-CwswiCUE4n88h2ad88vRWF">
            Anf. 44 JÖRGEN JOHANSSON (c):
          </note>
          <u xml:id="i-516b5ccda7ac2d69-276" next="i-516b5ccda7ac2d69-281" who="Q5886707">
            <seg xml:id="i-E2RPoGtAQniqkDpXMVMJa4">
              Herr talman! Återigen tar Fredrik Olovsson upp anslaget till
              Skatteverket. Jag noterar trots allt att de pengar som verket
              hade fått tilldelat gällde ett projekt. Projektet utgår i och
              med 2007 års utgång. I och med det har också förvaltningen varit
              medveten om att pengarna skulle försvinna.
            </seg>
          </u>
          <u xml:id="i-516b5ccda7ac2d69-277" prev="i-516b5ccda7ac2d69-276" who="Q5886707">
            <seg xml:id="i-17gGVebU1cH3FgmHXtq37d">
              Jag förmodar att Fredrik Olovsson har en viss kommunal erfarenhet.
              Var finns den förvaltning i detta land, inom kommuner och inom
              landsting eller var det vara månde, som inte vill ha mer pengar?
              De finns hela tiden. Det gäller att hitta den goda avvägningen
              så att man får bästa utfall. Behovet ska styra vad gäller tilldelningen.
            </seg>
          </u>
          <u xml:id="i-516b5ccda7ac2d69-278" prev="i-516b5ccda7ac2d69-276" who="Q5886707">
            <seg xml:id="i-PjQB4XQeyq43WGFaQGM5nR">
              Generaldirektören för Skatteverket har sagt att den anslagsnivå
              som verket har inför nästa år är nog. Verket klarar verksamheten.
              Däremot kan verket skönja problem inför 2009, men de får tas upp
              nästa år.
            </seg>
          </u>
          <u xml:id="i-516b5ccda7ac2d69-279" prev="i-516b5ccda7ac2d69-276" who="Q5886707">
            <seg xml:id="i-JJnkAFWEAeS6xFBNKHcLpu">
              Marie Engström säger att vi har hafsat igenom en massa propositioner
              i riksdagen. Jag delar inte den uppfattningen. Jag tycker att
              vi har haft seriösa debatter och inte på något sätt har hafsat
              igenom de frågeställningar som vi har haft uppe.
            </seg>
          </u>
          <u xml:id="i-516b5ccda7ac2d69-280" prev="i-516b5ccda7ac2d69-276" who="Q5886707">
            <seg xml:id="i-NzSmCBJr77kZ1b5WHUaC79">
              Varför jag lyfte fram diskussionen på individnivå, nämligen att
              i lönebeskeden göra en redovisning, är för att jag tror att det
              är på individnivå vi måste börja för att stävja skattefusket.
              Det är inte direkt på företagsnivå. Får vi alla individer att
              inse nyttan av att betala skatter får vi det också att fungera
              i hela kedjan. Individen är utgångsläget. Det är underifrånperspektivet
              även i det här sammanhanget.
            </seg>
          </u>
          <u xml:id="i-516b5ccda7ac2d69-281" prev="i-516b5ccda7ac2d69-276" who="Q5886707">
            <seg xml:id="i-Q6dtmYvE5WEc9HYYED8gfm">
              Alla goda insatser behövs. Majoritetens åsikter och oppositionens
              åsikter, näringslivet och facken alla ställer faktiskt upp i arbetet
              med att få bort svartjobben och höja legitimiteten för skattesystemet.
            </seg>
          </u>
          <note type="speaker" xml:id="i-6sV7tiMZ5PzNeB57Nk5aKr">
            Anf. 45 Finansminister ANDERS BORG (m):
          </note>
          <u xml:id="i-516b5ccda7ac2d69-282" next="i-516b5ccda7ac2d69-285" who="Q182050">
            <seg xml:id="i-M17jCfCxjAyikmspZrA3wh">
              Herr talman! Låt oss börja med att konstatera att den här regeringen
              har gjort mycket när det gäller att åtgärda skattefusk och skatteundvikande.
              Det gäller personalliggarna, den omvända momsföringen i byggbranschen,
              kassakraven och vårt omfattande arbete mot skattefusk inom EU.
              Det var några av de saker jag framhöll i mitt inlägg. Jag nämnde
              också naturligtvis hushållstjänster, men Fredrik Olovsson uppfattade
              det uppenbarligen som att då handlade hela inlägget om detta.
            </seg>
          </u>
          <u xml:id="i-516b5ccda7ac2d69-283" prev="i-516b5ccda7ac2d69-282" who="Q182050">
            <seg xml:id="i-HSinfV8tWsDbtj89pjdEBN">
              Låt mig få vara tydlig i frågan om personalliggarna. Det är det
              här som tyvärr är lite vänstersidans problem. När vi gör förändringar
              i fråga om personalliggarna lyssnar vi på branschen. Vi tar till
              oss SHR:s kritik. Vi har omfattande diskussioner med Skatteverket
              för att göra detta på ett bra och enkelt sätt som företagen uppskattar
              och kan hantera. Då försvann det starka och massiva motståndet
              när vänstermajoriteten ville genomföra ett liknande förslag. Det
              är så vi måste jobba. Vi ska gå fram med förändringar som minskar
              möjligheterna till skatteundandragande och skattefusk, men vi
              måste också se till att vi har ett regelverk och ett handhavande
              som våra företag kan hantera.
            </seg>
          </u>
          <u xml:id="i-516b5ccda7ac2d69-284" prev="i-516b5ccda7ac2d69-282" who="Q182050">
            <seg xml:id="i-DpkBNYY7vGASXtdGHM2S5K">
              Jag vill gärna understryka för Marie Engström att vi inte ska
              överdriva oenigheten i kammaren. Vi är överens om värdet av personalliggare.
              Jag antar att vi är överens om värdet av omvänd momsföring, om
              kassakrav och ett fortsatt arbete mot skattefusk på EU-nivå. Jag
              föreställer mig också att vi i stor utsträckning är överens om
              att förenkla regelverket i enlighet med vad Skatteverket har sagt
              när det gäller väntjänster. Vi är säkert också överens om att
              gå vidare med branschspecifik reglering för att undvika skatteundandraganden.
            </seg>
          </u>
          <u xml:id="i-516b5ccda7ac2d69-285" prev="i-516b5ccda7ac2d69-282" who="Q182050">
            <seg xml:id="i-KHXD56RvTwLKXUHgncRZem">
              Sedan var det frågan om Skatteverkets resurser. Vi måste ändå
              konstatera att det faktum att vi nu avskaffar Sveriges kanske
              mest komplicerade, krångliga och skatteplaneringsmotiverande skatt,
              nämligen förmögenhetsskatten, frigör resurser för Skatteverket.
              Skatteverket får, precis som för alla myndigheter de senaste 20
              åren, sitt anslag satt utifrån pris- och löneomräkningsnormer
              som inte har förändrats. Alla verk, myndigheter och departement
              i Sverige vill ha mer resurser för sin verksamhet. Det har jag
              stor respekt för. Det gäller Skatteverket, men det gäller också
              den minsta vårdcentralen och skolan i någon kommun. Vi kan inte
              hantera offentliga budgetar så att vi säger ja till alla önskemål
              som finns. Vi ska naturligtvis prioritera Skatteverkets verksamhet
              utifrån den gängse budgetprocess som kommer att ske i sedvanlig
              ordning till hösten.
            </seg>
          </u>
          <note type="speaker" xml:id="i-MkcMbmrk3FRtKyaVQGMHSv">
            Anf. 46 MARIE ENGSTRÖM (v):
          </note>
          <u xml:id="i-516b5ccda7ac2d69-286" next="i-516b5ccda7ac2d69-288" who="Q4946821">
            <seg xml:id="i-NAhnVzWoAMPkvzF991ExFo">
              Herr talman! Det skulle kanske vara lite mer klädsamt att inte
              använda så stora ord om regeringens åtgärder för att komma till
              rätta med skattefusk. Omvänd momsföring, starkare kassakrav och
              personalliggare var beslut som fattades under förra mandatperioden.
              Den omvända byggmomsen kunde inte sjösättas förrän EU-kommissionen
              hade gett klartecken till förslaget. Vi kan väl placera rätt sak
              vid rätt tillfälle.
            </seg>
          </u>
          <u xml:id="i-516b5ccda7ac2d69-287" prev="i-516b5ccda7ac2d69-286" who="Q4946821">
            <seg xml:id="i-XhQTGJ5cAqaMHm5CdTRWhR">
              Men detta är inte det viktigaste i den här interpellationsdebatten.
              Det viktigaste är att genomföra de konkreta förslag som jag skrev
              om i interpellationen. Jag inledde debatten med att berätta att
              jag skrev interpellationen därför att det är så lätt att vi hamnar
              i stora, svepande diskussioner om varför eller om vi satsar för
              mycket på det ena eller för lite på det andra. Nu vill jag med
              denna interpellation ha en konkret diskussion om de frågorna.
            </seg>
          </u>
          <u xml:id="i-516b5ccda7ac2d69-288" prev="i-516b5ccda7ac2d69-286" who="Q4946821">
            <seg xml:id="i-LBhyd2CzzRKc9tdMynw3TU">
              Jag har i och för sig redan fått svar av Anders Borg. Jag kan
              nästan bara beklaga att det inte finns en större ambition. Jag
              har full respekt för att man vill ha ett bra beslutsunderlag,
              men jag vidhåller ändå att man försitter en bra chans inte minst
              därför att man har en så stor acceptans hos alla dem som kommer
              att omfattas av de nya reglerna i branschen.
            </seg>
          </u>
          <note type="speaker" xml:id="i-65GeD89nZKVrgAidDmUUDf">
            Anf. 47 Finansminister ANDERS BORG (m):
          </note>
          <u xml:id="i-516b5ccda7ac2d69-289" next="i-516b5ccda7ac2d69-293" who="Q182050">
            <seg xml:id="i-5cdUP4YVLgHAEDiNFn7RFc">
              Herr talman! Riksdagens talarstolar står inte mer än 2 ½ meter
              från varandra. Ändå känns det som att vi inte riktigt når fram
              till varandra. Här är vi i huvudsak eniga om de åtgärder regeringen
              har genomfört, i flera fall med ett förarbete från den tidigare
              majoriteten. Vi är eniga om personalliggarnas effekter, och vi
              är eniga om värdet av att arbeta vidare med detta. Då är Marie
              Engströms slutsats att vi står långt från varandra.
            </seg>
          </u>
          <u xml:id="i-516b5ccda7ac2d69-290" prev="i-516b5ccda7ac2d69-289" who="Q182050">
            <seg xml:id="i-UnNvP7JjuUu7kuEQWo3zxd">
              Jag måste säga att jag inte riktigt kan se att det förhåller
              sig på det sättet, utan det finns en stark gemenskap i fråga om
              att vi ska underlätta Skatteverkets arbete med ett bra och enkelt
              regelverk och tydliga kontroller.
            </seg>
          </u>
          <u xml:id="i-516b5ccda7ac2d69-291" prev="i-516b5ccda7ac2d69-289" who="Q182050">
            <seg xml:id="i-yRYXmY9AogZ1YtGg9pM8K">
              När det gäller tidsaspekten kan jag inte heller underlåta att
              påpeka att om det finns så många fantastiska åtgärder, som Marie
              Engström nu ser att vi kan genomföra med en enorm hastighet, varför
              kunde inte allt detta genomföras under de åtta år vi hade vänstermajoritet?
            </seg>
          </u>
          <u xml:id="i-516b5ccda7ac2d69-292" prev="i-516b5ccda7ac2d69-289" who="Q182050">
            <seg xml:id="i-BwbSd1zMG9Mnjy8G763UTe">
              Omvänd momsföring, kassakrav och personalliggare är saker som
              har genomförts av en borgerlig regering under ett år, medan vi
              hade en vänsterregering under tolv år, med Vänsterpartiets medverkan
              i åtta år, som inte gjorde detta.
            </seg>
          </u>
          <u xml:id="i-516b5ccda7ac2d69-293" prev="i-516b5ccda7ac2d69-289" who="Q182050">
            <seg xml:id="i-Y76bejbLF2Rxtqi1FGfR6d">
              Om man ska mäta kraften i arbetet vi ska absolut inte ta till
              några överord vill jag påpeka att vi har gjort en del. Jag vill
              också framhålla för Marie Engström att det jag framhöll i mitt
              förra anförande är just detta att vi inte ska överdriva oenigheten
              när vi i praktiken är överens om inriktningen och målsättningarna.
            </seg>
          </u>
          <note xml:id="i-FNxBMX4YewqjQRXgvnKdor">
            Överläggningen var härmed avslutad.
          </note>
          <note xml:id="i-7UKgiTfPgJ71Cs2s2z6L3W">
            8 § Svar på interpellation 2007/08:175 om jämställdhet
          </note>
          <note type="speaker" xml:id="i-RdGV71bfXvCxVjJEgPYRYE">
            Anf. 48 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-294" next="i-516b5ccda7ac2d69-298" who="Q241851">
            <seg xml:id="i-URGM2GyqEAfKZgBveAtso1">
              Herr talman! Carina Adolfsson Elgestam har frågat mig vilka åtgärder
              jag avser att vidta för att ge män och kvinnor samma ekonomiska
              möjligheter och att kvinnor ska få samma möjligheter som män att
              arbeta heltid. Vidare vill Carina Adolfsson Elgestam veta vilka
              åtgärder jag avser att vidta för att fler män än i dag ska ta
              ut en större del av föräldraförsäkringen.
            </seg>
          </u>
          <u xml:id="i-516b5ccda7ac2d69-295" prev="i-516b5ccda7ac2d69-294" who="Q241851">
            <seg xml:id="i-JeESEXbWEvbRricNcyqp8f">
              Inledningsvis vill jag säga att jag delar Carina Adolfsson Elgestams
              uppfattning att det är viktigt att både kvinnor och män har samma
              ekonomiska möjligheter. Regeringens politik inriktas på att motverka
              system som konserverar fördelningen av makt och resurser ur ett
              könsperspektiv.
            </seg>
          </u>
          <u xml:id="i-516b5ccda7ac2d69-296" prev="i-516b5ccda7ac2d69-294" who="Q241851">
            <seg xml:id="i-UNBvf4dsPBoHtPe5ovim1A">
              Att kvinnor och män har samma möjligheter till betalt arbete
              är en grundläggande jämställdhetsfråga, och ett eget arbete utgör
              grunden för ekonomisk självständighet. Utgångspunkten för regeringens
              politik är, och har hela tiden varit, att stärka arbetslinjen.
              Fler människor både kvinnor och män måste komma in på arbetsmarknaden,
              och fler måste få möjlighet att arbeta heltid. De reformer som
              regeringen genomfört inom arbetsmarknadspolitiken leder till att
              både sänka trösklarna in på arbetsmarknaden och göra det mer lönsamt
              att gå från deltids- till heltidsarbete. Detta gäller särskilt
              kvinnor, som i större utsträckning än män är arbetslösa på deltid.
            </seg>
          </u>
          <u xml:id="i-516b5ccda7ac2d69-297" prev="i-516b5ccda7ac2d69-294" who="Q241851">
            <seg xml:id="i-58NpHX7AJ5aMgja91vb5B6">
              Den jämställdhetsbonus som kommer att införas nästa år syftar
              till att öka familjernas ekonomiska möjligheter att fördela föräldraledigheten
              mer jämlikt och förbättra förutsättningarna för jämställdhet både
              i familjelivet och i arbetslivet. Vidare innebär den sänkta skatten
              på hushållstjänster dels bättre förutsättningar för familjer att
              köpa tjänster som underlättar vardagen, dels bättre möjligheter
              för de kvinnor och män som vill öka sin arbetstid.
            </seg>
          </u>
          <u xml:id="i-516b5ccda7ac2d69-298" prev="i-516b5ccda7ac2d69-294" who="Q241851">
            <seg xml:id="i-9YwAmUNm4RqaLwiVrHwDMS">
              De reformer jag tagit upp här utgör exempel på hur regeringen
              stöder jämställdhet i både familjelivet och arbetslivet. I syfte
              att skapa förutsättningar för analys, uppföljning och samordning
              av insatser avser regeringen att under 2008 utarbeta en samlad
              strategi när det gäller jämställdhet på arbetsmarknaden och i
              näringslivet.
            </seg>
          </u>
          <note type="speaker" xml:id="i-D7aaGu5zWoBA2mTqFQKEQj">
            Anf. 49 CARINA ADOLFSSON ELGESTAM (s):
          </note>
          <u xml:id="i-516b5ccda7ac2d69-299" next="i-516b5ccda7ac2d69-306" who="Q3375840">
            <seg xml:id="i-tXipTBG5aVBZKihc8CLDP">
              Herr talman! Jag vill börja med att säga att det är bra att jämställdhetsministern
              delar åsikten att det är viktigt att män och kvinnor får samma
              rätt och möjlighet till ekonomiskt oberoende. Men hur man uppnår
              det verkar det som att vi har lite delade åsikter om. Det är därför
              jag har ställt de tre frågorna om att öka möjligheterna till ekonomiskt
              oberoende för kvinnor, rätten till heltid och hur vi kan få fler
              män att ta del av föräldraförsäkringen.
            </seg>
          </u>
          <u xml:id="i-516b5ccda7ac2d69-300" prev="i-516b5ccda7ac2d69-299" who="Q3375840">
            <seg xml:id="i-PAo8XbXVsNasw1Bp1u9vAL">
              Ministern säger i sitt svar att man arbetar för att stärka arbetslinjen,
              och då blir jag lite förvånad när regeringen föreslår att vi ska
              göra försämringar i deltidsersättningen utifrån det perspektivet
              att man tror att människor går och är deltidsarbetslösa därför
              att de vill, inte att det kan bero på att arbetsgivarna inte vill
              anställa på heltid. Det känns lite märkligt i kombination med
              arbetslinjen.
            </seg>
          </u>
          <u xml:id="i-516b5ccda7ac2d69-301" prev="i-516b5ccda7ac2d69-299" who="Q3375840">
            <seg xml:id="i-VuNnEJ48uL58UgogAzKxpP">
              I det här perspektivet är det mest kvinnor som blir drabbade.
              Det är mest kvinnor inom typiskt kvinnodominerade yrken som jobbar
              deltid i dag. På det sättet är det lite svårt att se hur fler
              kvinnor ska få möjlighet till heltid, för det är inte det som
              är lösningen.
            </seg>
          </u>
          <u xml:id="i-516b5ccda7ac2d69-302" prev="i-516b5ccda7ac2d69-299" who="Q3375840">
            <seg xml:id="i-MCMEKqN86ovcPTF8G5rpRq">
              Utifrån det perspektivet blir man ännu mer förvånad över att
              regeringen och jämställdhetsministern inte fortsatte och genomdrev
              förslaget med en lagstiftning om rätt till heltid. På det sättet
              hade kanske både arbetslinjen kunnat stärkas och fler kvinnor
              fått möjlighet att bli ekonomiskt oberoende.
            </seg>
          </u>
          <u xml:id="i-516b5ccda7ac2d69-303" prev="i-516b5ccda7ac2d69-299" who="Q3375840">
            <seg xml:id="i-4zj17BJCgASBAEAUdUmboL">
              Ministern säger också i sitt svar att jämställdhetsbonusen är
              ett steg för att nå ökad jämställdhet. Ja, jämställdhetsbonusen
              i sig kan nog vara ett steg på vägen, men i samma stund som man
              ska införa en jämställdhetsbonus inför man ett vårdnadsbidrag.
              Det är väl ett stort steg bakåt, till att fler kvinnor förmodligen
              inte kommer ut på arbetsmarknaden. Hur stärker det arbetslinjen
              och möjligheten för kvinnorna att komma ut på arbetsmarknaden?
              Det känns på något sätt som att det är ett steg bakåt till 50-talet.
            </seg>
          </u>
          <u xml:id="i-516b5ccda7ac2d69-304" prev="i-516b5ccda7ac2d69-299" who="Q3375840">
            <seg xml:id="i-X7bBFbWomJexU7d9UesKv4">
              Hushållsnära tjänster sägs vara ett sätt att utöka jämställdheten
              i samhället. Det tror jag inte ett dugg på. Möjligtvis är det
              ett redskap för de redan välbeställda familjerna eller för dem
              som har ledande positioner inom sitt arbete, såtillvida att man
              har en hög inkomst och arbetar många timmar i veckan. För dem
              finns möjligheten att köpa en tjänst, som innebär att någon kommer
              hem och städar så att man kommer hem till ett väldoftande hem
              på fredagskvällen. Det kan säkert vara bra.
            </seg>
          </u>
          <u xml:id="i-516b5ccda7ac2d69-305" prev="i-516b5ccda7ac2d69-299" who="Q3375840">
            <seg xml:id="i-5DJaKqTWmTKiULVtRFqeF4">
              Men den deltidsarbetande kvinnan som sitter i kassan på Konsum
              har inte den möjligheten. För henne väntar kanske en framtida
              arbetslöshet när möjligheten att deltidsstämpla inte längre finns.
              För henne ökar inte jämställdheten. För henne blir det ett sjumilakliv
              bakåt vad gäller jämställdheten och ett svek för jämställdheten
              i det perspektivet.
            </seg>
          </u>
          <u xml:id="i-516b5ccda7ac2d69-306" prev="i-516b5ccda7ac2d69-299" who="Q3375840">
            <seg xml:id="i-Dbbnq1V4Niin1ZAjR4Nsjg">
              Det skulle vara bra om jämställdhetsministern tog på sig genusglasögonen.
            </seg>
          </u>
          <note type="speaker" xml:id="i-QPfQWSf8NZj8fDPykXvchq">
            Anf. 50 CARINA HÄGG (s):
          </note>
          <u xml:id="i-516b5ccda7ac2d69-307" next="i-516b5ccda7ac2d69-316" who="Q3374704">
            <seg xml:id="i-CXHYcKaUxwmHUoTLgpNhdZ">
              Herr talman! Jag är väldigt glad att min kollega har tagit initiativ
              till den här interpellationsdebatten. Jag välkomnar att vi får
              ha den här diskussionen med jämställdhetsminister Nyamko Sabuni
              i dag.
            </seg>
          </u>
          <u xml:id="i-516b5ccda7ac2d69-308" prev="i-516b5ccda7ac2d69-307" who="Q3374704">
            <seg xml:id="i-CbAHqNGDQzRm4YFyhuzC4v">
              Det finns väldigt många frågor som vi har att fundera över, och
              det är positivt att veta att vi ska få se en strategi nästa år.
              Därför är det desto viktigare att man får möjlighet att här vara
              med och diskutera den strategin. Jag hoppas att Nyamko Sabuni
              också vill bjuda in till ett brett samråd och en bred diskussion
              inför det att man från regeringens sida kommer att slå fast de
              politiska ståndpunkterna kring strategin och presentera den inför
              riksdagen.
            </seg>
          </u>
          <u xml:id="i-516b5ccda7ac2d69-309" prev="i-516b5ccda7ac2d69-307" who="Q3374704">
            <seg xml:id="i-U9KAhQoaG5faTtXnAZoSnX">
              Jag har också funderat på det här med vårdnadsbidraget. Det är
              en fråga som framför allt kvinnor ställs inför framöver: Ska man
              tacka ja till vårdnadsbidraget? Kommer man då att få ännu svårare
              att ta sig in på arbetsmarknaden? Vi vet att det är få män som
              gör samma överväganden.
            </seg>
          </u>
          <u xml:id="i-516b5ccda7ac2d69-310" prev="i-516b5ccda7ac2d69-307" who="Q3374704">
            <seg xml:id="i-6Fc33LBUaPsUE3TURTTKSy">
              När vi tittar på kontantstøtten som infördes i Norge vet vi i
              dag vad vi inte riktigt visste då, nämligen hur splittrad den
              regeringen var i den frågan. Men nu står Norge i begrepp att avveckla
              det omoderna vårdnadsbidraget, och det sker med stöd av norska
              Senterpartiet. Bakgrunden är att en ny majoritet i Stortinget
              har reagerat mot de negativa effekter som man hela tiden har pekat
              på, även vi här i Sverige, och som har varit kända.
            </seg>
          </u>
          <u xml:id="i-516b5ccda7ac2d69-311" prev="i-516b5ccda7ac2d69-307" who="Q3374704">
            <seg xml:id="i-3oYX1etmtgF3DCRDT7hfaY">
              I stället för satsningar på förskolan gick pengarna till att
              hålla norska kvinnor kvar utanför arbetsmarknaden med det här
              hemmafrubidraget. Av kontantstøtten har hittills 96 procent använts
              av kvinnor och endast 4 procent av män. Jag vet inte om regeringen
              i Sverige har någon uppfattning om vi kommer att få se annorlunda
              siffror här, men ingenting hittills tyder på att vi skulle se
              ett mer jämställt uttag av hemmafrubidraget.
            </seg>
          </u>
          <u xml:id="i-516b5ccda7ac2d69-312" prev="i-516b5ccda7ac2d69-307" who="Q3374704">
            <seg xml:id="i-SfvSwG9oBb89u43NvyuVU1">
              Inte minst kvinnor med en annan etnisk bakgrund, som redan innan
              kontantstøtten infördes hade svårare att få jobb, kom inte med
              denna politik in på arbetsmarknaden, utan de kom allt längre bort
              från arbetsmarknaden.
            </seg>
          </u>
          <u xml:id="i-516b5ccda7ac2d69-313" prev="i-516b5ccda7ac2d69-307" who="Q3374704">
            <seg xml:id="i-FvpAFvdEXUTJqNVPp9rtq4">
              Barn i dessa familjer lär sig inte språket i det land där de
              befinner sig förrän de börjar skolan. Hur påverkar det deras studieresultat?
              Hur påverkar det arbetet för att bryta segregationen, motverka
              arrangerade äktenskap och motverka hedersbegrepp när man hålls
              kvar i en språkgrupp och har svårare att ta sig in i det samhälle
              där man lever?
            </seg>
          </u>
          <u xml:id="i-516b5ccda7ac2d69-314" prev="i-516b5ccda7ac2d69-307" who="Q3374704">
            <seg xml:id="i-5qQ3VgxsCcyi86k4iaqB1k">
              Samtidigt som vi har tillgång till all denna kunskap fortsätter
              den svenska regeringen att bråka om hur man ska genomföra vårdnadsbidraget.
              Lär av Norge och stoppa tillbaka förslaget i historieboken, där
              det hör hemma!
            </seg>
          </u>
          <u xml:id="i-516b5ccda7ac2d69-315" prev="i-516b5ccda7ac2d69-307" who="Q3374704">
            <seg xml:id="i-4P3gKZdL1fRjoJUBmZq5Hd">
              Jag vill föra in en problematik till. Kvinnor blir ju äldre.
              Bland äldre kvinnor finns de som har de allra lägsta pensionerna.
              De hade inte under sin tid som mammor möjlighet att jobba heltid.
              Det fanns ingen utbyggd barnomsorg eller kanske ingen barnomsorg
              alls. Man var kanske hänvisad till att jobba deltid när barnen
              var i skolan för att det inte fanns något fritids. Detta gjorde
              att man i dag får en dålig pension. Vi måste i dag fundera över
              detta så att vi inte bygger in samma moment, så att inte en kommande
              generation äldre kvinnor får dålig pension för att de inte hade
              möjlighet att ta sig in på arbetsmarknaden eller inte kände att
              de kunde göra ett sådant val. Vi ska inte verka för att vi också
              i morgon ska få en grupp kvinnliga fattigpensionärer. Jag vill
              gärna veta hur jämställdhetsministern har tänkt bryta denna utveckling
              och på vilket sätt hemmafrubidraget ska ses i det sammanhanget.
            </seg>
          </u>
          <u xml:id="i-516b5ccda7ac2d69-316" prev="i-516b5ccda7ac2d69-307" who="Q3374704">
            <seg xml:id="i-Q4ACpXSokgraQDxKMxKuDw">
              En annan ingång i diskussionen gäller handeln. Bland de handelsanställda
              är 11 000 deltidsarbetslösa. Hur ska dessa 11 000 kunna bryta
              sin deltidsarbetslöshet och få ett heltidsarbete? Är lösningen
              att man ska jobba deltid hos flera arbetsgivare samtidigt? Vi
              ser ju en sådan utveckling. Samtidigt vet vi att många arbetsgivare
              inte accepterar att man har mer än en arbetsgivare inom samma
              kompetensområde.
            </seg>
          </u>
          <note type="speaker" xml:id="i-77CA4k1JLMXzzPYPH5hd6q">
            Anf. 51 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-317" next="i-516b5ccda7ac2d69-324" who="Q241851">
            <seg xml:id="i-C9pkBLQW7RTkymBv7MNUn">
              Herr talman! Det blir alltid konstigt när man med socialdemokrater
              eller vänsterpartister diskuterar den ekonomiska självständigheten
              som grunden för jämställdhet. När vi pratar om egen inkomst, alltså
              egen lön, blandar de alltid ihop det med ersättningar och bidrag.
              Det är väl ingen som uppnår jämställdhet genom flera bidrag! Vi
              uppnår jämställdhet genom fler jobb, som ger kvinnor och män möjlighet
              att arbeta, och genom att man gör det lönsamt att arbeta och sänker
              trösklarna in till arbetsmarknaden. Det är där vi sätter in resurser,
              för vi menar att kvinnor behöver komma in på arbetsmarknaden i
              lika stor utsträckning som män.
            </seg>
          </u>
          <u xml:id="i-516b5ccda7ac2d69-318" prev="i-516b5ccda7ac2d69-317" who="Q241851">
            <seg xml:id="i-6YyDgWNT6tzRNZxqhJ8LpY">
              Nej, Carina Adolfsson Elgestam, det är inte så att kvinnor inte
              vill jobba heltid. Jag tror att det finns många kvinnor som vill
              jobba heltid. Men jag tror också att dessa kvinnor har stoppats
              från att jobba heltid därför att arbetsgivaren har vetat att det
              har funnits en annan inkomstkälla, det vill säga staten, som har
              gått in och fyllt ut den tid som kvinnan själv inte kan jobba
              in. Jag tror också att det finns kvinnor som har frågat sig varför
              de ska jobba heltid när de kan få extraersättning från staten.
              Det har inte lönat sig att gå upp i arbetstid.
            </seg>
          </u>
          <u xml:id="i-516b5ccda7ac2d69-319" prev="i-516b5ccda7ac2d69-317" who="Q241851">
            <seg xml:id="i-BJ4U61gVK6KEU1w9aEku7H">
              Med de åtgärder som vi har infört jobbavdraget är det faktiskt
              lönsamt att gå upp i arbetstid för den som vill det. Det är därför
              vi har infört detta. Vi inför begränsning för stämplandet eftersom
              vi menar att det är viktigt att kvinnor, precis som män, kan arbeta
              heltid.
            </seg>
          </u>
          <u xml:id="i-516b5ccda7ac2d69-320" prev="i-516b5ccda7ac2d69-317" who="Q241851">
            <seg xml:id="i-L7gtVGfkVYwFnGWo2Ry4fh">
              När det gäller vårdnadsbidraget tycker jag att det är jätteviktigt
              att det finns en valfrihet. Jag tror inte att 3 000 kronor är
              det som gör att en kvinna slutar jobba för att vara hemma. Men
              redan i dag kan vi konstatera att det finns kvinnor som väljer
              att vara hemma. Man kan tycka att de gör fel val, men jag tycker
              inte att det åligger mig som politiker att identifiera vad som
              är rätt för varje kvinna.
            </seg>
          </u>
          <u xml:id="i-516b5ccda7ac2d69-321" prev="i-516b5ccda7ac2d69-317" who="Q241851">
            <seg xml:id="i-WBUECMYeewnrNnRyfQRHta">
              När man väl vet vilka konsekvenser ens val får det vill säga
              sämre möjligheter att utvecklas på arbetsplatsen, kanske sämre
              möjligheter att göra karriär, sämre löneutveckling och sämre pension
              så småningom och ändå väljer att som kvinna eller man vara hemma
              med sina barn tycker jag att det är ett val man ska ha frihet
              att göra. De 3 000 kronorna sänder väl signalen att det är upp
              till individen att göra det fria valet. Politiker ska se till
              att det finns förutsättningar och en mångfald av valmöjligheter.
            </seg>
          </u>
          <u xml:id="i-516b5ccda7ac2d69-322" prev="i-516b5ccda7ac2d69-317" who="Q241851">
            <seg xml:id="i-TGB1G2h3N8Sk8AqHs2ZHwZ">
              Vårdnadsbidraget kan faktiskt också användas klokt och förnuftigt,
              det vill säga på ett sådant sätt att det ger båda föräldrarna
              möjlighet att till exempel gå ned i arbetstid under de tre första
              åren och på det sättet mäkta med att kombinera yrkesliv och familjeliv.
            </seg>
          </u>
          <u xml:id="i-516b5ccda7ac2d69-323" prev="i-516b5ccda7ac2d69-317" who="Q241851">
            <seg xml:id="i-7ruSgw3GZL1pYoEvu7yzBo">
              Det norska exemplet har nämnts. Som vanligt får man höra en massa
              historier om vad som pågår i Norge. Det som hände med vårdnadsbidraget
              i Norge hade att göra med att Norge inte hade utbyggd barnomsorg.
              Man hade inte förskolor, och därför fick kvinnorna ersättning
              för att vara hemma och ta hand om sina barn. Om den ersättningen
              ska jämföras med vad en barnomsorgsplats kostar blir det ganska
              mycket pengar för den enskilda familjen och den enskilda kvinnan.
              Det är klart att det håller kvinnorna hemma.
            </seg>
          </u>
          <u xml:id="i-516b5ccda7ac2d69-324" prev="i-516b5ccda7ac2d69-317" who="Q241851">
            <seg xml:id="i-BtHWt4B9Dbdhjih2w3iNFN">
              Vårt vårdnadsbidrag handlar om 3 000 kronor. Det kan inte kombineras
              med andra ersättningar eller annan inkomst. Därmed är det inga
              pengar som gör att den kvinna som vill och kan jobba skulle stanna
              hemma. Nu, när man i Norge har byggt upp sin barnomsorg, ska man
              utvärdera vad vårdnadsbidraget har haft för effekter och se om
              man kan fortsätta eller inte. Det beslutet är inte fattat. Det
              återstår att se vad man i Norge beslutar. Men det finns en väsentlig
              skillnad mellan det norska vårdnadsbidraget och det svenska vårdnadsbidraget.
            </seg>
          </u>
          <note type="speaker" xml:id="i-Sf4TfRY4XeBYtWhrfEMLAB">
            Anf. 52 CARINA ADOLFSSON ELGESTAM (s):
          </note>
          <u xml:id="i-516b5ccda7ac2d69-325" next="i-516b5ccda7ac2d69-330" who="Q3375840">
            <seg xml:id="i-1JJpERuQuLkTr6AfJVcvP">
              Herr talman! Det blir inte enkelt att på fyra minuter diskutera
              alla dessa olika argument.
            </seg>
          </u>
          <u xml:id="i-516b5ccda7ac2d69-326" prev="i-516b5ccda7ac2d69-325" who="Q3375840">
            <seg xml:id="i-DDftrHEQVaWgqxwnXyHyha">
              Vi börjar med vårdnadsbidraget. Jämställdhetsministern säger
              att det handlar om valfrihet. Jag ska slå hål på en myt: Vi socialdemokrater
              har ingenting emot att familjer väljer att den ena föräldern är
              hemma med barnen under småbarnsåren. Tvärtom är det upp till familjen
              eller den ensamstående mamman att välja det om förutsättningarna
              finns. Det vi är emot är att andra ska vara med och finansiera
              detta. Vi är emot att den ensamstående mamman ska vara med och
              skattefinansiera att några andra med bättre inkomster kan välja
              att vara hemma. Det är skillnaden. Valfriheten gäller ju inte
              den ensamstående föräldern, som aldrig kan ta detta alternativ.
              Det är ingen valfrihet i det perspektivet. Detta tycker jag är
              en fråga som en jämställdhetsminister med genusglasögon ska ha
              med sig när man diskuterar framtidens jämställdhet.
            </seg>
          </u>
          <u xml:id="i-516b5ccda7ac2d69-327" prev="i-516b5ccda7ac2d69-325" who="Q3375840">
            <seg xml:id="i-X6vv2mFe3XVqoVUn5meXHJ">
              När vi talar om de ekonomiska förutsättningarna och möjligheten
              till ekonomisk självständighet säger ministern att det handlar
              om rätten till arbete, och vi delar den uppfattningen. Men hon
              säger också att man inte ska leva på bidrag och att det är det
              vi pratar om. Det gör vi inte alls.
            </seg>
          </u>
          <u xml:id="i-516b5ccda7ac2d69-328" prev="i-516b5ccda7ac2d69-325" who="Q3375840">
            <seg xml:id="i-JeDQF3i6EFbmor2rgXnsPB">
              Låt mig börja med a-kassan. Det är viktigt att vi tydliggör att
              a-kassan inte är något bidrag. A-kassan är en försäkring där arbetstagare
              har avstått löneutrymme för att ha en trygghet om det händer någonting
              i livet, exempelvis att man blir arbetslös. Man ska stå till arbetsmarknadens
              förfogande. Det är det som gäller. Det handlar inte om bidrag.
              Detta måste jämställdhetsministern börja med att lära sig. Utifrån
              detta blir det kanske enklare att ta på sig genusglasögonen.
            </seg>
          </u>
          <u xml:id="i-516b5ccda7ac2d69-329" prev="i-516b5ccda7ac2d69-325" who="Q3375840">
            <seg xml:id="i-A4KyB8GuEVUZ7K67NQPqWK">
              Jag vill också ta upp det som handlar om att förutsättningarna
              för kvinnor har minskat i den ekonomiska politiken. I de förslag
              som regeringen har genomdrivit och lagt fram under det sista året
              har 66 procent gått till männen medan 34 procent har gått till
              kvinnorna. Det tycker jag ger en ganska tydlig bild av hur den
              nuvarande regeringen använder den ekonomiska politiken. Man blir
              lite fundersam när det gäller vilken roll jämställdhetsministern
              egentligen har i regeringen. Är det inte att titta i ett genusperspektiv
              och med samtliga ministrar diskutera hur de kan ha genusglasögonen
              på sig i sin politik?
            </seg>
          </u>
          <u xml:id="i-516b5ccda7ac2d69-330" prev="i-516b5ccda7ac2d69-325" who="Q3375840">
            <seg xml:id="i-5DoGHSV7DBJvHWD7V1UwZY">
              Med tanke på att LO i veckan lämnade en rapport om att utlandsfödda
              kvinnor förlorar på regeringens arbetsmarknadspolitik kan jag
              inte låta bli att fråga jämställdhetsministern: Har ministern
              tagit del av LO:s rapport om hur främst kvinnor som är utlandsfödda
              drabbas, och har hon samtalat med arbetsmarknadsministern och
              finansministern om hur man kan öka förutsättningarna för kvinnor
              att komma ut på arbetsmarknaden?
            </seg>
          </u>
          <note type="speaker" xml:id="i-KeDmcbJgEz6HY7MRLKwrvx">
            Anf. 53 CARINA HÄGG (s):
          </note>
          <u xml:id="i-516b5ccda7ac2d69-331" next="i-516b5ccda7ac2d69-336" who="Q3374704">
            <seg xml:id="i-FFRpw8X2QAea857mqNFoXs">
              Herr talman! Jämställdhetsministern svarar inte på i stort sett
              någon av de frågor som jag ställde och de perspektiv som jag försökte
              lyfta in. Jag vill peka på något av det återigen. Det handlar
              om strategin som kommer nästa år. Hur kommer man att jobba? Vad
              kommer man att prioritera? På vilket sätt kommer man att involvera
              riksdagen i det arbetet? Eller är det något som ska skötas av
              några politiska tjänstemän på departementet lite isolerat? Då
              tror jag inte att det blir lika bra.
            </seg>
          </u>
          <u xml:id="i-516b5ccda7ac2d69-332" prev="i-516b5ccda7ac2d69-331" who="Q3374704">
            <seg xml:id="i-YDSgZFQupAJMLZUxpf6uzY">
              Jag ställde frågan hur man från regeringens sida avser att förebygga
              att vi ska få en ny grupp fattigpensionärer i framtiden. Arbetsmarknadens
              villkor hänger ju ihop med hur pensionen ser ut. Vi vet att alla
              kvinnor inte har möjligheten att göra de självständiga valen.
            </seg>
          </u>
          <u xml:id="i-516b5ccda7ac2d69-333" prev="i-516b5ccda7ac2d69-331" who="Q3374704">
            <seg xml:id="i-QMCe5erLKbtCea8dk3gCdR">
              Om man står långt från arbetsmarknaden spelar regeringens politik
              roll. Det handlar om att hjälpa till att lyfta människor in på
              arbetsmarknaden eller att fatta beslut om vårdnadsbidraget som
              kommer att hålla kvinnor utanför arbetsmarknaden. Detta hänger
              samman med integrationspolitiken. Jag tror att det är ganska farligt
              i längden att genom familjepolitiken ställa en grupp utanför,
              inte minst om det handlar om en grupp som har en etnisk bakgrund,
              som inte har samma tillgång till språket och inte samma kunskap
              om det svenska samhället. Det är klart att det kommer att leda
              till problem på många olika områden.
            </seg>
          </u>
          <u xml:id="i-516b5ccda7ac2d69-334" prev="i-516b5ccda7ac2d69-331" who="Q3374704">
            <seg xml:id="i-BZnuScPAMnPZyGPZsdynfv">
              Jag blir riktigt upprörd över beskrivningen av situationen för
              deltidsarbetslösa. Jag har själv jobbat deltid. Jag jobbade deltid,
              men jag stämplade inte för den övriga tiden. Det fanns i mitt
              dåvarande yrke inga heltider att få, vilket gör att man får en
              ganska svår ekonomisk situation. Man har minskade möjligheter.
              Det är också svårare att göra nya val när man sitter fast i en
              deltid fast man tycker väldligt mycket om sina arbetsuppgifter
              och gärna vill fortsätta att arbeta med dem. Man tvingas kanske
              till slut att göra något annat.
            </seg>
          </u>
          <u xml:id="i-516b5ccda7ac2d69-335" prev="i-516b5ccda7ac2d69-331" who="Q3374704">
            <seg xml:id="i-LxDXHZWsA3PwDHhnPe2u8a">
              Jag vet väldigt påtagligt av egen erfarenhet hur det är att vara
              deltidsarbetslös och finnas i branscher där det inte finns mycket
              heltid att välja. Jämställdhetsministern säger att Handels 11
              000 deltidsarbetslösa på något sätt har fuskat. Om man misstänker
              att människor har fyllnadsstämplat felaktigt så har det inom dåvarande
              regelsystem och nuvarande regelsystem funnits fulla möjligheter
              att hantera den situationen, om det har funnits enstaka individer
              som har haft den situationen.
            </seg>
          </u>
          <u xml:id="i-516b5ccda7ac2d69-336" prev="i-516b5ccda7ac2d69-331" who="Q3374704">
            <seg xml:id="i-99nHHegr1yQ5whrL3kngP2">
              Men att peka ut en stor grupp deltidsarbetslösa som fuskare!
              Menar verkligen jämställdhetsministern det som hon sade? Det är
              väldigt oroväckande.
            </seg>
          </u>
          <note type="speaker" xml:id="i-ScU82VaMR1SwvfNHXKZzSX">
            Anf. 54 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-337" next="i-516b5ccda7ac2d69-346" who="Q241851">
            <seg xml:id="i-JjXJFPKBPbaU34mnaBZGKU">
              Herr talman! Jag skulle önska att vi kunde hålla något slags
              anständighet i denna debatt. Har du hört mig säga ordet fuska,
              Carina? Det har jag faktiskt inte sagt. Men jag tror att Handels
              till exempel har utnyttjat det faktum att staten kan betala för
              den tid som kvinnorna inte har kunnat få för att arbeta heltid.
            </seg>
          </u>
          <u xml:id="i-516b5ccda7ac2d69-338" prev="i-516b5ccda7ac2d69-337" who="Q241851">
            <seg xml:id="i-TSkCiodtZjwNJDP4aECK2U">
              Ja, jag tror att det finns heltidsarbete, både inom kommunala
              verksamheter som inom Handels. Det handlar bara om att organisera
              sin arbetsplats på ett sätt så att också kvinnor kan få anständiga
              anställningsvillkor. Det pågår nu. Om man ska konkurrera om arbetskraft
              i framtiden, den närmaste tiden och redan nu måste man se till
              att erbjuda också kvinnor de anständiga villkoren.
            </seg>
          </u>
          <u xml:id="i-516b5ccda7ac2d69-339" prev="i-516b5ccda7ac2d69-337" who="Q241851">
            <seg xml:id="i-Co2Tz1xawGP2PQcGZcB2Dq">
              Det gör kommunerna redan. Det går jättefort helt plötsligt att
              se till att kvinnor kan få jobba heltid. Det finns kommuner som
              har gjort det så bra så att de inser att det inte kostar något
              extra. Det kommer Handels också att göra. Det har redan varit
              reportage på tv där de säger att de behöver göra det här, för
              de behöver rekrytera personer.
            </seg>
          </u>
          <u xml:id="i-516b5ccda7ac2d69-340" prev="i-516b5ccda7ac2d69-337" who="Q241851">
            <seg xml:id="i-8sV2e1orbYSukQLia55MpU">
              Jag är inte alls orolig för det, Carina. Jag menar att reglerna
              har sett till att arbetsgivare har kunnat utnyttja möjligheterna.
              Det är inget fusk. Staten har sett till att möjligheterna att
              utnyttja den extra ersättningen finns. Därför har arbetsgivare
              utnyttjat det också. Konstigare än så är det inte.
            </seg>
          </u>
          <u xml:id="i-516b5ccda7ac2d69-341" prev="i-516b5ccda7ac2d69-337" who="Q241851">
            <seg xml:id="i-JUt3WSpFKVeKEZDe1WTimr">
              Jag vill säga till Elgestam att även om man är ensamstående så
              har de flesta barn två föräldrar. Visst kan det finnas föräldrar
              som har problem och där den ena inte kan få möjlighet till vårdnad
              av sitt barn. Men även om man har enskilda hushåll finns det oftast
              två föräldrar. Då är det möjligt att dela på föräldraförsäkringen.
            </seg>
          </u>
          <u xml:id="i-516b5ccda7ac2d69-342" prev="i-516b5ccda7ac2d69-337" who="Q241851">
            <seg xml:id="i-SN2joGqXaoNe9HrYrm5pxq">
              Jag har också hela tiden sagt att när vi pratar om ekonomisk
              självständighet kan vi inte prata om vare sig bidrag eller ersättningar.
              Ja, a-kassa är en ersättning. Det är en försäkring. Det är inget
              bidrag. Det har jag inte heller påstått. Men försäkringsersättningar
              är också omställningspengar. Det kan man inte ha hur länge som
              helst.
            </seg>
          </u>
          <u xml:id="i-516b5ccda7ac2d69-343" prev="i-516b5ccda7ac2d69-337" who="Q241851">
            <seg xml:id="i-ShzSRB8sQCJ1vCvYLfFeXc">
              Vi ser nu till att sänka trösklarna in till arbetsmarknaden för
              att människor inte ska behöva gå arbetslösa så länge. I stället
              för att använda resurser och betala månad in och månad ut använder
              vi resurser för att sänka trösklarna in till arbetsmarknaden.
              Vi använder resurser till att se till att det blir lönsammare
              att arbeta. Det är det vi gör.
            </seg>
          </u>
          <u xml:id="i-516b5ccda7ac2d69-344" prev="i-516b5ccda7ac2d69-337" who="Q241851">
            <seg xml:id="i-5urcZC5Vsy97h61BhjD8h7">
              För de kvinnor som arbetar deltid i dag finns det också möjlighet
              till nystartsjobb, inom den offentliga sektorn och för dem som
              i dag stämplar deltid, om de nu skulle vilja byta arbete. Det
              finns möjligheter på arbetsmarknaden i dag. Det har inte funnits
              så här goda chanser på länge. Men i dag finns de här möjligheterna.
              Så låt oss göra rätt saker så att kvinnor kan arbeta i lika stor
              utsträckning som männen!
            </seg>
          </u>
          <u xml:id="i-516b5ccda7ac2d69-345" prev="i-516b5ccda7ac2d69-337" who="Q241851">
            <seg xml:id="i-QzeifrxWRBmdP1dZ7JKLvz">
              När det gäller strategin för bättre jämställdhet inom yrkeslivet
              får vi återkomma till den saken. Jag ser framför mig att jag kommer
              att jobba ungefär på samma sätt som jag har jobbat med handlingsplanen
              mot mäns våld mot kvinnor. Jag kommer att involvera så många intresserade
              och kunniga personer som möjligt. Det finns mycket att göra på
              det området. Allt är inte enkelt.
            </seg>
          </u>
          <u xml:id="i-516b5ccda7ac2d69-346" prev="i-516b5ccda7ac2d69-337" who="Q241851">
            <seg xml:id="i-CE7bdL4thjifuiG2BW7awv">
              Ni är lika medvetna som jag om att vi inte kan lagstifta om allt.
              En del måste enskilda själva göra, en del måste arbetsmarknadens
              parter göra, till exempel när det gäller rätten till heltid. Det
              tycker jag är en fråga för arbetsmarknadens parter att diskutera.
              En del kan vi med politiska åtgärder underlätta, både för kvinnor
              och män. I det arbetet kommer jag att bjuda in brett precis som
              jag har gjort tidigare.
            </seg>
          </u>
          <note type="speaker" xml:id="i-MJ3rTiTgTPRDpJ9ukmF3X2">
            Anf. 55 CARINA ADOLFSSON ELGESTAM (s):
          </note>
          <u xml:id="i-516b5ccda7ac2d69-347" next="i-516b5ccda7ac2d69-350" who="Q3375840">
            <seg xml:id="i-7X8b1rYcquwqwfLmV5ukMj">
              Herr talman! Jag upplever nog att jämställdhetsministern på något
              sätt ser jämställdhetsfrågorna lite naivt. Jämställdhetsministern
              säger att hon tror att arbetsgivarna utnyttjar att staten betalar
              deltidsersättning för dem som arbetar deltid och inte får en heltid.
              Jag tror att det vore bra om jämställdhetsministern besökte några
              arbetsplatser, där många kvinnor arbetar, inom handeln framför
              allt.
            </seg>
          </u>
          <u xml:id="i-516b5ccda7ac2d69-348" prev="i-516b5ccda7ac2d69-347" who="Q3375840">
            <seg xml:id="i-HEbYqXDJ9EhAiTKWfhvRHt">
              Jag har själv en erfarenhet från arbetslivet när jag började
              arbeta deltid på Konsum. Orsaken till att jag inte fick heltid
              eller mina kolleger var inte att någon av oss deltidsstämplade,
              utan det var att arbetsgivaren ville ha möjlighet att kunna pussla
              när det gick upp och ned med försäljningen. Det var det som var
              orsaken, inte att någon deltidsstämplade. Det kan vara lämpligt
              att gå ut på några arbetsplatser inom de här kvinnodominerade
              yrkena och ta del av hur det faktiskt går till och hur arbetsgivaren
              ser på detta. Jag tror att det är bättre än att titta på vissa
              tv-program i det här perspektivet.
            </seg>
          </u>
          <u xml:id="i-516b5ccda7ac2d69-349" prev="i-516b5ccda7ac2d69-347" who="Q3375840">
            <seg xml:id="i-8vXVhj4KZmUF6uoWiDtCVb">
              Det är bra att ministern tar till sig av det som vi nu ser med
              de utlandsfödda kvinnorna, att de förlorar på den politik som
              regeringen nu för inom arbetsmarknadsområdet och de försämringar
              som har skett där. I en tid när vi har tillväxt i landet, när
              det finns ekonomiskt utrymme att på olika sätt se till att även
              de kvinnorna ska få rätten till en egen inkomst är det läge att
              jobba med det nu.
            </seg>
          </u>
          <u xml:id="i-516b5ccda7ac2d69-350" prev="i-516b5ccda7ac2d69-347" who="Q3375840">
            <seg xml:id="i-LVQ2UzRJxXBiFSBMghqbaA">
              Min uppmaning är återigen: Ta på dig genusglasögonen! Gör en
              genusanalys och uppmana samtliga andra ministrar i regeringen
              att jobba med detta! Se inte oss socialdemokrater i det här perspektivet
              som fiender! Vi har ett mål, att vi ska få en ökad jämställdhet
              i Sverige.
            </seg>
          </u>
          <note type="speaker" xml:id="i-BHFhsAJs1AyH43jAuMVTPQ">
            Anf. 56 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-351" next="i-516b5ccda7ac2d69-356" who="Q241851">
            <seg xml:id="i-5vpeP4QuNcQ6nbJicZuucM">
              Herr talman! Jag har jämställdhetsglasögon på mig. Vi har en
              finansminister som är feminist. På det viset kan jag försäkra
              att hela regeringen i sin politik försöker att se att politiken
              ska falla väl ut för såväl män som kvinnor.
            </seg>
          </u>
          <u xml:id="i-516b5ccda7ac2d69-352" prev="i-516b5ccda7ac2d69-351" who="Q241851">
            <seg xml:id="i-21uLZ77koBsBppdTbs8Yv5">
              Det kan man se med de åtgärder som vi nu gjort som har varit
              ganska viktiga, både den första och den andra budgeten. Om man
              ska räkna på den ekonomiska standarden eller fördelningen av ekonomiska
              resurser ser man också där att procentuellt faller det i princip
              lika ut för män som för kvinnor. Men vi kan erkänna att vi har
              en strukturell ojämlikhet i samhället. Den har historiska förklaringar
              som varken den förra regeringen eller den här regeringen kan påstå
              är något som man löser under en mandatperiod. Det handlar hela
              tiden om flera åtgärder, långsiktiga åtgärder, och det är det
              vi försöker göra.
            </seg>
          </u>
          <u xml:id="i-516b5ccda7ac2d69-353" prev="i-516b5ccda7ac2d69-351" who="Q241851">
            <seg xml:id="i-RweTTnmXm4HwmRczGt7yfd">
              När det gäller till exempel ekonomisk standard är det fler hushåll
              som har det bättre i dag än förra året. Ser vi på ekonomiska resurser
              är det likadant de ökar för enskilda, både för kvinnor och för
              män, med ungefär lika många procent. Det handlar om 2,4 procent
              för män och 2,2 procent för kvinnor.
            </seg>
          </u>
          <u xml:id="i-516b5ccda7ac2d69-354" prev="i-516b5ccda7ac2d69-351" who="Q241851">
            <seg xml:id="i-4tUPKdkPrdZXXZAmsSyaYL">
              Om vi ser vi på det som anses minska standarden och som i den
              första budgeten handlade om medfinansieringen av a-kassan drabbar
              den män mer än den drabbar kvinnor. När det gäller att inte kunna
              stämpla upp till heltid drabbar det också fler män än kvinnor.
            </seg>
          </u>
          <u xml:id="i-516b5ccda7ac2d69-355" prev="i-516b5ccda7ac2d69-351" who="Q241851">
            <seg xml:id="i-6tnrS8pQYsVXvRubuE3ho8">
              Vi pratar alltid utifrån att det är kvinnor som drabbas, men
              i dessa fall är det män som drabbas mer. Den omvända bilden innebär
              att resurserna används för att se till att kvinnor går upp i arbetstid.
              Det är alltså framför allt kvinnor som tjänar på detta. Jag önskar
              att också ni i oppositionen kunde se det.
            </seg>
          </u>
          <u xml:id="i-516b5ccda7ac2d69-356" prev="i-516b5ccda7ac2d69-351" who="Q241851">
            <seg xml:id="i-TUASHtyBVzureUGo5uo8LN">
              Det finns arbetsgivare som säger att de behöver ha möjligheten
              att pussla ihop det. Men det finns ju kommuner som tidigare använde
              samma argument och som i dag ger de anställda heltid. Det kommer
              Handels också att göra. Bara man har viljan kan man faktiskt organisera
              om så att även kvinnor kan jobba heltid. Jag är övertygad om att
              detta kommer att ske.
            </seg>
          </u>
          <note xml:id="i-9JPaLR8WBZeKRz49mMypvC">
            Överläggningen var härmed avslutad.
          </note>
          <note xml:id="i-2dFkabekTQhWBp2NHEsdHn">
            9 § Svar på interpellation 2007/08:190 om en aktiv konsumentpolitik
          </note>
          <note type="speaker" xml:id="i-D615Q3Qiob2hzcpKxw7STp">
            Anf. 57 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-357" next="i-516b5ccda7ac2d69-362" who="Q241851">
            <seg xml:id="i-JQdZBYEodZx57uMBVZVzRm">
              Herr talman! Christina Axelsson har frågat mig på vilket sätt
              jag är beredd att agera för att stötta konsumenterna så att de
              kan utöva sin konsumentmakt.
            </seg>
          </u>
          <u xml:id="i-516b5ccda7ac2d69-358" prev="i-516b5ccda7ac2d69-357" who="Q241851">
            <seg xml:id="i-PNY1LgAo7A29DqyvrwfBew">
              För att konsumenterna ska ha makt och möjlighet att göra aktiva
              val krävs ett brett konsumentskydd på hög nivå och tillgång till
              lättillgänglig och tillförlitlig information. Det är för mig utgångspunkten
              för en aktiv konsumentpolitik.
            </seg>
          </u>
          <u xml:id="i-516b5ccda7ac2d69-359" prev="i-516b5ccda7ac2d69-357" who="Q241851">
            <seg xml:id="i-KB2bqrXU4P7pPDouMLq7vk">
              I dag har större delen av landets befolkning tillgång till kommunal
              konsumentvägledning, då 264 av landets 290 kommuner erbjuder någon
              form av vägledning. Men det finns grupper som konsumentvägledarna
              har svårt att nå, och regeringen kommer att göra en kartläggning
              av vilka dessa grupper är och undersöka vilka andra aktörer som
              kan komplettera den kommunala vägledningen. Många frivilligorganisationer
              lämnar information och vägledning inom sina intresseområden, men
              fler organisationer skulle kunna fylla en funktion som vidareförmedlare,
              särskilt när det gäller att nå konsumenter som befinner sig i
              utanförskap.
            </seg>
          </u>
          <u xml:id="i-516b5ccda7ac2d69-360" prev="i-516b5ccda7ac2d69-357" who="Q241851">
            <seg xml:id="i-JPemJYvMwz4BZcQ7tCrAKn">
              Förutom de myndigheter som har till uppgift att utöva en effektiv
              marknadskontroll och tillsyn av efterlevnaden av lagstiftningen
              vill jag även stötta konsumenterna själva att ställa krav på producenter
              och andra företagare. Här ser jag en möjlighet för olika organisationer
              att agera för att öka konsumenternas makt på olika marknader och
              skapa opinion.
            </seg>
          </u>
          <u xml:id="i-516b5ccda7ac2d69-361" prev="i-516b5ccda7ac2d69-357" who="Q241851">
            <seg xml:id="i-BYNG6upjhqarrNMMktuBGT">
              Regeringen beslutade den 22 november 2007 om en ny förordning
              om statligt stöd till organisationer på konsumentområdet. Med
              den nya förordningen blir stöden till organisationerna mer förutsägbara
              och långsiktiga. Kriterierna för stöden har utformats så att fler
              organisationer än i dag kan komma i fråga för att söka stöd. Det
              blir Konsumentverkets uppgift att fördela medel enligt den nya
              förordningen som träder i kraft den 1 januari 2008.
            </seg>
          </u>
          <u xml:id="i-516b5ccda7ac2d69-362" prev="i-516b5ccda7ac2d69-357" who="Q241851">
            <seg xml:id="i-Q6AsuzZwQ7bXaEupqnM8ji">
              På det sätt jag nu beskrivit vill jag stödja konsumenterna att
              utöva sin makt och möjlighet att göra aktiva val.
            </seg>
          </u>
          <note type="speaker" xml:id="i-2fy9fwKenaAHFmcvPmqWGn">
            Anf. 58 CHRISTINA AXELSSON (s):
          </note>
          <u xml:id="i-516b5ccda7ac2d69-363" next="i-516b5ccda7ac2d69-371" who="Q4937060">
            <seg xml:id="i-Cq56X25GywQDFD7PwrGM58">
              Herr talman! Tack så mycket för svaret, konsumentministern! När
              264 av landets 290 kommuner har någon form av konsumentverksamhet
              kan man nästan få för sig att den moderatledda regeringen bryr
              sig om konsumentfrågor. Men om man studerar siffrorna noggrant
              kan man se att det är färre årsarbetare som sysslar med detta
              nu, även om det är ytterligare fem kommuner som har fått tillgång
              till rådgivning.
            </seg>
          </u>
          <u xml:id="i-516b5ccda7ac2d69-364" prev="i-516b5ccda7ac2d69-363" who="Q4937060">
            <seg xml:id="i-AgXuExaaPGbwEJ516c9fky">
              Dessutom har man inte räknat med den nedmontering av konsumentverksamheten
              som bland annat sker här i Stockholms stad. Man brukar säga att
              det börjar i Stockholm, och här ser vi nu hur konsumentrådgivningen
              börjar monteras ned. Jag antar att det kommer att synas i statistiken
              först nästa år.
            </seg>
          </u>
          <u xml:id="i-516b5ccda7ac2d69-365" prev="i-516b5ccda7ac2d69-363" who="Q4937060">
            <seg xml:id="i-7VUFoqfRVqMbs6Jeq3GtXo">
              När samhällets konsumentrådgivning rustas ned behövs ideella
              organisationer än mer. Vi socialdemokrater menar att alla konsumenter
              ska ha rätt till information och råd vid köp. Precis som konsumentministern
              sade har inte människor fullständig information i alla lägen.
              Alla har heller inte tillgång till Internet, och alla har inte
              de förkunskaper som behövs för att kunna tillgodogöra sig information.
            </seg>
          </u>
          <u xml:id="i-516b5ccda7ac2d69-366" prev="i-516b5ccda7ac2d69-363" who="Q4937060">
            <seg xml:id="i-DVyhEN5VYTSmPfjG7joeca">
              Människor har helt enkelt olika förutsättningar, och vi vill
              alltså öka människors möjligheter att vara konsumenter på lika
              villkor. Därför är det viktigt att det finns konsumentrådgivning
              i varje kommun.
            </seg>
          </u>
          <u xml:id="i-516b5ccda7ac2d69-367" prev="i-516b5ccda7ac2d69-363" who="Q4937060">
            <seg xml:id="i-2Tear2n93ijxKQvpr4CjZ4">
              Vi ska också veta att dessa konsumentrådgivare i ca 80 kommuner
              även sysslar med budgetfrågor och skuldavskrivningar, vilket tar
              en mycket stor del av deras arbetstid.
            </seg>
          </u>
          <u xml:id="i-516b5ccda7ac2d69-368" prev="i-516b5ccda7ac2d69-363" who="Q4937060">
            <seg xml:id="i-LiUD4qCfzvLnZakwbZ5Rt4">
              Konsumentministern säger att Konsumentverket ska ge stöd till
              fler organisationer. Då undrar jag om det blir mer pengar om fler
              organisationer ska få. Annars blir det bara en utsmetning av de
              bidrag som ges nu.
            </seg>
          </u>
          <u xml:id="i-516b5ccda7ac2d69-369" prev="i-516b5ccda7ac2d69-363" who="Q4937060">
            <seg xml:id="i-EvJdCZoF5yof9SzvNoPN56">
              Jag minns valrörelsen 2006. I Almedalen på Gotland stod Folkpartiet
              och lovade att det skulle bli 10 miljoner extra till konsumentverksamheten
              och konsumentorganisationerna. Vad blev det av den satsningen,
              konsumentministern? Ska det som kommer fördelas på fler organisationer?
              Blir kakan större när fler ska vara med och dela på den? Det undrar
              jag.
            </seg>
          </u>
          <u xml:id="i-516b5ccda7ac2d69-370" prev="i-516b5ccda7ac2d69-363" who="Q4937060">
            <seg xml:id="i-ATxB3DYULE1w7EG6eUWhtN">
              Jag måste berätta att jag ringde till Konsumentverket i går,
              eftersom de skulle ha fått instruktioner om hur det här skulle
              gå till. Jag frågade om jag kunde få något stöd för att starta
              en konsumentorganisation och fick svaret att man ännu inte vet
              hur mycket pengar man kommer att få att fördela. Man vet heller
              inte riktigt hur fördelningen ska gå till.
            </seg>
          </u>
          <u xml:id="i-516b5ccda7ac2d69-371" prev="i-516b5ccda7ac2d69-363" who="Q4937060">
            <seg xml:id="i-Qg9eXfYMyLvqxdLwf6gdLp">
              I dag är det den sista november. Det är en månad kvar innan det
              nya ska börja gälla, så jag frågar konsumentministern igen: Hur
              blir det med satsningen på konsumenterna? Är satsningen kanske
              bara ytterligare ett löftesbrott från den borgerliga regeringen?
            </seg>
          </u>
          <note type="speaker" xml:id="i-7NmBCMVGqgoQeiCQEgaL3g">
            Anf. 59 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-372" next="i-516b5ccda7ac2d69-376" who="Q241851">
            <seg xml:id="i-QbNKZ8Qx5YWP4VxXogyFSU">
              Herr talman! Tids nog kommer vi att göra de satsningar som vi
              bedömer behövs. Det första vi gör är att se till att få en ny
              förordning när det gäller bidragsgivningen. Jag tycker inte att
              det är korrekt att vi som regering ska tycka att just ett fåtal
              i det här fallet tre organisationer är de som ska kvalificera
              sig till de anslag som finns på konsumentområdet. De nya reglerna
              är jättebra därför att vi faktiskt ger fler chansen att starta
              konsumentorganisationer. Befintliga organisationer kan också ansöka
              om pengar för att kunna bedriva konsumentinformation till medborgarna.
            </seg>
          </u>
          <u xml:id="i-516b5ccda7ac2d69-373" prev="i-516b5ccda7ac2d69-372" who="Q241851">
            <seg xml:id="i-8Pc3CSGxmGxSFagDrjs3y">
              Det finns rådgivningsbyråer. Vi har Konsumentverket. Vi har utbildningsåtgärder
              inom skolans ram för att informera barn och ungdomar om deras
              rättigheter. Vi har anslag som organisationer kan söka för att
              informera framför allt boende i det vi kallar utanförskapsområden.
            </seg>
          </u>
          <u xml:id="i-516b5ccda7ac2d69-374" prev="i-516b5ccda7ac2d69-372" who="Q241851">
            <seg xml:id="i-5RsSR73mBnfJGgV5GNDUyR">
              Vi gör alltså olika saker, och jag är alltid redo att diskutera.
              När denna förordning är på plats, och om det kommer att behövas
              mer pengar, är jag redo att diskutera med konsumentorganisationer
              och med Konsumentverket för att se hur vi kan göra mer där det
              behövs. Men jag anser inte att det alltid måste vara pengar som
              visar aktiviteten på olika områden det finns mycket annat man
              kan göra.
            </seg>
          </u>
          <u xml:id="i-516b5ccda7ac2d69-375" prev="i-516b5ccda7ac2d69-372" who="Q241851">
            <seg xml:id="i-N8tfy9YjG8KHJUJedSiMqq">
              Som jag sade tidigare kommer jag att samla upp och göra en analys
              av hur dagens anslag kommer att användas och hur utfallet blir.
              Utifrån den analysen kommer vi också att kunna se hur mycket vi
              får ut av pengarna. Vilka grupper i samhället missar vi? Hur kan
              vi nå dem? Behövs i så fall ytterligare resurser för att åstadkomma
              detta kommer det att finnas möjlighet att diskutera detta.
            </seg>
          </u>
          <u xml:id="i-516b5ccda7ac2d69-376" prev="i-516b5ccda7ac2d69-372" who="Q241851">
            <seg xml:id="i-Wjf5ZUapq9qap6Fivh9czt">
              Folkpartiet har alltså en politik, och Folkpartiet har lovat
              ett antal miljoner till konsumentpolitiken i sina budgetar, men
              vi är fyra partier som regerar. Alla har sina prioriteringsområden,
              och man kan inte prioritera allt samtidigt. Prioritering innebär
              just att vissa saker får stå tillbaka ibland och att andra lyfts
              fram. I det här fallet är jag redo att prioritera konsumentfrågan
              när jag har en bättre analys av hur de anslag vi har i dag används
              och när vi bättre kan följa upp vad vi får tillbaka för de pengar
              vi satsar.
            </seg>
          </u>
          <note type="speaker" xml:id="i-VZrxt2ja8v7qBJvMx3d8Fq">
            Anf. 60 CHRISTINA AXELSSON (s):
          </note>
          <u xml:id="i-516b5ccda7ac2d69-377" next="i-516b5ccda7ac2d69-381" who="Q4937060">
            <seg xml:id="i-3uHFwrzQpJUWvDFfJh49Y9">
              Herr talman! Jag måste säga att jag blir minst sagt förvånad.
              Ministern har i EU-sammanhang varit med och antagit en handlingsplan
              för konsumenterna. Den har ministern alltså sagt ja till. Jag
              tänkte läsa innantill ur meddelandet KOM (2007)99 slutlig om EU:s
              strategi för konsumentpolitiken 20072013. Mål: Att stärka konsumenternas
              ställning i EU. Om konsumenterna får stå vid rodret kommer det
              att vara till gagn för medborgarna, men det kommer också märkbart
              att öka konkurrensen. Starka konsumenter behöver verkligen valmöjligheter,
              rätt information, öppen marknad och det förtroende som är baserat
              på ett effektivt skydd och starka rättigheter.
            </seg>
          </u>
          <u xml:id="i-516b5ccda7ac2d69-378" prev="i-516b5ccda7ac2d69-377" who="Q4937060">
            <seg xml:id="i-RCX1wxwvgF1vTw2gTqk1ze">
              Det här tror jag att vi kan skriva under allihop i den här kammaren
              oavsett vilket parti vi hör till. Men det är några som kan gå
              före och verkligen göra något åt saken, så jag skulle vilja läsa
              vidare i samma dokument: En stark konsumentrörelse på nationell
              nivå är en viktig förutsättning både för en stark konsumentrörelse
              på EU-nivå och för välfungerande nationella marknader.
            </seg>
          </u>
          <u xml:id="i-516b5ccda7ac2d69-379" prev="i-516b5ccda7ac2d69-377" who="Q4937060">
            <seg xml:id="i-B9irPXfEnsW1M31n7DSbNf">
              För att vara en stark röst i EU behövs också en stark röst här
              hemma. Vi behöver alltså en stark samlande organisation. Sveriges
              konsumenter är den organisation som har haft uppdraget att föra
              konsumenternas talan i EU. Jag hoppas verkligen att de ska fortsätta
              att få möjligheter att vara det. Men de inte kan ta emot sponsring
              som exempelvis idrottsrörelsen kan. Då skulle de inte bli lika
              trovärdiga, och därför behövs det, förutom medlemsintäkter, naturligtvis
              lite bidrag från staten. Det är gott och väl att ministern i sitt
              svar pratar om långsiktighet vad gäller förordningen, men det
              hjälper inte när pengarna är kortsiktiga och oförutsägbara.
            </seg>
          </u>
          <u xml:id="i-516b5ccda7ac2d69-380" prev="i-516b5ccda7ac2d69-377" who="Q4937060">
            <seg xml:id="i-AQin1c8Wqvx7KCyuqwbFaC">
              På måndagen ska EU:s konsumentkommissionär Meglena Kuneva komma
              till Sverige och diskutera konsumentfrågor med ministern. Vad
              har ministern då tänkt skryta med när det gäller hur väl vi i
              Sverige lever upp till EU:s strategi med konsumentfrågor? Vad
              har ministern tänkt komma med? På vilket sätt kommer ministern
              att se till att vi verkligen kommer att ha en kraftfull organisation
              i framtiden och att olika organisationer får veta åtminstone en
              månad innan de har chansen att söka bidrag vad det är för bidrag
              de har chansen att söka? När får vi i andra konsumentorganisationer
              chans att veta det?
            </seg>
          </u>
          <u xml:id="i-516b5ccda7ac2d69-381" prev="i-516b5ccda7ac2d69-377" who="Q4937060">
            <seg xml:id="i-LnZVADEaWeeeLjpFhfH22x">
              Tillbaka till ursprungsfrågan alltså: På vilket sätt är ministern
              beredd att stötta konsumenternas egna organisationer i Sverige
              när nu borgarna överlag rustar ned den kommunala konsumentrådgivningen?
            </seg>
          </u>
          <note type="speaker" xml:id="i-HAQkuxm1rLTSGnSBszPTY2">
            Anf. 61 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-382" next="i-516b5ccda7ac2d69-386" who="Q241851">
            <seg xml:id="i-4Yf4VHXJzKA5eTMnqF5Tdk">
              Herr talman! Den kommunala konsumentvägledningen är kommunernas
              ansvar. Det är inte mitt ansvar. Däremot har vi stöd för kommunal
              konsumentvägledning. Det stödet finns kvar och kommer att fortsätta
              att finnas kvar. Jag säger igen: Jag tror inte att det nödvändigaste
              är att alla kommuner har konsumentvägledare. Jag tror att Stockholm
              ska ha det eftersom det är en så pass stor kommun. Men det finns
              också mindre kommuner som kan samarbeta över kommungränserna för
              att se till att medborgarna får den konsumentvägledning som de
              behöver.
            </seg>
          </u>
          <u xml:id="i-516b5ccda7ac2d69-383" prev="i-516b5ccda7ac2d69-382" who="Q241851">
            <seg xml:id="i-9DTtt9tBR8w8aU9NeC1jWk">
              Sveriges konsumenter har ett uppdrag att föra konsumenternas
              talan i EU, och det gör de och gör det bra. Det hoppas jag verkligen
              att de ska fortsätta att göra, för de har både resurser och möjligheter
              att göra det. Den möjligheten kommer att finnas kvar också med
              den nya förordningen. Men jag tycker att det är viktigt att vi
              breddar antalet organisationer som kan ge information till konsumenterna.
              Jag menar att ett antal organisationer, byggda på olika sätt,
              kan nå olika grupper i samhället.
            </seg>
          </u>
          <u xml:id="i-516b5ccda7ac2d69-384" prev="i-516b5ccda7ac2d69-382" who="Q241851">
            <seg xml:id="i-KEsutfxD1oFxR1YPrFWAsC">
              Jag är bekymrad över många människor som bor i områden som vi
              kallar för utanförskapsområden och som inte känner till sina rättigheter.
              Vi har ett väldigt starkt konsumentskydd, men det är inte alltid
              som medborgarna känner till sina rättigheter. Det är där informationen
              kommer in, och då räcker det inte med två tre organisationer som
              vi har i dag. Jag menar att det behövs flera aktörer på detta
              område. Jag hoppas verkligen att kommunerna ska fortsätta att
              stödja sina konsumentvägledare, och jag hoppas verkligen att Stockholm
              inte ska lägga ned sin konsumentvägledning. Den informationen
              har inte kommit till min kännedom.
            </seg>
          </u>
          <u xml:id="i-516b5ccda7ac2d69-385" prev="i-516b5ccda7ac2d69-382" who="Q241851">
            <seg xml:id="i-SgpgwjD6ckQUiekcfLBRD5">
              Återigen: Vi har konsumentbyråer, vi har konsumentvägledarna,
              vi har organisationer, vi har starkt konsumentskydd, vi har information
              i skolorna till elever och studenter. Vi gör det som finns att
              göra.
            </seg>
          </u>
          <u xml:id="i-516b5ccda7ac2d69-386" prev="i-516b5ccda7ac2d69-382" who="Q241851">
            <seg xml:id="i-2RKSv6BR66VvbViCnWnz4M">
              När det gäller mer pengar måste jag åter säga: Jag vill följa
              upp den nya förordningen. Jag vill se hur pengarna används, vad
              vi får tillbaka innan vi börjar strö ut ytterligare pengar. Jag
              är redo att återkomma till den diskussionen.
            </seg>
          </u>
          <note type="speaker" xml:id="i-B7y6MynPG4EMskFDUrD5qu">
            Anf. 62 CHRISTINA AXELSSON (s):
          </note>
          <u xml:id="i-516b5ccda7ac2d69-387" next="i-516b5ccda7ac2d69-389" who="Q4937060">
            <seg xml:id="i-U2GbND4XyE37fPidKUkGc5">
              Herr talman! Det är viktigt när man pratar om pengar att man
              åtminstone en månad innan saker och ting ska börja gälla får veta
              hur mycket pengar det handlar om. Jag tänker inte diskutera med
              ministern angående utanförskapsområden som tydligen är något modeord.
              Är det på sådana ställen det bor personer som har vårdnadsbidrag?
              Men vi lämnar det.
            </seg>
          </u>
          <u xml:id="i-516b5ccda7ac2d69-388" prev="i-516b5ccda7ac2d69-387" who="Q4937060">
            <seg xml:id="i-FqvSKHa13QGwaPbQehdiW7">
              Javisst behövs det bredd i konsumentverksamheten, men det behövs
              också djup och spets för att höras som konsumenter. Jag anser
              att Sverige bör, liksom andra EU-länder, stötta sina konsumentorganisationer.
              Vi har gjort det under lång tid. Det finns all möjlighet att se
              vilket jättearbete som många organisationer har lagt ned. Jag
              kan bara ta en organisation som exempel, Konsumentgillesförbundet
              som var med och startade Cancerfonden en gång i världen.
            </seg>
          </u>
          <u xml:id="i-516b5ccda7ac2d69-389" prev="i-516b5ccda7ac2d69-387" who="Q4937060">
            <seg xml:id="i-Un3YjdUHHrzArJ6C3UPbvr">
              EU handlar i dag så mycket om konsumtion och konkurrens. Är det
              inte dags nu att vi i Sverige lyfter fram en motkraft med kunskap
              och kompetens för konsumenterna så att vi verkligen alla, oavsett
              om vi bor innanför eller utanför, kan vara med och ta till oss
              den ökande marknad som vårt EU-medlemskap ger oss och också göra
              det på rätt sätt? Konsumenterna måste ha möjligheter att vara
              med och påverka, ha möjligheter till information, kunna få oberoende
              kunskap såväl från kommunala konsumentvägledare som från olika
              organisationer och på så sätt få stöttning för att kunna driva
              sina frågor vidare.
            </seg>
          </u>
          <note type="speaker" xml:id="i-Pu9QjuSHzu9SVAtpwJ1SBJ">
            Anf. 63 Integrations- och jämställdhetsminister NYAMKO SABUNI
            (fp):
          </note>
          <u xml:id="i-516b5ccda7ac2d69-390" next="i-516b5ccda7ac2d69-395" who="Q241851">
            <seg xml:id="i-DxCeH3iyYwRmzA4wv8XZUY">
              Herr talman! Jag håller med, det är precis det vi behöver göra.
              Sverige är en förebild när det gäller ett starkt konsumentskydd.
              Men Sverige är nödvändigtvis inte en förebild när det gäller konsumentorganisationer.
              Det finns många länder i EU som är mycket bättre, som har starkare
              konsumentorganisationer och som har en stor mångfald av konsumentorganisationer,
              och det är det jag försöker åstadkomma. Jag har nu ändrat reglerna,
              vi har en ny förordning. Denna förordning måste följas upp. Sedan
              får vi återkomma och diskutera om det behövs ytterligare pengar.
            </seg>
          </u>
          <u xml:id="i-516b5ccda7ac2d69-391" prev="i-516b5ccda7ac2d69-390" who="Q241851">
            <seg xml:id="i-PkPraWSUHBzUGEv8JR9g8E">
              Men det är precis som du säger: Starkt konsumentskydd är inte
              till någon hjälp om medborgarna inte är informerade. Vi gör på
              alla möjliga sätt konsumentbyråer, Konsumentverket, information
              i skolor vad vi kan för att konsumenterna ska nås av information
              om sina rättigheter. Men det jag menar att vi behöver bli bättre
              på är att stärka konsumentorganisationerna och se till att få
              mångfald. Jag delar absolut din åsikt. Men det arbetet är påbörjat,
              och vi får återkomma till om det behövs mer pengar. Men först
              måste vi veta vad dagens pengar ger tillbaka för nytta och hur
              väl vi når de människor som i dag behöver nås av konsumentinformation
              och information om den rätt de har som konsumenter.
            </seg>
          </u>
          <note xml:id="i-JaBF9pauu3K4rHRc4r245k">
            Överläggningen var härmed avslutad.
          </note>
          <note xml:id="i-MB37Tji5uctssPHiqieN5U">
            10 § Förnyad bordläggning
          </note>
          <note xml:id="i-4e3DF4rDUy7wWmP3fQ5zp4">
            Föredrogs och bordlades åter
          </note>
          <note xml:id="i-DmCPUGU5nkwtbtDvajCjYu">
            11 § Anmälan om frågor för skriftliga svar
          </note>
          <u xml:id="i-516b5ccda7ac2d69-392" prev="i-516b5ccda7ac2d69-390" who="Q241851">
            <seg xml:id="i-2P4hN7vooeWYv2qQ4MzT8w">
              Anmäldes att följande frågor för skriftliga svar framställts
            </seg>
          </u>
          <note xml:id="i-KhEX5sfPE3ZoZcSS2C7uGj">
            den 30 november
          </note>
          <note xml:id="i-8HaHkpgzZeZL8CBtZQ5cjm">
            Hans Olsson
          </note>
          <note xml:id="i-6c5QbW7cChxh2CFJwCFMFJ">
            Mikael Damberg
          </note>
          <note xml:id="i-UwPkyFkxyF2xf5fVaaxX5G">
            Yilmaz Kerimo
          </note>
          <note xml:id="i-42P4R2uVBS7uxiQAGfHQwY">
            Peter Hultqvist
          </note>
          <note xml:id="i-Gi6q1JDPSDFyFd5tPwf3MN">
            Birgitta Eriksson
          </note>
          <note xml:id="i-6erEUUv9RhjMy4eE2cvmhe">
            Lena Olsson
          </note>
          <note xml:id="i-E1FWguUj3CqaF4hjb6mRrz">
            Birgitta Eriksson
          </note>
          <note xml:id="i-7txGfsMsAfoM9zUCGHs4Rq">
            Eva Olofsson
          </note>
          <note xml:id="i-X1FFe39pGm1mhrBFs5LWgu">
            Tina Ehn
          </note>
          <note xml:id="i-EvompvT1c7vwPmAE7JQ4kA">
            Peter Hultqvist
          </note>
          <note xml:id="i-PHnoc42gzZ43qH4znMqdMP">
            Ulf Nilsson
          </note>
          <note xml:id="i-Kw3UEzfvxfxRLSNULaWpN9">
            Yilmaz Kerimo
          </note>
          <note xml:id="i-5HB3CJiSfneAg1mpSZkZ5e">
            Solveig Hellquist
          </note>
          <note xml:id="i-6n8xfrEmzNLBsFkFwJZwaZ">
            Fredrik Olovsson
          </note>
          <note xml:id="i-3cbZAFusooSiNC2WN9eysZ">
            Hans Linde
          </note>
          <u xml:id="i-516b5ccda7ac2d69-393" prev="i-516b5ccda7ac2d69-390" who="Q241851">
            <seg xml:id="i-HtTMDZdobnhuyZQ3HKPFwY">
              Thomas Bodström
            </seg>
          </u>
          <u xml:id="i-516b5ccda7ac2d69-394" prev="i-516b5ccda7ac2d69-390" who="Q241851">
            <seg xml:id="i-XKVTyY4VRbSZ7gjVkanw8x">
              Alice Åström
            </seg>
          </u>
          <note xml:id="i-MaWvRKYRWUpXwsQmKwkTLV">
            Raimo Pärssinen
          </note>
          <note xml:id="i-PM9vP2JkGAmXoZEo8cRYLT">
            Monica Green
          </note>
          <note xml:id="i-3PgDu7Yii2P6eiugEYj9VB">
            Raimo Pärssinen
          </note>
          <note xml:id="i-3YAeDfHqMNKtvMWKHktR5e">
            Jan R Andersson
          </note>
          <note xml:id="i-JAoYTjYLVsG6P8S424CaGq">
            Christer Engelhardt
          </note>
          <note xml:id="i-21BUU2BmwuRDvn9sJbCeJH">
            Carina Adolfsson Elgestam
          </note>
          <note xml:id="i-GYhei2qfMsQCyLgnM3LQ7L">
            Carina Hägg
          </note>
          <note xml:id="i-WZ6J7EsAZz4PWLaPcgjxPF">
            Margareta Cederfelt
          </note>
          <note xml:id="i-Lo34f6u8Vk66eHkngGWCZt">
            Hans Linde
          </note>
          <note xml:id="i-BokaevrZTXFV2wa8KTFQVS">
            Cecilia Widegren
          </note>
          <note xml:id="i-Uhze81CMixnmGjjLGyNG8">
            Frågorna redovisas i bilaga som fogats till riksdagens snabbprotokoll
            tisdagen den 4 december.
          </note>
          <note xml:id="i-QsBF6wvrrg8GL1UHs9fd72">
            12 § Kammaren åtskildes kl. 12.08.
          </note>
          <u xml:id="i-516b5ccda7ac2d69-395" prev="i-516b5ccda7ac2d69-390" who="Q241851">
            <seg xml:id="i-6XVeg73nUWuA595cHeuzhH">
              Förhandlingarna leddes
            </seg>
          </u>
          <note xml:id="i-QzMvwnnPGZvRreh1Uj4gVF">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
