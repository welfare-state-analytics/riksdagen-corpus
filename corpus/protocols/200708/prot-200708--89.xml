<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--89</head>
          <docDate when="2008-04-04">2008-04-04</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-0f9dd79905724c52-0" who="unknown">
            <seg>
              2007/08:89
            </seg>
          </u>
          <note>
            Fredagen den 4 april
          </note>
          <note>
            Kl. 09:00 - 09:43
          </note>
          <note>
            1 § Anmälan om kompletteringsval till riksdagsstyrelsen
          </note>
          <note>
            Talmannen meddelade att Moderata samlingspartiets riksdagsgrupp
            på grund av uppkommen vakans anmält Bertil Kjellberg som personlig
            ersättare för Magdalena Andersson i riksdagsstyrelsen.
          </note>
          <note>
            Talmannen förklarade vald till
          </note>
          <note>
            personlig ersättare för Magdalena Andersson i riksdagsstyrelsen
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:512
          </note>
          <u xml:id="i-0f9dd79905724c52-1" who="unknown">
            <seg>
              Interpellation 2007/08:512 Sverige, EU och den kritiska dialogen
              med den iranska regimen
            </seg>
          </u>
          <note>
            Interpellationen kommer att besvaras fredagen den 11 april 2008.
          </note>
          <note>
            Skälet till dröjsmålet är utlandsresa samt anhopning av interpellationer
            i kammaren.
          </note>
          <note>
            Carl Bildt
          </note>
          <note>
            Interpellation 2007/08:514
          </note>
          <note>
            Interpellation 2007/08:514 Biologisk mångfald i havet
          </note>
          <note>
            Interpellationen kommer att besvaras fredagen den 25 april 2008.
          </note>
          <u xml:id="i-0f9dd79905724c52-2" who="unknown">
            <seg>
              Miljöministern har inte möjlighet att besvara interpellationen
              inom anvisad tid på grund av redan inbokade engagemang.
            </seg>
          </u>
          <note>
            Lena Ingvarsson
          </note>
          <note>
            Interpellation 2007/08:515
          </note>
          <note>
            Interpellation 2007/08:515 Apoteket och landsbygden
          </note>
          <note>
            Interpellationen kommer att besvaras tisdagen den 8 april 2008.
          </note>
          <u xml:id="i-0f9dd79905724c52-3" who="unknown">
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Marianne Jenryd
          </note>
          <note>
            Interpellation 2007/08:517
          </note>
          <note>
            Interpellation 2007/08:517 Sexuella övergrepp på djur
          </note>
          <note>
            Interpellationen kommer att besvaras tisdagen den 6 maj 2008.
          </note>
          <u xml:id="i-0f9dd79905724c52-4" who="unknown">
            <seg>
              Skälet till dröjsmålet är utrikes tjänsteresa.
            </seg>
          </u>
          <note>
            Mats Wiberg
          </note>
          <note>
            3 § Svar på interpellation 2007/08:496 om Resursutredningen och
            nya kreativa forskningsmiljöer
          </note>
          <note type="speaker">
            Anf. 1 Statsrådet LARS LEIJONBORG (fp):
          </note>
          <u xml:id="i-0f9dd79905724c52-5" next="i-0f9dd79905724c52-10" who="Q946818">
            <seg>
              Herr talman! Monica Green har frågat mig hur jag avser att tolka
              och behandla Resursutredningens förslag gällande examinationsrätten
              på forskarnivå samt Högskoleverkets roll i förhållande till den
              föreslagna så kallade Intermediären.
            </seg>
          </u>
          <u xml:id="i-0f9dd79905724c52-6" prev="i-0f9dd79905724c52-5" who="Q946818">
            <seg>
              Vår forskning och våra universitet och högskolor står inför stora
              och viktiga utmaningar och behöver bli bättre rustade att möta
              dessa. Den svenska forskningspolitiken måste inriktas på att långsiktigt
              lägga grunden för forskning av högsta möjliga kvalitet.
            </seg>
          </u>
          <u xml:id="i-0f9dd79905724c52-7" prev="i-0f9dd79905724c52-5" who="Q946818">
            <seg>
              Jag avser därför att ta initiativ till att genomföra ett antal
              insatser under mandatperioden för att ytterligare stärka den svenska
              forskningen. De statliga resurserna för forskning behöver till
              exempel i ökad utsträckning fördelas utifrån en bedömning av den
              vetenskapliga kvaliteten på den forskning som utförs vid våra
              lärosäten.
            </seg>
          </u>
          <u xml:id="i-0f9dd79905724c52-8" prev="i-0f9dd79905724c52-5" who="Q946818">
            <seg>
              En viktig del av underlaget för ett sådant förändringsarbete
              utgörs av de förslag som lagts fram av Resursutredningen. Detta
              betänkande har till helt nyligen varit ute på remiss vid våra
              universitet och högskolor och andra berörda myndigheter. Remissvaren
              blir en viktig grund för den fortsatta beredningen.
            </seg>
          </u>
          <u xml:id="i-0f9dd79905724c52-9" prev="i-0f9dd79905724c52-5" who="Q946818">
            <seg>
              Jag kan inte föregå de förslag som regeringen kommer att lägga
              fram i kommande propositioner. Jag vill dock poängtera att jag
              finner flera av utredningens förslag intressanta. Det gäller inte
              minst utredningens övergripande mål att i ökad utsträckning kvalitetssäkra
              forskningen vid våra universitet och högskolor.
            </seg>
          </u>
          <u xml:id="i-0f9dd79905724c52-10" prev="i-0f9dd79905724c52-5" who="Q946818">
            <seg>
              Men det gäller även utredningens förslag att ge examinationsrätt
              för utbildning på forskarnivå till mindre och mer tydligt avgränsade
              områden än dagens vetenskapsområde. Om ett sådant förslag skulle
              bli en realitet är det givetvis viktigt att hitta en bra och fungerande
              balans mellan bredd och djup samt tillförsäkra att det alltid
              finns en högkvalitativ forskarmiljö för doktoranderna.
            </seg>
          </u>
          <note type="speaker">
            Anf. 2 MONICA GREEN (s):
          </note>
          <u xml:id="i-0f9dd79905724c52-11" next="i-0f9dd79905724c52-17" who="Q3358763">
            <seg>
              Herr talman! Först och främst tack för att Lars Leijonborg har
              tagit sig god tid att förbereda sig inför den här debatten, så
              god tid att han till och med åkte till Högskolan i Skövde i förrgår
              för att klara av den här debatten. Det uppskattar jag mycket.
              Bara det är värt att ställa en interpellation för, att Lars Leijonborg
              har varit i Skövde och sett den fantastiska högskola som finns
              där och vilka fördelar som den har.
            </seg>
          </u>
          <u xml:id="i-0f9dd79905724c52-12" prev="i-0f9dd79905724c52-11" who="Q3358763">
            <seg>
              Jag har ställt några frågor angående utredningen som nu också
              har varit ute på remiss, eftersom jag ser en oro i att det fortfarande
              finns en risk att de gamla universiteten får leva på sina gamla
              meriter och att högskolorna inte får samma chans. I utredningen
              delar man in högskolorna, universiteten och alla lärosäten i fyra
              olika grupper där de gamla universiteten inte behöver göra någonting.
              De bara får sina anslag utan att behöva nischa sig, utan att behöva
              modernisera sig. Det går med automatik bara för att de har sina
              gamla namn och sitt ärorika historiska arv.
            </seg>
          </u>
          <u xml:id="i-0f9dd79905724c52-13" prev="i-0f9dd79905724c52-11" who="Q3358763">
            <seg>
              Många av högskolorna har funnits i 30 år. Skövde högskola är
              en av dem som har funnits i 30 år nu. Fortfarande betraktas de
              som nya och små uppstickare.
            </seg>
          </u>
          <u xml:id="i-0f9dd79905724c52-14" prev="i-0f9dd79905724c52-11" who="Q3358763">
            <seg>
              Högskolan i Skövde är oerhört duktig på många områden, på datavetenskap,
              produktion, processteknik, teknisk mekanism, spår- och talteknologi,
              dataekologi, informationssamhällets socialpsykologi och så vidare,
              en massa andra områden också. Det finns många kvaliteter på Högskolan
              i Skövde. Men jag känner en oro i och med den nya utredningen
              och vad som ska komma i propositionen till hösten om hur forskningsanslagen
              och anslagen över huvud taget ska fördelas.
            </seg>
          </u>
          <u xml:id="i-0f9dd79905724c52-15" prev="i-0f9dd79905724c52-11" who="Q3358763">
            <seg>
              Jag tycker att det är märkligt med den nya organisationen som
              har ett så konstigt namn så man bara hisnar av tanken att den
              heter Intermediären. Bara det gör att man känner sig orolig över
              hur anslagen kommer att fördelas därifrån.
            </seg>
          </u>
          <u xml:id="i-0f9dd79905724c52-16" prev="i-0f9dd79905724c52-11" who="Q3358763">
            <seg>
              Jag tycker nog att man skulle kunna se till att man har en rättvis
              fördelning och att man ger alla samma chans, att man faktiskt
              inte ska ge några fri lejd och säga: Ni har ju så gamla historiska
              minnen. Det är klart att ni ska ha de största anslagen.
            </seg>
          </u>
          <u xml:id="i-0f9dd79905724c52-17" prev="i-0f9dd79905724c52-11" who="Q3358763">
            <seg>
              Nu ska de ha mycket stora anslag. De är duktiga. Jag menar inte
              att vi ska se till så att de inte får sina möjligheter, självfallet
              inte. Men det måste bli samma och lika möjligheter för de små
              och medelstora högskolorna som för universiteten. Det får inte
              vara så att några har fri lejd.
            </seg>
          </u>
          <note type="speaker">
            Anf. 3 Statsrådet LARS LEIJONBORG (fp):
          </note>
          <u xml:id="i-0f9dd79905724c52-18" next="i-0f9dd79905724c52-25" who="Q946818">
            <seg>
              Herr talman! Det var i Monica Greens och min förra interpellationsdebatt
              som det här med ett besök för min del i Skövde kom upp. Jag vill
              minnas att jag lovade redan i den diskussionen att jag skulle
              göra det besöket. Monica Greens fråga var huruvida forskningen
              i Skövde kunde säkras, och jag svarade med att prisa Högskolan
              i Skövde på många sätt för deras tydliga profilering.
            </seg>
          </u>
          <u xml:id="i-0f9dd79905724c52-19" prev="i-0f9dd79905724c52-18" who="Q946818">
            <seg>
              Jag hade ett väldigt trevligt besök där i förrgår. Det var en
              hel del frågor också där om det som nu händer ute i högskolevärlden,
              där det talas om färre universitet, fusioner och sådant. Mitt
              besked var det som jag också har givit i riksdagen. Den här regeringen
              har inga planer på att lägga ned några högskolor, utan i den mån
              det ska ske sådana strukturförändringar ska det komma underifrån.
            </seg>
          </u>
          <u xml:id="i-0f9dd79905724c52-20" prev="i-0f9dd79905724c52-18" who="Q946818">
            <seg>
              Det är också en bra sak med Skövde att man har byggt allianser
              med andra lärosäten, även om man inte har några fusionsplaner.
              Samarbeten och allianser är ju den andra sidan av profilering.
              Om man skaffar sig spets på några områden skaffar man sig bredden
              genom allianser.
            </seg>
          </u>
          <u xml:id="i-0f9dd79905724c52-21" prev="i-0f9dd79905724c52-18" who="Q946818">
            <seg>
              Vi kan sätta in det här i ett brett historiskt perspektiv. När
              en gång i tiden terminologin universitet respektive högskolor
              tillkom fanns det en tanke om att forskningen skulle finnas på
              universiteten och att högskolorna framför allt skulle vara utbildningsanstalter.
              Det har ju förändrats under årens lopp. Nu är det uppenbart att
              många av våra högskolor bedriver en hel del forskning och en hel
              del bra forskning. Det finns ingen anledning att ändra den utvecklingen.
              Tvärtom eftersom det står i högskolelagen att själva definitionen
              på högskoleutbildning är att den är forskningsanknuten är det
              inte onaturligt att forskning även bedrivs på högskolorna.
            </seg>
          </u>
          <u xml:id="i-0f9dd79905724c52-22" prev="i-0f9dd79905724c52-18" who="Q946818">
            <seg>
              Man kan säga att det förslag som Dan Brännström har lagt fram
              bygger just på den princip som Monica Green talar om här, nämligen
              att gamla meriter inte ska vara tillräckligt för att man ska få
              forskningsanslag, utan det helt avgörande kriteriet för tilldelning
              av forskningsanslag ska vara kvalitet. Då förstår ju var och en
              att om man har en väldigt omfattande och bred verksamhet är sannolikheten
              naturligtvis rätt stor att det där finns bra forskning. Men det
              kan också vara hög sannolikhet för att de som verkligen profilerar
              sig och satsar på en sak uppnår excellens som man brukar säga
              i sådana här sammanhang det vill säga hög kvalitet.
            </seg>
          </u>
          <u xml:id="i-0f9dd79905724c52-23" prev="i-0f9dd79905724c52-18" who="Q946818">
            <seg>
              Dan Brännströms förslag bygger på att de högskolor som når en
              sådan kvalitet också ska få examinationsrätt. De ska få ta det
              fulla ansvaret för sin forskning.
            </seg>
          </u>
          <u xml:id="i-0f9dd79905724c52-24" prev="i-0f9dd79905724c52-18" who="Q946818">
            <seg>
              Som jag antyder i svaret tycker jag personligen att det finns
              en rimlighet i det synsättet. Det har också fått rätt stort stöd
              i remissopinionen. Vi ska bereda det vidare nu, men jag säger
              det jag sade i svaret: Jag tycker att det är en intressant argumentation
              och ett intressant förslag.
            </seg>
          </u>
          <u xml:id="i-0f9dd79905724c52-25" prev="i-0f9dd79905724c52-18" who="Q946818">
            <seg>
              På den andra punkten kan jag bara mycket kort säga till Monica
              Green att om denna nya myndighet skulle inrättas kommer den i
              varje fall inte att få namnet Intermediären!
            </seg>
          </u>
          <note type="speaker">
            Anf. 4 MONICA GREEN (s):
          </note>
          <u xml:id="i-0f9dd79905724c52-26" next="i-0f9dd79905724c52-30" who="Q3358763">
            <seg>
              Herr talman! Det var ett bra besked! Jag blev nästan rädd när
              jag hörde ordet, för det var så krångligt. Jag kan alltså pusta
              ut när det gäller det.
            </seg>
          </u>
          <u xml:id="i-0f9dd79905724c52-27" prev="i-0f9dd79905724c52-26" who="Q3358763">
            <seg>
              Jag förstår att Lars Leijonborg säger det han säger, att vi självfallet
              inte ska lägga ned några högskolor i landet, utan det ska i så
              fall komma underifrån med sammanslagning och så vidare. Det är
              ju politiskt dött att åka ut och säga att vi ska lägga ned högskolor
              här i landet. Vi har kommit så långt att vi är förbi det föraktfulla
              talet som Moderaterna körde med om bygdehögskolor, dålig kvalitet
              och så vidare.
            </seg>
          </u>
          <u xml:id="i-0f9dd79905724c52-28" prev="i-0f9dd79905724c52-26" who="Q3358763">
            <seg>
              Men det finns ändå en risk. Även om man från politiskt håll säger
              att man inte ska lägga ned högskolor kan man ju se till att de
              går svältdöden till mötes. Man kan se till att det inte blir tillräckligt
              med resurser för att kvaliteten ska uppnås. Då kan man hänvisa
              till att kvaliteten inte är tillräckligt god, och därför kan dessa
              högskolor inte vara kvar. Där ser jag en oro för framtiden. Man
              ska inte bara säga att det är klart att alla högskolor ska vara
              kvar, utan man måste också ge dem riktiga möjligheter och samma
              chans som de gamla universiteten. De är ju otroligt duktiga! De
              är otroligt smidiga när det gäller att hitta nischer, och de är,
              som Lars Leijonborg säger, duktiga på att samarbeta med varandra.
              Det finns alltså en smidighet i de mindre och medelstora högskolorna.
            </seg>
          </u>
          <u xml:id="i-0f9dd79905724c52-29" prev="i-0f9dd79905724c52-26" who="Q3358763">
            <seg>
              Jag har en fråga till. När det gäller det här med att basera
              anslagen på forskning skulle det kunna missgynna lärosäten med
              liten forskningsvolym. I stället borde man utvärdera utbildning
              för sig och forskningsförankring för sig så att inte utbildningen
              gömmer sig bakom högkvalitativ forskning att det läggs i klump.
              Universiteten tjänar på att man ser till att resursfördelningen
              går till på det sättet. De små och medelstora högskolorna har
              ju nischat sig och kan forska på vissa områden, och då borde de
              också få credit för det och tilldelas de resurser som behövs i
              fortsättningen.
            </seg>
          </u>
          <u xml:id="i-0f9dd79905724c52-30" prev="i-0f9dd79905724c52-26" who="Q3358763">
            <seg>
              Jag undrar hur ministern ser på detta.
            </seg>
          </u>
          <note type="speaker">
            Anf. 5 Statsrådet LARS LEIJONBORG (fp):
          </note>
          <u xml:id="i-0f9dd79905724c52-31" next="i-0f9dd79905724c52-33" who="Q946818">
            <seg>
              Herr talman! Även på den här punkten kan jag hålla med Monica
              Green. Det finns exempel på att mycket prestigefyllda forskningsinstitutioner
              har visat sig ha svårt att upprätthålla kvaliteten i grundutbildningen,
              kanske för att det sker en sådan fokusering på forskningen att
              utbildning lite grann hamnar i bakvatten. Även det bör förstås
              komma upp till ytan, och det system vi nu tänker oss och som vi
              har på bordet, framför allt från Dan Brännström, bygger på att
              både forskningen och utbildningen utvärderas, att det sker var
              för sig och att båda systemen, i princip i varje fall, har ett
              kvalitetselement.
            </seg>
          </u>
          <u xml:id="i-0f9dd79905724c52-32" prev="i-0f9dd79905724c52-31" who="Q946818">
            <seg>
              Men om jag nu är så tillmötesgående och instämmande i det Monica
              Green säger kan vi kanske också vara överens om den andra sidan
              av myntet, nämligen att Högskolan i Skövde och andra högskolor
              inte har förutsättningar att bli universitet. Det kommer även
              i framtiden att vara en skillnad mellan Högskolan i Skövde och
              Chalmers, för att ta det exemplet. Jag tror mig veta att det också
              är socialdemokratisk forskningspolitik att vi har behov av bredd
              men också av kraftsamling, att bygga forskningsmiljöer som kan
              tävla med de allra yppersta i världen.
            </seg>
          </u>
          <u xml:id="i-0f9dd79905724c52-33" prev="i-0f9dd79905724c52-31" who="Q946818">
            <seg>
              Det är en matematisk omöjlighet att skapa breda forskningsmiljöer
              på alla högskoleorter. Det kommer alltså även i framtiden att
              vara så att statsmakterna i sin resurstilldelning till forskning
              måste prioritera. Det är visserligen möjligt att Högskolan i Skövde
              under kommande år och årtionden kommer att uppvisa sådana fantastiska
              resultat att man på konkurrensmarknaden kommer att utvecklas till
              ett universitet. Men rent matematiskt är det inte möjligt att
              alla högskolor i Sverige blir universitet. Det vore bra om vi
              var överens om det också.
            </seg>
          </u>
          <note type="speaker">
            Anf. 6 MONICA GREEN (s):
          </note>
          <u xml:id="i-0f9dd79905724c52-34" next="i-0f9dd79905724c52-36" who="Q3358763">
            <seg>
              Herr talman! Det tog sig på slutet av inlägget, tycker jag! Jag
              kan inte hålla med om inledningen: att vi ska konstatera att Högskolan
              i Skövde inte kan bli universitet, för det kan de! De kan faktiskt
              visa både sin kvalitet och hur duktiga de är på att nischa sig
              inom sina områden. Jag är alltså helt övertygad om att Högskolan
              i Skövde i framtiden kan bli universitet. Men det får vi se. Det
              blir inte i år och inte heller nästa år, men jag är övertygad
              om att Högskolan i Skövde kan bli det. Även Lars Leijonborg nämnde
              detta i sitt inlägg, och det uppskattar jag.
            </seg>
          </u>
          <u xml:id="i-0f9dd79905724c52-35" prev="i-0f9dd79905724c52-34" who="Q3358763">
            <seg>
              Jag vill återkomma till det här med att det måste vara möjligt
              för högskolorna att konkurrera med universiteten på lika villkor
              och att villkoren för forskningsresurserna inom profilområden
              är lika. Jag måste återigen ställa frågan, för jag har inte fått
              klart för mig hur statsrådet har tänkt se till att det blir konkurrens
              på lika villkor så att man faktiskt ser hur duktiga de här små
              och medelstora högskolorna är. Man ska inte gå på gamla citat,
              för man kanske inte har hunnit citeras från den högskolan, utan
              det kanske citeras från Chalmers eller Lund och så vidare. När
              Högskolan i Skövde väl har blivit citerad i artiklar och så vidare
              kommer också de att kunna få mer anslag.
            </seg>
          </u>
          <u xml:id="i-0f9dd79905724c52-36" prev="i-0f9dd79905724c52-34" who="Q3358763">
            <seg>
              Men jag menar att det inte ska behöva gå till så. Jag menar att
              vi ska kunna ha ett sådant tydligt och så rättvist system som
              möjligt, oavsett om det handlar om en stor eller liten högskola,
              om man har gamla anor eller är en ny uppstickare som är otroligt
              duktig. Man måste ha samma chans!
            </seg>
          </u>
          <note type="speaker">
            Anf. 7 Statsrådet LARS LEIJONBORG (fp):
          </note>
          <u xml:id="i-0f9dd79905724c52-37" next="i-0f9dd79905724c52-41" who="Q946818">
            <seg>
              Herr talman! Lika villkor men det innebär ju inte att man automatiskt
              får samma belopp, utan det handlar just om det Monica Green sade
              på slutet: Om man visar att man är väldigt duktig får man lika
              mycket som andra som är lika duktiga och mer än dem som är mindre
              duktiga. Men då måste det mätas på något sätt. Visserligen gör
              vi redan så att verksamheter som är nystartade naturligtvis får
              medel i början därför att de är nya. Men så småningom måste alla
              tävla just på lika villkor.
            </seg>
          </u>
          <u xml:id="i-0f9dd79905724c52-38" prev="i-0f9dd79905724c52-37" who="Q946818">
            <seg>
              Det är så över hela världen att citeringar anses vara ett väldigt
              bra kvalitetsmått. Om man lägger fram någonting som man själv
              tycker är lysande men ingen annan forskare bryr sig om det är
              det förmodligen en signal om att det inte är så märkvärdigt.
            </seg>
          </u>
          <u xml:id="i-0f9dd79905724c52-39" prev="i-0f9dd79905724c52-37" who="Q946818">
            <seg>
              Det finns problem med citeringsmåttet också. Men att citeringar
              allmänt betraktas som det mest praktiska och tillgängliga kvalitetsmåttet
              är ett faktum. I det system vi lägger fram förslag om skulle jag
              tro att citeringar kommer att vara ett viktigt element.
            </seg>
          </u>
          <u xml:id="i-0f9dd79905724c52-40" prev="i-0f9dd79905724c52-37" who="Q946818">
            <seg>
              Den reaktion detta har väckt på högskolorna är ofta att det kommer
              att gynna de stora universiteten. Men det jag sade i Skövde i
              går, och som jag kan upprepa här, var att det lika gärna kan tolkas
              på det sättet att är man duktig kommer man nu att få tävla på
              lika villkor, medan det gamla systemet gynnade traditioner. Därför
              tycker jag att bland annat Högskolan i Skövde ska uppfatta det
              nya systemet, om det kommer, som någonting mycket positivt.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 09.22 på förslag av talmannen att ajournera
            förhandlingarna i väntan på att integrations- och jämställdhetsminister
            Nyamko Sabuni (fp) skulle infinna sig i kammaren för att lämna
            svar på interpellation 2007/08:521.
          </note>
          <u xml:id="i-0f9dd79905724c52-41" prev="i-0f9dd79905724c52-37" who="Q946818">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 09.27.
          </note>
          <note>
            4 § Svar på interpellation 2007/08:521 om stöd till avhoppare
            från rasistiska rörelser
          </note>
          <note type="speaker">
            Anf. 8 Integrations- och jämställdhetsminister NYAMKO SABUNI
            (fp):
          </note>
          <u xml:id="i-0f9dd79905724c52-42" next="i-0f9dd79905724c52-47" who="Q241851">
            <seg>
              Herr talman! Ursäkta kommunikationsmissen om ommöbleringen på
              dagordningen i dag!
            </seg>
          </u>
          <u xml:id="i-0f9dd79905724c52-43" prev="i-0f9dd79905724c52-42" who="Q241851">
            <seg>
              Veronica Palm har frågat mig vilka initiativ jag avser att ta
              för att se till att Exit får stöd för att kunna fortsätta sin
              viktiga verksamhet med att stötta personer som vill lämna rasistiska
              och nazistiska grupper. Som bakgrund till sin fråga nämner Veronica
              Palm regeringens nya förordning för stöd till bland annat sådana
              verksamheter.
            </seg>
          </u>
          <u xml:id="i-0f9dd79905724c52-44" prev="i-0f9dd79905724c52-42" who="Q241851">
            <seg>
              Jag delar Veronica Palms uppfattning att det är viktigt att aktivt
              stödja arbetet mot rasism och andra uttryck för intolerans. Det
              är bland annat därför som jag har tagit initiativ till att ett
              samlat grepp nu har tagits när det gäller stöd för sådana verksamheter.
              En rad olika bidragsformer med syfte att främja integration eller
              att motverka rasism och främlingsfientlighet har förts samman
              till ett bidrag som regleras av den förordning som regeringen
              beslutade den 21 februari 2008, Förordningen (2008:63) om statsbidrag
              till verksamheter mot rasism och liknande former av intolerans.
              Innan den nya förordningen beslutades hämtades synpunkter in från
              de berörda organisationerna.
            </seg>
          </u>
          <u xml:id="i-0f9dd79905724c52-45" prev="i-0f9dd79905724c52-42" who="Q241851">
            <seg>
              Bakgrunden till sammanförandet av de olika bidragsformerna är
              att det tidigare har saknats en helhetssyn beträffande sådana
              verksamheter. Det stöd som hittills har lämnats har varit uppdelat
              i en rad olika bidragsformer som i flera fall har varit alldeles
              för snäva och i vissa fall även exkluderande. Exempelvis har en
              del verksamheter fått öronmärkta stöd utan någon reell prövning
              eller konkurrens med andra. Andra motsvarande verksamheter har
              uteslutits från att ens kunna söka. Små belopp har avsatts till
              dessa bidragsformer, ibland med mycket vitt famnande mål och syften.
              Detta har bland annat inneburit att när det gäller bidraget för
              avhopparverksamheter har endast en förening, Fryshuset, ansett
              sig uppfylla kraven och sökt bidrag. Detta har naturligtvis inte
              varit tillfredsställande. De ändamål som stöden avser är dock
              angelägna och bör ha möjligheter till offentligt stöd även fortsättningsvis.
            </seg>
          </u>
          <u xml:id="i-0f9dd79905724c52-46" prev="i-0f9dd79905724c52-42" who="Q241851">
            <seg>
              Ungdomsstyrelsen har fått uppdraget att fördela medel enligt
              den nya förordningen. Bedömningen av vilka verksamheter som ska
              få stöd ska främst baseras på en kvalitetsbedömning där förväntade
              långsiktiga effekter av de planerade insatserna ges stor tyngd.
              Nyordningen möjliggör också att olika verksamheter mot rasism
              och intolerans kan prövas mot varandra på lika villkor. De föreningar
              som tidigare sökt bidrag inom detta område, till exempel Fryshuset,
              kommer även fortsättningsvis att kunna söka stöd för sin verksamhet
              enligt den nya förordningen.
            </seg>
          </u>
          <u xml:id="i-0f9dd79905724c52-47" prev="i-0f9dd79905724c52-42" who="Q241851">
            <seg>
              Det är min bestämda uppfattning att regeringen genom denna nyordning
              har stärkt förutsättningarna för ett vitalt arbete mot rasism
              och intolerans, både i organisationer som arbetar med dessa frågor
              i dag och i organisationer som fortfarande väntar på att bildas.
            </seg>
          </u>
          <note type="speaker">
            Anf. 9 VERONICA PALM (s):
          </note>
          <u xml:id="i-0f9dd79905724c52-48" next="i-0f9dd79905724c52-53" who="Q4971741">
            <seg>
              Herr talman! Jag är glad att statsrådet och regeringen gör denna
              samlade insats. Jag vill börja med att säga detta. Det är viktigt.
              Jag är orolig för den intolerans och extremism som vi ser växer
              framför allt i våra förorter och ute i landet.
            </seg>
          </u>
          <u xml:id="i-0f9dd79905724c52-49" prev="i-0f9dd79905724c52-48" who="Q4971741">
            <seg>
              Vi har en regering som driver en politik som ökar klyftorna och
              utsattheten. Då söker sig människor till gemenskaper som inte
              är positiva. Det handlar om både vitmaktkulturer och radikala
              islamistiska nätverk. Där måste vi vuxna ta ett stort ansvar.
            </seg>
          </u>
          <u xml:id="i-0f9dd79905724c52-50" prev="i-0f9dd79905724c52-48" who="Q4971741">
            <seg>
              År 2002 tog den socialdemokratiska regeringen det initiativ som
              har gjort att Exits verksamhet har kunnat finansieras. De människor
              som tar steget att hoppa av vitmaktkulturer och rasistiska rörelser
              har kunnat få stöd, det vill säga en möjlighet att ta steget.
              Det är ett konkret och praktiskt hantverk. Det krävs lång erfarenhet.
              Grundaren av Exits verksamhet är själv en avhoppad nazist från
              vitmaktkulturen. Den dåvarande regeringen valde att lägga detta
              arbete vid sidan av det vanliga mycket viktiga arbetet mot rasism
              och främlingsfientlighet. Exit på Fryshuset är viktigt och etablerat.
            </seg>
          </u>
          <u xml:id="i-0f9dd79905724c52-51" prev="i-0f9dd79905724c52-48" who="Q4971741">
            <seg>
              Jag kan inte låta bli att fortsätta tycka att det är ett problem
              att regeringen tar bort de öronmärkta pengarna. Det kan låta käckt
              att alla ska få söka, att begreppen ska vidgas och att fler aktörer
              ska in. Men den verksamhet som Exit bedriver i dag är viktig,
              är etablerad, och där finns en kunskapsbank som ingen annan kan
              konkurrera med.
            </seg>
          </u>
          <u xml:id="i-0f9dd79905724c52-52" prev="i-0f9dd79905724c52-48" who="Q4971741">
            <seg>
              Jag är orolig för att de öronmärkta pengarna tas bort, att verksamheter
              slås samman och resurser samtidigt minskas.
            </seg>
          </u>
          <u xml:id="i-0f9dd79905724c52-53" prev="i-0f9dd79905724c52-48" who="Q4971741">
            <seg>
              Min fråga till statsrådet kvarstår: Kan statsrådet garantera
              att Exits verksamhet fortgår?
            </seg>
          </u>
          <note type="speaker">
            Anf. 10 Integrations- och jämställdhetsminister NYAMKO SABUNI
            (fp):
          </note>
          <u xml:id="i-0f9dd79905724c52-54" next="i-0f9dd79905724c52-58" who="Q241851">
            <seg>
              Herr talman! Veronica Palms fråga om jag kan garantera att Exits
              verksamhet ska fortgå är precis kärnan i det som skiljer våra
              värderingar åt.
            </seg>
          </u>
          <u xml:id="i-0f9dd79905724c52-55" prev="i-0f9dd79905724c52-54" who="Q241851">
            <seg>
              Jag har på mitt departement tagit det fasta greppet att vägra
              vara det statsråd som ska sitta och bedöma vilka organisationer
              som har verksamhet som duger och vilka som inte har det, det vill
              säga att öronmärka pengar.
            </seg>
          </u>
          <u xml:id="i-0f9dd79905724c52-56" prev="i-0f9dd79905724c52-54" who="Q241851">
            <seg>
              Exit har en bra verksamhet. Jag är inte alls orolig för om de
              ska kunna konkurrera med andra organisationer om de medel som
              nu förs över till Ungdomsstyrelsen. Jag menar att kompetensen
              för att bedöma kvaliteten på projekten är bättre där än på departementen.
              Just för att det har varit en ordning med öronmärkta pengar och
              andra inte har kunnat konkurrera finns i dag inte tillräckligt
              många sådana organisationer som bedriver den typen av verksamhet.
              Min förhoppning är att Exit ska kompletteras med andra verksamheter.
              Men eftersom det inte finns någon konkurrens finns det inte heller
              någonting att oroa sig för i denna verksamhet. Pengarna ska gå
              till dessa verksamheter, och hittills har, som Veronica Palm säger,
              Exit utövat en bra verksamhet som jag är övertygad om att Exit
              kommer att fortsätta att få bidrag för.
            </seg>
          </u>
          <u xml:id="i-0f9dd79905724c52-57" prev="i-0f9dd79905724c52-54" who="Q241851">
            <seg>
              Jag håller med Veronica Palm om att utanförskap samt sociala
              och ekonomiska skillnader skapar dessa olika krafter som vi ser
              i samhället, det vill säga diskriminering, främlingsfientlighet,
              radikalisering, fundamentalism. Men det är väl inte den regering
              som har suttit i ett och ett halvt år som har orsakat dessa klyftor
              i samhället? Alliansen har ärvt en ohållbar situation. Om vi ska
              få social och ekonomisk rättvisa handlar det om att fler måste
              in i arbete. Man skapar inte social och ekonomisk rättvisa med
              hjälp av bidrag och ersättningar, som vi har sett de senaste åren.
              160 000 personer har sedan alliansen tillträdde regeringen lämnat
              utanförskapet. Det är något att vara stolt över, men självklart
              finns fortfarande mycket kvar att göra. I det arbetet hoppas jag
              att både Veronica och jag ska kunna fortsätta att debattera vilka
              åtgärder som är nödvändiga för att komma till rätta med det utanförskap
              som nu finns.
            </seg>
          </u>
          <u xml:id="i-0f9dd79905724c52-58" prev="i-0f9dd79905724c52-54" who="Q241851">
            <seg>
              Jag återkommer till Exits viktiga verksamhet. Pengarna finns
              på Ungdomsstyrelsen. Jag är övertygad om att Exit har möjlighet
              att söka dessa pengar och kommer att få dessa pengar för att fortsätta
              sin verksamhet. Men jag vägrar att säga att det är rätt att öronmärka
              pengar, precis som man gjorde för Centrum mot rasism. Vad är det
              som säger att det inte finns andra organisationer som jobbar mot
              rasism på ett lika bra sätt som Centrum mot rasism? De får också
              söka pengar på lika villkor som alla andra.
            </seg>
          </u>
          <note type="speaker">
            Anf. 11 VERONICA PALM (s):
          </note>
          <u xml:id="i-0f9dd79905724c52-59" next="i-0f9dd79905724c52-65" who="Q4971741">
            <seg>
              Herr talman! Det är bra att man öppnar för fler. Jag börjar med
              att säga det så att det inte blir ett missförstånd i kammaren.
            </seg>
          </u>
          <u xml:id="i-0f9dd79905724c52-60" prev="i-0f9dd79905724c52-59" who="Q4971741">
            <seg>
              Vi talar nu om Exits unika verksamhet med erfarenhet och sedan
              starten 500 ärenden. Det har handlat om avhoppare, familjer, barnfamiljer
              och flickvänner eftersom det är mest grabbar som hamnar i dessa
              situationer. Det är en verksamhet som ökar i omfattning. Just
              för att Exit har erfarenheten och är en stabil organisation har
              man utvecklat ett väl organiserat samarbete med myndigheter, polis
              och andra aktörer. Dessa ungdomar hamnar i dag i miljöer där vi
              inte vill att de ska vara, men vi vill ge dem en andra chans.
            </seg>
          </u>
          <u xml:id="i-0f9dd79905724c52-61" prev="i-0f9dd79905724c52-59" who="Q4971741">
            <seg>
              Jag ser två problem med det som regeringen väljer att göra. Det
              första är att man minskar mängden pengar. Förut var det ungefär
              16 miljoner totalt i arbetet mot rasism och för att stärka organisationer
              som arbetar med avhoppare. Av dessa pengar var 8,9 miljoner riktade
              mot avhoppare. Det var Centrum mot rasism, Exit och Quick Response
              inom Röda Korsets arbete. Det var tre organisationer som arbetade
              mer tydligt med arbetet med avhoppare.
            </seg>
          </u>
          <u xml:id="i-0f9dd79905724c52-62" prev="i-0f9dd79905724c52-59" who="Q4971741">
            <seg>
              Nu finns totalt 9 miljoner för dessa organisationer att söka.
              Det är för lite. Det är för lite pengar att söka när man samtidigt
              väljer att öppna för alla. Man väljer att inte öronmärka. I stället
              slår man ihop pengapåsar och säger att man satsar på en ny struktur.
              Men i realiteten minskar man.
            </seg>
          </u>
          <u xml:id="i-0f9dd79905724c52-63" prev="i-0f9dd79905724c52-59" who="Q4971741">
            <seg>
              Det andra problemet är att det är en stramare förordning. Jag
              kan förstå att statsrådet inte vill vara den som sitter och bedömer
              vem som ska få och vem som inte ska få. Det hade inte jag heller
              velat göra som statsråd. Det är tveksamt om det är förenligt med
              grundlagen att göra så. Det är riktigt. Däremot kan man strama
              upp ordningen hårt för arbetet att få människor att hoppa av och
              stödja dem i sina beslut. Det är ett långsiktigt arbete, och det
              är ett arbete som enligt Ungdomsstyrelsen betraktas som ordinarie
              verksamhet. Det är ingenting som man gör i ett kul projekt man
              kommer på en vår när man sitter på en konferens med Fryshusets
              personal. Det är en långsiktig strategisk verksamhet.
            </seg>
          </u>
          <u xml:id="i-0f9dd79905724c52-64" prev="i-0f9dd79905724c52-59" who="Q4971741">
            <seg>
              De 9 miljoner kronorna för projektmedel ska användas till att
              utveckla och förnya arbetet mot rasism och främlingsfientlighet.
              Det är bra, men det är inte vad Exit behöver. Exit behöver också
              utvecklas och förnyas. För detta kan de söka pengarna. Men till
              den ordinarie verksamheten och till det strategiska och långsiktiga
              arbetet för att få ungdomarna att komma ur radikala vitmaktkulturer
              är inte dessa pengar nog.
            </seg>
          </u>
          <u xml:id="i-0f9dd79905724c52-65" prev="i-0f9dd79905724c52-59" who="Q4971741">
            <seg>
              Kan statsrådet förklara hur hon ser på att Exit ska fortsätta
              att få ett statligt stöd?
            </seg>
          </u>
          <note type="speaker">
            Anf. 12 Integrations- och jämställdhetsminister NYAMKO SABUNI
            (fp):
          </note>
          <u xml:id="i-0f9dd79905724c52-66" next="i-0f9dd79905724c52-70" who="Q241851">
            <seg>
              Herr talman! På samma sätt som Veronica Palm just har beskrivit,
              genom att söka stödet hos den myndighet som nu har ansvar att
              fördela stöd till denna typ av organisationer, det vill säga Ungdomsstyrelsen.
            </seg>
          </u>
          <u xml:id="i-0f9dd79905724c52-67" prev="i-0f9dd79905724c52-66" who="Q241851">
            <seg>
              Anslaget har inte minskat, men jag förstår att Veronica Palm
              säger att om Exit ska konkurrera med andra blir det fråga om mindre
              pengar. Det är klart att det blir mindre pengar, men i dag finns
              det knappt någon konkurrens.
            </seg>
          </u>
          <u xml:id="i-0f9dd79905724c52-68" prev="i-0f9dd79905724c52-66" who="Q241851">
            <seg>
              Vad vi nu vill bygga upp är den konkurrens som jag efterfrågar.
              Jag är övertygad om att fler kan bedriva denna typ av verksamheter,
              men konkurrens byggs kanske inte upp första året eller ens andra
              året. Därför kan vi inte heller öka anslaget hur mycket som helst.
            </seg>
          </u>
          <u xml:id="i-0f9dd79905724c52-69" prev="i-0f9dd79905724c52-66" who="Q241851">
            <seg>
              Jag tänker följa förordningen. Jag tänker följa verksamheterna.
              Fortfarande hoppas jag att det bildas ytterligare organisationer
              eller att andra befintliga organisationer vill inleda den här
              typen av verksamhet. Ju fler det blir och ju bättre verksamheter
              de har, desto mer pengar kommer de antagligen att behöva. Då får
              man alltid göra nya bedömningar när man går igenom budgeten på
              de här områdena.
            </seg>
          </u>
          <u xml:id="i-0f9dd79905724c52-70" prev="i-0f9dd79905724c52-66" who="Q241851">
            <seg>
              Återigen vill jag säga att pengarna finns. Exit kan söka precis
              som alla andra. Det är som du säger en ordinarie verksamhet inom
              Fryshusets ram. Fryshuset har organisationsbidrag. Pengarna är
              till för just den verksamhet som Exit bedriver, och de finns att
              söka hos Ungdomsstyrelsen. Mer än så kan jag inte säga. Som sagt:
              Det är ingen som drar tillbaka pengarna, utan de ska sökas i konkurrens
              med andra organisationer. Eftersom du håller med om att det är
              precis så det ska gå till förstår jag inte riktigt varför vi för
              denna diskussion här i dag.
            </seg>
          </u>
          <note type="speaker">
            Anf. 13 VERONICA PALM (s):
          </note>
          <u xml:id="i-0f9dd79905724c52-71" next="i-0f9dd79905724c52-73" who="Q4971741">
            <seg>
              Herr talman! Jag kan hålla med om att det är viktigt att fler
              aktörer kommer in på den här marknaden och att fler vuxna engagerar
              sig, tar initiativ och bryr sig om de unga. Jag tycker att det
              är viktigt att det finns mer resurser än 0,1 miljon till arbetet
              mot främlingsfientlighet och rasism.
            </seg>
          </u>
          <u xml:id="i-0f9dd79905724c52-72" prev="i-0f9dd79905724c52-71" who="Q4971741">
            <seg>
              Den ordinarie basverksamhet som Exit bedriver den ordinarie grundverksamheten,
              det strategiska arbetet med sex anställda som bedriver ett slags
              24-timmarsverksamhet där den som väljer att hoppa av får snabb
              kontakt med en coach och har möjlighet att när som helst få kontakt
              med någon när man känner oro, blir hotad eller behöver stöd till
              familjen väljer regeringen att inte ge stöd till, och det är jag
              kritisk mot. Det handlar om basverksamheten inte om sådant som
              gäller utveckling, roliga projekt eller om att åka på läger med
              ungdomarna. Exits basverksamhet är viktig.
            </seg>
          </u>
          <u xml:id="i-0f9dd79905724c52-73" prev="i-0f9dd79905724c52-71" who="Q4971741">
            <seg>
              Jag är ledsen att kunna konstatera att statsrådet inte verkar
              tycka att den är så viktig att hon är beredd att garantera den
              basverksamhet som det behövs statligt stöd till. Det gör mig ledsen.
            </seg>
          </u>
          <note type="speaker">
            Anf. 14 Integrations- och jämställdhetsminister NYAMKO SABUNI
            (fp):
          </note>
          <u xml:id="i-0f9dd79905724c52-74" next="i-0f9dd79905724c52-82" who="Q241851">
            <seg>
              Herr talman! Det finns många viktiga verksamheter. Några av dem
              skulle jag till och med vilja öronmärka pengar till. Men jag tycker
              att det är viktigare att det finns en myndighet som är kompetent
              nog att göra bedömningar av vilka verksamheter som håller god
              kvalitet och inte. Pengarna ska alltid sökas i konkurrens.
            </seg>
          </u>
          <u xml:id="i-0f9dd79905724c52-75" prev="i-0f9dd79905724c52-74" who="Q241851">
            <seg>
              Jag vägrar utesluta andra organisationer bara för att jag råkar
              tycka att Exits verksamhet är bra, för jag är övertygad om att
              också andra organisationer kan bygga upp kunskap och bidra i kampen
              för att hjälpa dem som hoppar av rasistiska verksamheter.
            </seg>
          </u>
          <u xml:id="i-0f9dd79905724c52-76" prev="i-0f9dd79905724c52-74" who="Q241851">
            <seg>
              Vi ser ett väldigt starkt utanförskap i vårt land i dag. Det
              har skapat dessa krafter. Vad är det som säger att det räcker
              med bara Exit? Exit tar emot folk från hela landet. Varför skulle
              vi inte kunna tänka oss avdelningar i andra delar av landet? Varför
              måste alla åka till Stockholm? Möjligheten har inte funnits därför
              att man har öronmärkt pengar till en verksamhet just i Stockholm.
            </seg>
          </u>
          <u xml:id="i-0f9dd79905724c52-77" prev="i-0f9dd79905724c52-74" who="Q241851">
            <seg>
              Jag tycker att Fryshuset och Exit bedriver en bra verksamhet,
              och jag hoppas att den ska fortsätta. Men det är Ungdomsstyrelsen
              som myndighet som nu får bedöma kvaliteten på verksamheten i konkurrens
              och ta ställning till hur mycket pengar som Exit ska få i framtiden.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            7 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 3 april
          </note>
          <note>
            Aleksander Gabelic
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 8 april.
          </note>
          <note>
            8 § Anmälan om frågor för skriftliga svar
          </note>
          <u xml:id="i-0f9dd79905724c52-78" prev="i-0f9dd79905724c52-74" who="Q241851">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 4 april
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            Hans Olsson
          </note>
          <note>
            Mikael Oscarsson
          </note>
          <note>
            Agneta Gille
          </note>
          <u xml:id="i-0f9dd79905724c52-79" prev="i-0f9dd79905724c52-74" who="Q241851">
            <seg>
              Magdalena Streijffert
            </seg>
          </u>
          <note>
            Lars Hjälmered
          </note>
          <u xml:id="i-0f9dd79905724c52-80" prev="i-0f9dd79905724c52-74" who="Q241851">
            <seg>
              Thomas Bodström
            </seg>
          </u>
          <note>
            Birgitta Eriksson
          </note>
          <note>
            Lars Johansson
          </note>
          <note>
            Cecilia Widegren
          </note>
          <note>
            Birgitta Eriksson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 8 april.
          </note>
          <note>
            9 § Anmälan om skriftligt svar på fråga
          </note>
          <u xml:id="i-0f9dd79905724c52-81" prev="i-0f9dd79905724c52-74" who="Q241851">
            <seg>
              Anmäldes att skriftligt svar på följande fråga inkommit
            </seg>
          </u>
          <note>
            den 3 april
          </note>
          <note>
            Bodil Ceballos
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 8 april.
          </note>
          <note>
            10 § Kammaren åtskildes kl. 09.43.
          </note>
          <u xml:id="i-0f9dd79905724c52-82" prev="i-0f9dd79905724c52-74" who="Q241851">
            <seg>
              Förhandlingarna leddes av talmannen.
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
