<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--116</head>
          <docDate when="2008-05-21">2008-05-21</docDate>
        </div>
      </front>
      <body>
        <div>
          <note n="189ebd15">
            ﻿
          </note>
          <note n="ae519b70">
            Riksdagens protokoll
          </note>
          <note n="e232c264">
            2007/08:116
          </note>
          <note type="date" n="3b6cd8c3">
            Onsdagen den 21 maj
          </note>
          <note n="7aff7d09">
            Kl. 09:00 - 19:59
          </note>
          <note n="0b120af4">
            1 § Justering av protokoll
          </note>
          <note n="81fae4b7">
            Justerades protokollet för den 15 maj.
          </note>
          <note n="7f126794">
            2 § Ledighet
          </note>
          <note n="7f77e0bc">
            Andre vice talmannen meddelade att Gustav Blix (m) ansökt om
            ledighet under tiden den 8 september7 december.
          </note>
          <note n="d1bff80a">
            Kammaren biföll denna ansökan.
          </note>
          <note n="2779573e">
            Andre vice talmannen anmälde att Curt Linderoth (m) skulle tjänstgöra
            som ersättare för Gustav Blix.
          </note>
          <note n="5bf19251">
            3 § Meddelande om ändringar i kammarens sammanträdesplan
          </note>
          <note n="109516f3">
            Andre vice talmannen meddelade att ett meddelande om ändringar
            i kammarens sammanträdesplan delats ut till riksdagens ledamöter.
          </note>
          <note n="bb485336">
            4 § Anmälan om fördröjda svar på interpellationer
          </note>
          <note n="407cb743">
            Till riksdagen hade inkommit följande skrivelser:
          </note>
          <note n="c9f286b7">
            Interpellation 2007/08:650
          </note>
          <note n="66d6d470">
            Interpellation 2007/08:650 Fastighetsskatten och taxeringen 2009
          </note>
          <note n="79f78d72">
            Interpellationen kommer att besvaras den 10 juni 2008.
          </note>
          <note n="ab926d42">
            Skälet till dröjsmålet är andra åtaganden som inte gått att ändra
            på.
          </note>
          <note n="88822458">
            Lilian Wiklund
          </note>
          <note n="551376ac">
            Interpellation 2007/08:651
          </note>
          <note n="d12323c8">
            Interpellation 2007/08:651 Fastighetsskatten och landets småhusägare
          </note>
          <note n="79f78d72">
            Interpellationen kommer att besvaras den 10 juni 2008.
          </note>
          <note n="ab926d42">
            Skälet till dröjsmålet är andra åtaganden som inte gått att ändra
            på.
          </note>
          <note n="88822458">
            Lilian Wiklund
          </note>
          <note n="2186b2c4">
            Interpellation 2007/08:652
          </note>
          <note n="8c37bdcd">
            Interpellation 2007/08:652 Förhöjt grundavdrag i stödområde A
          </note>
          <note n="79f78d72">
            Interpellationen kommer att besvaras den 10 juni 2008.
          </note>
          <note n="ab926d42">
            Skälet till dröjsmålet är andra åtaganden som inte gått att ändra
            på.
          </note>
          <note n="88822458">
            Lilian Wiklund
          </note>
          <note n="77a28f1f">
            Interpellation 2007/08:679
          </note>
          <note n="78a4be62">
            Interpellation 2007/08:679 Marinens musikkår
          </note>
          <note n="acc4ba59">
            Interpellationen kommer att besvaras tisdagen den 3 juni 2008.
          </note>
          <note n="947afcac">
            Skälet till dröjsmålet är att statsrådet befinner sig på resa
            under de svarstillfällen som finns före den 3 juni 2008.
          </note>
          <note n="bf6bb5b9">
            Maria Hedegård
          </note>
          <note n="bc5c4fbd">
            Interpellation 2007/08:685
          </note>
          <note n="9534fa62">
            Interpellation 2007/08:685 Vapenfrias rättigheter
          </note>
          <note n="acc4ba59">
            Interpellationen kommer att besvaras tisdagen den 3 juni 2008.
          </note>
          <note n="947afcac">
            Skälet till dröjsmålet är att statsrådet befinner sig på resa
            under de svarstillfällen som finns före den 3 juni 2008.
          </note>
          <note n="bf6bb5b9">
            Maria Hedegård
          </note>
          <note n="b179381a">
            Interpellation 2007/08:688
          </note>
          <note n="25f1d883">
            Interpellation 2007/08:688 Svensk stridsstyrka år 2011 och år
            2014
          </note>
          <note n="acc4ba59">
            Interpellationen kommer att besvaras tisdagen den 3 juni 2008.
          </note>
          <note n="947afcac">
            Skälet till dröjsmålet är att statsrådet befinner sig på resa
            under de svarstillfällen som finns före den 3 juni 2008.
          </note>
          <note n="bf6bb5b9">
            Maria Hedegård
          </note>
          <note n="2a41aa9c">
            5 § Anmälan om inkomna faktapromemorior om förslag från Europeiska
            kommissionen
          </note>
          <note n="3bcee99f">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="7e1ad033">
            KOM(2007)787, KOM(2007)788, KOM(2007)789, KOM(2007)790, KOM(2007)792,
            KOM(2007)793
          </note>
          <note n="4e48ffa4">
            KOM(2008)159
          </note>
          <note n="57c3b197">
            KOM(2008)180
          </note>
          <note n="14e4ccc1">
            6 § Hänvisning av ärende till utskott
          </note>
          <note n="9f4dbb8e">
            Föredrogs och hänvisades
          </note>
          <note n="36a46354">
            7 § Förnyad bordläggning
          </note>
          <note n="28d558f2">
            Föredrogs och bordlades åter
          </note>
          <note n="c3e66f33">
            8 § Beslut om ärenden som slutdebatterats den 20 maj
          </note>
          <note n="e99e4108">
            Punkt 1
          </note>
          <note n="db70d93c">
            Punkt 2
          </note>
          <note n="fc0ad7af">
            Punkt 3
          </note>
          <note n="e99e4108">
            Punkt 1
          </note>
          <note n="db70d93c">
            Punkt 2
          </note>
          <note n="e99e4108">
            Punkt 1
          </note>
          <note n="db70d93c">
            Punkt 2
          </note>
          <note n="fc0ad7af">
            Punkt 3
          </note>
          <note n="e99e4108">
            Punkt 1
          </note>
          <note n="fbd24812">
            Punkterna 2 och 3
          </note>
          <note n="6601577f">
            9 § Förverkande av utbyte av brottslig verksamhet
          </note>
          <note n="e9e79b16">
            Föredrogs
          </note>
          <note type="speaker" n="1e470bf8">
            Anf. 1 LENA OLSSON (v):
          </note>
          <u who="Q4971169" xml:id="i-3569e4755f2dd933-0" n="3be0bc02">
            <seg n="668792ab">
              Fru talman! Vi ska nu debattera justitieutskottets betänkande
              Förverkande av utbyte av brottslig verksamhet . Vi från Vänsterpartiet
              tycker att det är väldigt glädjande att det kommer regler som
              gör det möjligt att lättare förverka egendom och pengar som kommit
              från brottslighet. Det är ett viktigt steg framåt i kampen mot
              den organiserade brottsligheten. Vi i Vänsterpartiet tror att
              det är en nyckelfråga i kampen för att komma åt möjligheterna
              att tjäna pengar på brott.
            </seg>
            <seg n="885fd973">
              Det kan kännas stötande att någon har mycket pengar har fina
              bilar etcetera och bevisligen har begått brott där man kan tjäna
              pengar men att samhället inte kan ingripa bättre än i dag.
            </seg>
            <seg n="8e027bc7">
              Att underlätta förverkande av sådan egendom är rimligt, samtidigt
              som en utvidgad möjlighet till förverkande förhoppningsvis också
              kan ha en förebyggande effekt.
            </seg>
            <seg n="85520773">
              För att underlätta kampen satsar Vänsterpartiet mer resurser
              än regeringen på Ekobrottsmyndigheten och Skatteverket i sin budget.
            </seg>
            <seg n="66e77a8f">
              Ekobrottsmyndigheten, som är en av de två myndigheter som vi
              i justitieutskottet ansvarar för, har nyligen aviserat nedskärningar
              trots förhoppningar om att man ska kunna satsa mer.
            </seg>
            <seg n="6a3a3a09">
              Vi besökte i går Ekobrottsmyndigheten. Det framlades då väldigt
              tydligt att man drar ned på personalen därför att man inte har
              tillräckligt med resurser. Det har bland annat att göra med att
              PLO:n, pris- och löneomräkningen, för myndigheten inte har räknats
              upp. Den brukar räknas upp med ungefär 3 procent per år. Det gör
              vi i alla fall inom kommunalpolitiken. Jag tror att ordningen
              har varit sådan här också förut. Men helt plötsligt blev det en
              annan ordning, och den räknades upp med bara 0,78 procent. Detta
              är väldigt allvarligt, och jag vill poängtera det nu när vi ändå
              står här.
            </seg>
            <seg n="ea04c060">
              Jag har deltagit i några budgetdebatter här där jag också har
              påpekat att det inte går att satsa ensidigt i ena ändan utan att
              det får effekter fullt ut i kedjan. Nu ser vi propositionen, och
              man kan inte genomföra domstolsförhandlingar därför att det inte
              finns tillräckligt med åklagare i brist på resurser.
            </seg>
            <seg n="59eeb063">
              Åklagarna är väldigt glada för det här förslaget om förverkande
              av utbyte av brottslig verksamhet. De tycker att det är ett bra
              verktyg. Och vi tycker också att det är ett steg i rätt riktning.
              Men vi från Vänsterpartiet ifrågasätter en del.
            </seg>
            <seg n="40cc2727">
              Kampen mot den organiserade brottsligheten kan inte vara att
              man ger ett verktyg och sedan drar tillbaka resurser, något som
              resulterar i att man inte anställer i den utsträckning som behövs
              eller att det blir mindre personal.
            </seg>
            <seg n="08185790">
              Fru talman! Det handlar också om så kallat utvidgat förverkande.
              Det har visat sig att det inte är helt enkelt att lösa detta när
              det gäller rättssäkerheten. Det finns kritiska remissinstanser.
              Men vi i Vänsterpartiet tycker att regeringen ändå har nått en
              rimlig balans när det gäller personer som har en fastslagen dom
              mot sig.
            </seg>
            <seg n="ce00a1bd">
              Däremot är vi oroliga för att det blir alltför lätt och alltför
              osäkert när det handlar om personer i omgivningen. Vi har inget
              emot förslaget, men vi tycker att här tas steg som man egentligen
              inte behöver ta. Vi vill sakta in lite när det gäller andra personer,
              en tredje person, för att sedan efter några år få en utvärdering
              etcetera som visar var vi också kan ta till det här.
            </seg>
            <seg n="f749b605">
              Man måste ha i åtanke att den egentliga brottsliga handling som
              är kopplad till den aktuella egendomen kan ha begåtts av en tredje
              person. Därmed kan den egendom som förverkats härröra från brottslighet
              som begåtts av en bekant till en bekant till den som innehar egendomen.
            </seg>
            <seg n="c244403b">
              Att i tredje ledet sänka beviskraven för förverkande i den mån
              som föreslås är alltför rättsosäkert. Detta har bland annat Justitiekanslern
              sagt. Juridiska fakultetsnämnden vid Uppsala universitet har också
              haft åsikter om detta.
            </seg>
            <seg n="2438e557">
              Det här är inte heller något som krävs enligt det rambeslut från
              EU som delvis ligger till grund för denna proposition. Vi anser
              därför att denna möjlighet ska strykas och då menar vi just nu,
              i dagsläget, inte forever .
            </seg>
            <seg n="11bdca43">
              Med detta yrkar jag bifall till reservationen.
            </seg>
          </u>
          <note type="speaker" n="2c7550fd">
            Anf. 2 MARYAM YAZDANFAR (s):
          </note>
          <u who="Q3373040" xml:id="i-342c2538310337b6-0" n="018cf2cd" next="i-1fa4f48eaa758f25-0">
            <seg n="d9585e30">
              Fru talman! Jag vill börja med att säga att det är väldigt roligt
              att den borgerliga regeringen har slutfört ett gammalt socialdemokratiskt
              förslag som tidigare beretts i Justitiedepartementet och att vi
              nu genom ett beslut kan ro denna viktiga lagändring i hamn.
            </seg>
            <seg n="e69a8560">
              Jag insåg hur viktigt det var att kunna göra en sådan här lagändring
              när jag besökte Novaprojektet som pågår inom Polismyndigheten
              i Helsingforss län tillsammans med initiativtagaren, länspolismästare
              Carin Götblad.
            </seg>
            <seg n="ff1f70eb">
              Projektet går ut på att hårdbevaka de 148 grövsta organiserade
              kriminella i Helsingforss län. Man stör. Man ser till att faktiskt
              finnas där de är. Man stör dem i deras dagliga liv och leverne.
              Det innebär att du även om du misstänks för ett grovt rån faktiskt
              kan åka dit för att du inte har bilbältet på dig eller för en
              fortkörning allt alltså för att störa de här människorna i deras
              planering och i deras leverne i form av ett kriminellt liv.
            </seg>
            <seg n="4e04ad03">
              Poliserna tog upp hur svårt det är att binda utbytet av brottslig
              verksamhet till ett specifikt brott och hur ofta många kriminella
              kommer undan. Poliserna nämnde också en rolig sak, en tillfällighet
              som jag måste dela med mig.
            </seg>
            <seg n="cbe93d4b">
              Poliserna gjorde en vanlig tur på E 4:an ut mot Arlanda och träffade
              då på en bil med ett registreringsnummer och en person som var
              välkända för polisen. Den här mannen kör för fort och har inget
              bilbälte på sig så poliserna stoppar honom. De råkar veta att
              jourkronofogden finns i krokarna eftersom det strax innan varit
              ett möte med den här personen. De lyckas få den kände kriminelle
              att stanna kvar på platsen så länge att jourkronofogden hinner
              dit för att helt enkelt göra en utmätning av de värdesaker som
              hittats i bakluckan på den kriminelles bil.
            </seg>
            <seg n="67066e66">
              Det ska inte behövas sådana tillfälligheter för att kunna förverka
              utbyte av brottslig verksamhet. Därför är det jättebra att den
              här lagprövningen kommer till stånd.
            </seg>
            <seg n="48e64574">
              Jag kan dock inte låta bli att understryka det som Lena Olsson
              nyss sade, nämligen att man inte kan ge ett verktyg och sedan
              dra tillbaka de resurser som krävs för att ordentligt kunna utnyttja
              verktyget.
            </seg>
            <seg n="bb64ec00">
              I Helsingforss län där Novaprojektet genomförs är vi just nu
              otroligt oroliga, för med de besparingskrav som ålagts myndigheten
              måste kanske uppemot 500 poliser tas bort från yttre tjänst och
              från brottsbekämpande verksamhet.
            </seg>
            <seg n="8ff62354">
              Åklagarna beskriver hur tufft det är att jobba. De måste lämna
              över mål till andra åklagarkammare därför att de helt enkelt inte
              hinner med alla målen.
            </seg>
            <seg n="b94cff93">
              Det är alltså upp till er i majoriteten att inte bara rösta för
              ett gott och bra lagförslag utan också faktiskt ge, som ni ju
              lovade i valrörelsen, rättsväsendet nödvändiga verktyg för att
              kunna tillämpa lagen på ett adekvat sätt.
            </seg>
          </u>
          <note n="d8ff2677">
            Anf. 3 CECILIA WIGSTRÖM i Göteborg (fp):
          </note>
          <u who="Q3373040" xml:id="i-1fa4f48eaa758f25-0" n="018cf2cd" prev="i-342c2538310337b6-0">
            <seg n="38732029">
              Fru talman! I dag debatterar vi och ska ta beslut om regeringens
              proposition om förverkande av utbyte av brottslig verksamhet.
              Jag vill börja med att yrka bifall till utskottets förslag i betänkandet.
            </seg>
            <seg n="69046a84">
              Vad handlar det här om? Jo, det handlar om att vi ska ge polis
              och åklagare starkare verktyg detta för att kunna bekämpa den
              organiserade brottsligheten genom att komma åt kriminellt intjänade
              tillgångar.
            </seg>
            <seg n="1b1b0dcc">
              Personer som döms i domstol för grova brott med minst sex års
              fängelse i straffskalan och som begått brottet i syfte att tjäna
              pengar ska nu kunna få samtliga tillgångar som är intjänade från
              annan brottslig verksamhet förverkade, det vill säga konfiskerade
              och beslagtagna av staten.
            </seg>
            <seg n="6cb5738c">
              Brott med minst sex år i straffskalan kan vara av följande slag:
              grov utpressning, rån, grovt svindleri eller mord. Dessutom lägger
              vi till ytterligare några brott som inte når upp till sex års
              fängelse i straffskalan, nämligen människohandel, dopningsbrott
              och narkotikabrott.
            </seg>
            <seg n="1442d6b9">
              Det ska fortfarande bevisas bortom rimligt tvivel att personen
              i fråga har begått ett så här allvarligt brott. Men vi sänker
              beviskravet för själva förverkandet. Det räcker att åklagaren
              visar att det är klart mera sannolikt att tillgångarna härrör
              från brottslig verksamhet än att så inte är fallet. Det ska inte
              heller gå att undgå förverkande genom att skriva över Ferrarin
              på frun eller på en annan person.
            </seg>
            <seg n="307a1798">
              Varför behöver vi då denna lagstiftning? Jag vill här ange de
              tre viktigaste skälen:
            </seg>
            <seg n="d07106c8">
              Först och främst har vi redan i dag en förverkandelagstiftning.
              Men den är väldigt ineffektiv därför att den bygger på att åklagaren
              kan bevisa ett samband mellan ett konkret brott och en viss egendom.
              Det är mycket svårt. Jag har mött många frustrerade åklagare som
              har berättat om hur de lyckats få en person dömd i domstol för
              narkotikaförsäljning. Men de 50 000 kronor som personen hade på
              sig på hotellrummet när han haffades av polisen måste lämnas tillbaka
              till den åtalade. Med den lagstiftning som vi nu kommer att ta
              får man en mer effektiv möjlighet att beslagta kriminellt intjänade
              pengar.
            </seg>
            <seg n="389d2036">
              Ett annat skäl till att denna lagstiftning är viktig är att den
              är en välkommen anpassning till vår omvärld. Rikskriminalpolisens
              chef Therese Mattsson brukar vara väldigt tydlig med hur viktigt
              det är att vi i Sverige har en lagstiftning som någorlunda liknar
              andra länders lagstiftning. Annars, menar hon, finns risken att
              Sverige hamnar på efterkälken och blir ett attraktivt land för
              kriminella.
            </seg>
            <seg n="b060faf4">
              Medlemsstaterna inom EU kom för tre år sedan överens om att införa
              den här typen av förverkande. Nu är det alltså en följdlagstiftning
              som här kommer till riksdagen.
            </seg>
            <seg n="afd8d155">
              Våra nordiska grannländer fick de här möjligheterna för länge
              sedan Danmark 1997, Norge 1999 och Finland 2001.
            </seg>
            <seg n="3970c3d9">
              Den danska lagen var först och var ett led i kampen mot den organiserade
              brottsligheten. Man tog krafttag i Danmark på 90-talet. Det ledde
              tyvärr till att mc-gängen flyttade över Sundet och kom att etableras
              i Sverige på allvar. Nu tycker jag att vi ska vara glada för danskarnas
              skull, men visst hade det varit bättre om mc-gängen inte hade
              hittat en behagligare tillvaro hos oss.
            </seg>
            <seg n="812d19ad">
              I Sverige fanns en utredning 1999 där denna lagstiftning föreslogs,
              men utredningen hamnade tyvärr i byrålådan. Det hade varit intressant
              om justitieutskottets ordförande, tillika landets förra justitieminister
              Thomas Bodström, hade varit här i kammaren i stället för att bedriva
              sin advokatverksamhet eller för att lansera sin nya bok och svarat
              på frågan: Varför lades denna utredning i byrålådan? Varför såg
              Socialdemokraterna inte till att Sverige hade en stark lagstiftning
              på detta område?
            </seg>
            <seg n="a5f9cac9">
              Det tredje och främsta skälet för denna lagstiftning är att den
              behövs för att stoppa utbredningen av den organiserade brottsligheten
              i Sverige genom att slå mot hjärtat i dessa organisationer, och
              det är pengarna.
            </seg>
            <seg n="17c28530">
              Pengarna är drivkraften för de yrkeskriminella. Pengarna möjliggör
              ett liv i lyx, och pengarna är det som får klockan att ticka.
              Aktiva inom den organiserade brottsligheten vill leva ett liv
              i sus och dus, ett liv i lyx. Men de som ska betala är alla brottsoffer
              som följer i spåren av narkotikahandel, värdetransportrån och
              försäljning av narkotika eller kvinnor som sexslavar. Det är direkt
              stötande att man kan fällas för ett brott, avtjäna straffet i
              fängelse och sedan leva på sina kriminellt intjänade pengar. Det
              ska vi nu försöka stoppa.
            </seg>
            <seg n="70f9e0ff">
              Vi är eniga i kammaren om att den här lagstiftningen behövs.
              Vänsterpartiet är dock emot att vi nu också gör det möjligt att
              förverka egendom från andra personer än brottslingen själv. Det
              görs i dag och det vore alldeles för enkelt om det kunde fortgå
              även i morgon att man skriver över tillgångar på en anhörig eller
              en vän. Lagen skulle bli verkningslös om Vänsterpartiet fick sin
              vilja igenom.
            </seg>
            <seg n="f17fb173">
              Fru talman! För utskottsmajoriteten är denna möjlighet att förverka
              utbyte av brottslig verksamhet mycket välkommen, och den är efterlängtad.
              Jag har nämnt de tre främsta skälen.
            </seg>
            <seg n="a15d3bbd">
              För det första är dagens lagstiftning ineffektiv, och många brottslingar
              kan alltså efter fängelsevistelsen leva på sina kriminellt intjänade
              tillgångar.
            </seg>
            <seg n="d1c6014a">
              För det andra får vi en lagstiftning som våra nordiska grannländer
              länge har haft och som vi har kommit överens om inom EU.
            </seg>
            <seg n="9bf77eaf">
              För det tredje är det här en möjlighet att fortsätta att rycka
              undan mattan för den grova organiserade brottsligheten i Sverige
              som breder ut sig alltmer sedan 1990-talet och som utgör ett allvarligt
              hot mot vår rättsstat.
            </seg>
            <seg n="fa6d9af6">
              Alliansregeringen tar denna fråga på största allvar. Det är därför
              vi satsar på att få 20 000 poliser i Sverige. Jag vill bestrida
              den bild som Vänstern och Socialdemokraterna gett här från talarstolen.
              Vi gör ordentliga satsningar på rättsväsendet. 2 miljarder kronor
              har vi satsat på hela rättskedjan. Åklagarna är de som har fått
              den procentuellt största ökningen, ett 11-procentigt påslag, på
              sina budgetar. Men det ska tilläggas att efter den svältkost som
              de varit på de senaste åren under Socialdemokraterna kommer än
              mer pengar att behövas till rättsväsendet.
            </seg>
            <seg n="0e1d8cb4">
              Avslutningsvis, fru talman, vill jag uppmana alla tv-tittare
              som tittar på debatten i dag att bidra till en nationell mobilisering
              mot grov organiserad brottslighet. Vi ska veta att de yrkeskriminella
              utgör ungefär 0,02 procent av Sveriges befolkning. Vi hederliga,
              vi som är trötta på nästan daglig skottlossning i Göteborg eller
              på att krögare utpressas i Uppsala, Helsingfors, Umeå eller Karlstad,
              är mångdubbelt fler. Vi är närmare bestämt 99,98 procent av befolkningen.
              Om vi backar och skräms till tystnad ger vi den organiserade brottsligheten
              den chans de inte borde få, för de är få och de är svaga.
            </seg>
            <seg n="c827b790">
              Jag uppmanar oss alla att anmäla brott till polisen, ställa upp
              som vittnen i rättegångar och att inte bidra till den svarta ekonomin,
              det vill säga att köpa diesel svart, acceptera svartarbete på
              restaurangen eller inom byggbranschen, för det är också en födkrok
              åt de yrkeskriminella. Jag tror att om vi alla gemensamt gör de
              här insatserna, tillsammans med våra myndigheters kraftsamling,
              kan vi pressa tillbaka den organiserade brottsligheten.
            </seg>
          </u>
          <note type="speaker" n="461529c6">
            Anf. 4 LENA OLSSON (v) replik:
          </note>
          <u who="Q4971169" xml:id="i-eac41e49a7d9edec-0" n="3be0bc02" next="i-205b0d4da5e608d9-0">
            <seg n="96d01780">
              Fru talman! Det är otroligt, Cecilia Wigström, vad man kan få
              höra i denna kammare. Det kan inte vara vårt fel att det inte
              satsas tillräckligt på rättsväsendet. Vi har haft ett otal budgetdebatter
              där jag har påpekat att man måste se upp med det här och se till
              att ha en balans i rättskedjan så att det inte uppstår som nu
              har uppstått. Det finns en artikel i DN i dag Politiskt självmord
              att ingenting göra när det gäller åklagarväsendet. Ständigt har
              man medialt kritiserat den sittande regeringen när det gäller
              försvaret, ett försvar i fritt fall. Nu börjar jag nästan ställa
              mig frågan: Håller vi på att få också ett rättsväsen i fritt fall?
            </seg>
            <seg n="015675c8">
              Satsade mer på polisen gjorde den gamla majoriteten för att få
              ut fler poliser. Vi från Vänsterpartiet har insett att man inte
              ensidigt kan satsa på en sak. Det måste följas åt av andra insatser,
              och det måste finnas en balans i rättskedjan.
            </seg>
            <seg n="ffc4c974">
              Du var med och lyssnade på generaldirektören på Ekobrottsmyndigheten
              i går. Hon tyckte att förverkandet är ett jättebra verktyg. Men
              det var någonting som fattades, och det var resurser. Man hade
              inte tillräckligt med resurser för att bekämpa den ekonomiska
              och den grova brottsligheten. Det sade hon klart och tydligt.
              Man fick dra ned på personal och åklagare. Då kan man kanske ställa
              sig frågan: Är inte ekonomisk brottslighet tillräckligt allvarlig,
              eller vad då?
            </seg>
          </u>
          <note n="30aef20f">
            Anf. 5 CECILIA WIGSTRÖM i Göteborg (fp) replik:
          </note>
          <u who="Q4971169" xml:id="i-205b0d4da5e608d9-0" n="3be0bc02" prev="i-eac41e49a7d9edec-0">
            <seg n="5f1963ec">
              Fru talman! Det här är ingen budgetdebatt, utan det vi egentligen
              debatterar är förverkandelagstiftningen. Men jag kan gärna svara
              på frågorna.
            </seg>
            <seg n="b9f87ed8">
              Jag kan bara konstatera att vi, som jag sade, har satsat 2 miljarder
              kronor. Det är den största satsningen någonsin på rättsväsendet
              på så här kort tid. Störst ökning har åklagarna fått med 11-procentiga
              påslag. Vi är väl medvetna inom alliansen om att med tanke på
              den svåra situation som åklagare dragits med under flera år under
              ert förra styre är det en väldigt slimmad organisation. Jag tror
              och hoppas att vi kommer att få se ytterligare förstärkningar
              för åklagarna och hela rättsväsendet framöver.
            </seg>
            <seg n="e51280df">
              Jag var med på EBM i går, och det var verkligen inte så som Lena
              Olsson beskriver det. De har gjort äskanden om påslag efter det
              att lönerörelsen blev klar i april. Vi får se hur vi kommer att
              kunna hantera de extra äskandena. Vi blev alla tagna på sängen
              av de här ökade lönerna. Inte ens Lena Olsson visste i april om
              att det behövdes mer pengar på grund av resultatet i löneavtalet.
            </seg>
            <seg n="fe3eb496">
              Men en sak har Lena Olsson rätt i, och det är att EBM var överlycklig
              över den här lagstiftningen. Vänsterpartiet var med under de senaste
              tolv åren. Thomas Bodström är inte här, för han är ute och lanserar
              sin nya bok eller kanske driver sin advokatverksamhet, men hur
              kommer det sig att ni lade utredningen i byrålådan? Varför accepterade
              ni att Thomas Bodström lade en utredning i byrålådan som hade
              kunnat se till att vi inte hamnade på efterkälken?
            </seg>
            <seg n="978e320f">
              Lagstiftningen som vi ska besluta om i dag får vi på plats nu,
              men Danmark hade den 1997 och Norge hade den 1999. Det kom en
              utredning i Sverige 1999 som föreslog en sådan lagstiftning. Varför
              accepterade ni att inte rusta Sverige mot den organiserade brottsligheten?
            </seg>
          </u>
          <note type="speaker" n="f645ce09">
            Anf. 6 LENA OLSSON (v) replik:
          </note>
          <u who="Q4971169" xml:id="i-eac41e49a7d9edec-1" n="3be0bc02" next="i-205b0d4da5e608d9-1">
            <seg n="cbfce147">
              Fru talman! Cecilia Wigström talar om för Lena Olsson i Vänsterpartiet
              att det här inte är någon budgetdebatt, fast hon själv står och
              drar upp budgeten i talarstolen. Mycket beror på budgeten i grundläggande
              termer, och det vet också Cecilia Wigström.
            </seg>
            <seg n="ec087b49">
              Jag vill uppmana er att nu ta ert ansvar och visa att ni är regeringsdugliga.
              Och kom inte med en massa gammal skåpmat som att Thomas och andra
              inte är här och så vidare. Jag ser inte att någon minister är
              här, om vi nu ska prata om det.
            </seg>
            <seg n="8d219670">
              Du säger att det som vi fick reda på när vi var på EBM var att
              det beror på ökade löner, men det var ju bara en del. Vi fick
              reda på en massa annat också som man behöver ha för att kunna
              bemöta den grova ekonomiska brottsligheten. Det var inte bara
              löneökningarna som var så överraskande, det var en massa annat
              också.
            </seg>
            <seg n="7adbc3c2">
              Åklagarväsendet har ganska länge signalerat om att det kommer
              att bli problem, och nu står vi där. Nu är det problem. Det är
              förhandlingar som ställs in, och det är inte bra för rättssäkerheten
              i det här landet.
            </seg>
            <seg n="e03ba8e0">
              Budgetdebatt hit eller dit, men det går bra att själva dra upp
              budgetdebatten när det passar och ge er på Socialdemokraterna
              och också Vänsterpartiet.
            </seg>
            <seg n="6fa52938">
              Det är jättebra att det här förslaget läggs fram. Det säger jag
              ju. Det är ett steg i rätt riktning. Nu har vi en reservation
              om att när det gäller tredje part kanske man ska vara lite försiktig
              initialt, men vi säger att förslaget är bra. Det är ett bra verktyg.
              Men när det gäller det största verktyget darrar man på manschetten.
              Nu blir det i stället färre åklagare.
            </seg>
          </u>
          <note n="c0d6bbbb">
            Anf. 7 CECILIA WIGSTRÖM i Göteborg (fp) replik:
          </note>
          <u who="Q4971169" xml:id="i-205b0d4da5e608d9-1" n="3be0bc02" prev="i-eac41e49a7d9edec-1">
            <seg n="ce0f9a2e">
              Fru talman! Jag kan bara konstatera att hade åklagarna förlitat
              sig på Vänsterpartiet hade de haft ännu större problem, eftersom
              ni i årets budgetmotion drar ned med 9 miljoner kronor på åklagarna.
              Ni vill dessutom ta bort ½ miljard från polisen. Jag tror att
              det kan avsluta den här budgetdebatten.
            </seg>
            <seg n="271e4e05">
              Låt oss i stället tala om vad som är viktigt här, och det är
              förverkande. Lena Olsson svarade inte på min fråga om varför lagstiftningen
              kommer på plats först nu när den fanns på plats i de nordiska
              länderna redan i slutet av 90-talet, för tio år sedan. Och varför
              accepterade ni i Vänstern att Thomas Bodström lade en utredning
              i byrålådan som hade kunnat rusta Sverige för att möta den organiserade
              brottsligheten redan för tio år sedan? Varför hamnade den i byrålådan?
              Jag fick inget svar.
            </seg>
            <seg n="2a2d927f">
              Vänstern anser att vi går för långt nu när vi gör det möjligt
              till förverkande även när det gäller personer som inte själva
              har begått brottet. Ni skriver i er motion att det är att gå för
              långt att förverka egendom som härrör från brottslighet och som
              finns hos en annan person medan det är en bekant till en bekant
              som har begått själva brottet. Då vill jag bara påpeka att det
              är precis så verkligheten ser ut.
            </seg>
            <seg n="817bde70">
              Jag lyssnade på telefonavlyssningar som spelades upp under rättegången
              om Landvetterrånet. Där var det tydligt hur en av de åtalade på
              telefon berättade för sin vän att han hade tänkt skriva den motorcykel
              som han hade tänkt köpa för de rånade pengarna på sin väns syster,
              det vill säga skriva den på en bekant till en bekant. Vänsterpartiet
              vill alltså stoppa möjligheterna för polis och åklagare att förverka
              motorcykeln.
            </seg>
            <seg n="fcdc7e23">
              Det är tur att det inte är Vänsterpartiet som har fått bestämma
              budgetramarna för rättsväsendet och inte heller fått begränsa
              polisens möjligheter genom att säga nej till buggning. Nu vill
              man också begränsa möjligheterna att förverka grovt kriminellas
              egendom.
            </seg>
          </u>
          <note type="speaker" n="12b7d9c4">
            Anf. 8 INGE GARSTEDT (m):
          </note>
          <note n="0052a95f">
            Fru talman! Inledningsvis vill jag yrka bifall till utskottets
            förslag till beslut och avslag på Vänsterpartiets yrkande.
          </note>
          <u who="Q3798648" xml:id="i-1ccfaffebe086f58-0" n="aa66883a">
            <seg n="27e10099">
              Flotta bilar, flotta villor, pengar pengar som ger makt är drivkraften
              i den organiserade brottsligheten. Den främsta drivkraften är
              just utsikten att skaffa sig ekonomisk vinning att kunna återinvestera
              i brott.
            </seg>
            <seg n="528d5d48">
              Det här ärendet om förverkande av utbyte av brottslig verksamhet
              är en efterlängtad skärpning och förändring i den nuvarande lagstiftningen
              som kommer att försvåra för den organiserade brottsligheten i
              Sverige.
            </seg>
            <seg n="9e4af7cb">
              Cecilia Wigström nämnde hur den organiserade brottsligheten har
              flyttat från Danmark till Skåne med stora problem just därför
              att vi har haft en svag lagstiftning på området i Sverige. Och
              som Cecilia Wigström nämnde har den här lagstiftningen funnits
              länge i de andra nordiska länderna. Anledningen till att vi nu
              äntligen får den i Sverige är nog den politiska överenskommelse
              som träffades i EU 2002, för fram till dess hade ingenting hänt
              i Sverige trots det som hänt i våra grannländer, och sedan det
              rambeslut som antogs i EU 2005. Det visar egentligen att man behöver
              tid mellan rambeslut och lagstiftning, inte så lång tid som man
              har behövt i det här fallet, men det behövs tid. Huvuddelen av
              rambeslutet är redan genomfört, men just detta om förverkande,
              det som skulle försvåra för den organiserade brottsligheten, blev
              kvar.
            </seg>
            <seg n="259f9474">
              En viktig del är att vi nu äntligen kommer att fatta beslut om
              det här. Propositionen innebär att beviskraven sänks. Det innebär
              också att man kan förverka från annan än enbart gärningsmannen
              och gärningsmannens medhjälpare.
            </seg>
            <seg n="75fba084">
              Vad är det då som har förändrats i beviskravet? Jo, tidigare
              skulle det vara ställt utom rimligt tvivel att egendomen, vinsten,
              kom från brottslig verksamhet och ett visst brott. Utom rimligt
              tvivel är det beviskrav som vi i regel har när det gäller brottmål
              i Sverige. Här blir det alltså en förändring. I stället kommer
              beviskravet att vara att det ska framstå som klart sannolikt att
              vinsten inte kommer från brott. Då kan man alltså inte beslagta.
              Det här är alltså en stor förändring i den svenska lagstiftningen.
            </seg>
            <seg n="9c61c6d3">
              Dessutom kommer man nu att kunna göra beslag från gärningsman
              och medverkande till brott, och det är vi alla överens om i den
              här kammaren. Men sedan kommer det som Vänstern inte är överens
              med oss om, nämligen det som gäller egendom som man fått via bodelning,
              arv, testamente eller gåva. En sambo som har fått en flott bil
              eller en villa ska alltså inte kunna behålla den om det går att
              bevisa att den härrör sig från ett brott. Man ska också kunna
              beslagta från den som har haft skälig anledning att anta att egendomen
              kommer från brottslig verksamhet och även från juridisk person.
              Både fast och lös egendom ska kunna beslagtas.
            </seg>
            <seg n="09890689">
              Det här kommer att bidra till att strypa finansieringen av den
              brottsliga verksamheten och den organiserade brottsliga verksamheten.
              Det är alltså ganska magstarkt att höra Socialdemokraterna stå
              här i talarstolen. De har inte begärt någon replik, men de har
              haft ett anförande.
            </seg>
            <seg n="74c4e86f">
              Där säger de att vi drar tillbaka resurser och att rättsväsendet
              har ålagts besparingar. Det är inte sant. Vi har satsat 2 miljarder
              mer på rättsväsendet.
            </seg>
            <seg n="c5122d05">
              Det är också intressant att höra Thomas Bodström säga: Ta 75
              miljoner från polisen och lägg på åklagarna! Detta säger han mitt
              under pågående budgetår. Det är mycket märkligt. Samtidigt står
              Socialdemokraterna i talarstolen och säger att polisen i Helsingfors
              har problem och behöver mer pengar. Var ligger logiken i det här?
              Jag förstår inte det.
            </seg>
            <seg n="1771470a">
              Vänsterpartiet talade i sitt inlägg om mer resurser. Det är ju
              tydligt i er budget att ni lägger 9 miljoner mindre på åklagarväsendet
              det åklagarväsen som vi står här och säger behöver mer pengar.
              Åklagarväsendet är viktigt. Det är viktigt att det fungerar. Det
              är viktigt att hela rättskedjan fungerar.
            </seg>
            <seg n="9be57c11">
              Men det är också viktigt att regeringen och riksdagen får tidiga
              signaler från ansvariga när någonting inte stämmer. Det har inte
              kommit några sådana signaler från Åklagarmyndighetens ledning
              förrän i mars april. Varför vet jag inte. Det sitter någon socialdemokrat
              här i kammaren och skakar på huvudet. Men vi som är ganska nära
              ledningen i åklagarväsendet har frågat. Vi frågade under hela
              hösten. Vi frågade under januari och under februari. Visst fanns
              det vissa problem, men dem räknade man med att kunna klara. Man
              skulle begära pengar i vanlig ordning, och man hade en dialog
              med departementet.
            </seg>
            <seg n="864b7d41">
              Jag tror att det är viktigt att vi i den här riksdagen följer
              det budgetsystem som finns och inte svänger hit eller dit. Det
              är också självklart för alliansen att se till att rättskedjan
              fungerar. Men det har inte dragits ned. Det har inte ålagts besparingar.
              Man har fått mer pengar än någonsin.
            </seg>
            <seg n="cdbc3a51">
              Jag vädjar till er som deltar i debatten att undvika att prata
              om personer som inte finns i kammaren och därför inte kan försvara
              sig själva.
            </seg>
          </u>
          <note n="cc68138e">
            I detta anförande instämde Hillevi Engström, Krister Hammarbergh
            och Anders Hansson (alla m).
          </note>
          <note n="be93afe9" type="speaker">
            Anf. 9 ANDRE VICE TALMANNEN:
          </note>
          <note type="speaker" n="21fef4a8">
            Anf. 10 MARYAM YAZDANFAR (s) replik:
          </note>
          <u who="Q3373040" xml:id="i-68d504e8859114a6-0" n="018cf2cd">
            <seg n="5f8a3e85">
              Fru talman! Jag förstår att det var ganska roligt att vinna valet
              2006. Det var fina segergester och segerminer. Men en del i att
              vinna val handlar om att ta ansvar och att flytta från oppositionsrollen.
              Det går inte att opponera på en gammal regering om man är regeringsunderlag
              för den nuvarande regeringen, Inge Garstedt. Det faller på sin
              egen orimlighet.
            </seg>
            <seg n="84806dd1">
              Människor, era väljare men också dem vi har att ansvara inför
              i rättsväsendet, börjar bli ganska hederligt trötta på att ni
              inte tar ansvar för det ni gör. Ni minskar polisens anslag med
              300 miljoner och står sedan och säger att det är det största påslaget
              och den största satsningen på rättsväsendet. Det är inte värdigt
              ledamöter av Sveriges riksdag som dessutom utgör regeringsunderlag
              och ska stå till svars inför medborgarna och rättsväsendet.
            </seg>
            <seg n="878126ef">
              Jag har en konkret fråga. Det fanns en departementspromemoria
              på Regeringskansliet som var klar att bli den proposition som
              sedan blev förverkligad. Den var klar i oktober 2006. Det var
              som bekant en månad efter det att ni vann valet. Varför har det
              gått ett och ett halvt år innan propositionen ligger på riksdagens
              bord?
            </seg>
          </u>
          <note type="speaker" n="6b0cd4d4">
            Anf. 11 INGE GARSTEDT (m) replik:
          </note>
          <u who="Q3798648" xml:id="i-2c9437cadd9dcde5-0" n="aa66883a">
            <seg n="6401d017">
              Fru talman! Det är enkelt att svara på. Det är nämligen så att
              det är en ansvarstagande regering vi har. Den regeringen måste
              göra prioriteringar. Det är fullständigt självklart att man inte
              direkt från byrålådan plockar upp någonting som en s-regering
              har gjort och verkställer det utan att ha gjort en ordentlig analys
              och genomgång. Man har också tidigare haft problem med Lagrådet
              när det gäller den här lagstiftningen. Därför var det extra viktigt
              att genomarbeta det här tillsammans med mycket annat som låg i
              byrålådorna. Det här var ju inte det enda som låg i byrålådan,
              utan där låg massor med saker.
            </seg>
            <seg n="89833371">
              Hur kan Maryam Yazdanfar säga att vi har minskat polisens resurser
              med 300 miljoner? Det ter sig för mig väldigt märkligt. Det var
              exakt det du sade att vi har minskat polisens resurser med 300
              miljoner. Samtidigt har vi ju den största satsningen på rättsväsendet
              och polisen i modern tid, nästan.
            </seg>
          </u>
          <note type="speaker" n="9b0020b6">
            Anf. 12 MARYAM YAZDANFAR (s) replik:
          </note>
          <u who="Q3373040" xml:id="i-68d504e8859114a6-1" n="018cf2cd">
            <seg n="d48371c9">
              Fru talman! Någonting man säger blir inte mer sant ju fler gånger
              man säger det. Inge Garstedt kan säga hur många gånger som helst
              att man gör den största satsningen på rättsväsendet i modern tid.
              Du kan skriva upp det på svarta tavlan 250 gånger om du vill;
              det blir inte mer sant för det.
            </seg>
            <seg n="5cf4ad5a">
              Polisen säger att de blöder, åklagarväsendet säger att de blöder
              och Kriminalvården säger att deras verksamhet blöder och att de
              behöver mer resurser. De har sagt det länge. Om ni inte har suttit
              och hållit för öronen kollektivt i er majoritet borde ni rimligtvis
              också ha hört ropen på hjälp för länge sedan. Det blir inte mer
              sant för att ni upprepar det.
            </seg>
            <seg n="9a4b446e">
              Det är detta jag menar. Det är inte roligt att vinna val bara
              för att man får vifta med orange ballonger. Det är också spännande,
              intressant och roligt att vinna val om man tar ett ansvar för
              landet. Det har ni visat att ni inte vill göra, utan ni sätter
              er i opposition mot den gamla regeringen. Bra så jag tror att
              det är ett jättebra recept för att förlora nästa val, och det
              är ju bra för oss.
            </seg>
            <seg n="b72b9f78">
              Men jag tycker fortfarande att du motsäger dig själv när du säger
              att det inte behövdes någon ytterligare beredning av lagförslaget
              för den socialdemokratiska regeringen, men det behövdes för den
              moderatledda regeringen för att kunna lägga fram lagförslaget.
            </seg>
            <seg n="42a7323d">
              Avslutningsvis måste jag tillägga att det var tur att det fanns
              så mycket i byrålådorna för den moderatledda regeringen. På rättsväsendets
              område har ni inte kommit på speciellt många egna idéer.
            </seg>
          </u>
          <note type="speaker" n="fcdf8a03">
            Anf. 13 INGE GARSTEDT (m) replik:
          </note>
          <u who="Q3798648" xml:id="i-2c9437cadd9dcde5-1" n="aa66883a">
            <seg n="5030f0e0">
              Fru talman! Att vinna val innebär ansvar. Jag undrar vem det
              var som var specialist under sin regeringstid på att opponera
              mot sin egen politik. Det här är första gången jag hör någon socialdemokrat
              säga att vi skulle vara specialister på det. Socialdemokraterna
              var specialister på det, och det var kanske därför det inte gick
              så bra i valet.
            </seg>
            <seg n="f35210b3">
              Det viktiga för oss är att ta ansvar och stärka rättsväsendet.
              Fortfarande förstår jag inte hur Maryam kan stå här och säga att
              polisen behöver mer resurser samtidigt som justitieutskottets
              ordförande Thomas Bodström har varit ute och sagt: Ta 75 miljoner
              från polisen och lägg på Åklagarmyndigheten. Det är inga problem!
              Det har han sagt under de senaste dagarna i debatten. Jag förstår
              inte hur de andra socialdemokraternas ekvation går ihop när utskottets
              ordförande vill ha en sådan förändring.
            </seg>
          </u>
          <note type="speaker" n="b03a443f">
            Anf. 14 LENA OLSSON (v) replik:
          </note>
          <u who="Q4971169" xml:id="i-3569e4755f2dd933-1" n="3be0bc02">
            <seg n="e5d6ab4f">
              Fru talman! Det här är egentligen en proposition och ett förslag
              som vi är ganska överens om. Det finns inte så stora meningsskiljaktigheter,
              utan vi är glada över att detta har lagts fram. Sedan har vi en
              reservation därför att vi tycker att man inte behöver använda
              sig av utvidgandet så att det slår mot tredje part i det första
              läget, men vi är inte främmande för att ändra uppfattning om så
              skulle behövas.
            </seg>
            <seg n="2d569c32">
              Men sedan handlar det om ekonomin. Vi är alla i den här kammaren
              medvetna om att myndigheterna inte fick det pris- och lönepåslag
              som man brukar få. Pris- och lönepåslag ska gå till löneökningar
              och driftskostnader. Allting blir ju dyrare. Det är sällan någonting
              blir billigare. Man kompenserades för detta med 0,78 procent.
              Det är ett problem.
            </seg>
            <seg n="79d987f7">
              Åklagarna hade sparade pengar 2006 som de har levt på. De har
              också fått fler arbetsuppgifter. De säger själva att bidragsfusket
              har blivit en belastning. Det handlar om fusket med sjukförsäkringen.
              Jag väljer att kalla det för försäkring eftersom det faktiskt
              är det. Är det inte ett problem, Inge, att man satsar på en sak
              i rättskedjan och inte tänker sig för? Det måste finnas balans.
              Är inte det ett problem i dag?
            </seg>
          </u>
          <note type="speaker" n="4e181d28">
            Anf. 15 INGE GARSTEDT (m) replik:
          </note>
          <u who="Q3798648" xml:id="i-2c9437cadd9dcde5-2" n="aa66883a">
            <seg n="61536b94">
              Fru talman! Det är ett problem när rättsväsendet blir mer effektivt
              och man sedan år tillbaka inte har haft en tradition att vara
              så effektiv. Jag tror att Lena Olsson också har hört att justitieministern
              har sagt att man följer detta väldigt noga. Vi i alliansen har
              sagt att det är oerhört viktigt att vi har en fungerande rättskedja.
            </seg>
            <seg n="7cc0deaa">
              När det gäller bidragsbedrägeriet eller bidragsfusket var det
              faktiskt så, bortsett vad vi vill kalla det för, att Åklagarmyndigheten
              fick specialpengar, extrapengar, till detta därför att man räknade
              med att det skulle bli en hårdare belastning. De pengarna ligger
              i den ökning på 11 procent som Åklagarmyndigheten fick.
            </seg>
          </u>
          <note type="speaker" n="b5f50a95">
            Anf. 16 LENA OLSSON (v) replik:
          </note>
          <u who="Q4971169" xml:id="i-3569e4755f2dd933-2" n="3be0bc02">
            <seg n="7c7ad1a2">
              Fru talman! Jag tycker inte att jag fick svar på frågan om man
              inte borde kunna erkänna att det blir problem med en ensidig satsning
              på ett ställe i rättskedjan. Vi i Vänsterpartiet satt i den gamla
              majoriteten, och vi ansåg att det var befogat med ökade satsningar
              på polisen till exempel för att få en synlig polis. Vi har sagt
              att vi vill ha en synlig polis ute i samhället. Det är alldeles
              nödvändigt. Även på orter som Malung och Sälen, där jag håller
              till, behöver vi en synlig polis i förebyggande syfte. Det var
              vi också med och anslog pengar till. De fanns även under er valperiod.
              Jag är inte riktigt säker, men jag har i bakhuvudet att det rörde
              sig om 700800 miljoner som satsades i vårpropositionen tills ni
              tog över. Vi har varit med om den satsningen.
            </seg>
            <seg n="d07d956c">
              Med det som går ut i dag kan man inte genomföra förhandlingar
              i domstolar därför att man inte har åklagare. Det är ett problem
              för oss allihop att en rättsstat inte kan upprätthålla den kvaliteten.
              Jag tycker att man kan kosta på sig att säga det och kanske ge
              en hint om att vi behöver göra en satsning här för att balansen
              ska upprätthållas. Vi har inte balans när det gäller Kriminalvården
              heller. De har också signalerat om en kris. Är det inte ett bekymmer
              att ensidigt satsa på en sak? Då får man inte balans. Så måste
              det bli.
            </seg>
          </u>
          <note type="speaker" n="3a0cbd01">
            Anf. 17 INGE GARSTEDT (m) replik:
          </note>
          <u who="Q3798648" xml:id="i-2c9437cadd9dcde5-3" n="aa66883a">
            <seg n="24140891">
              Fru talman! Jag vet inte hur många gånger jag ska behöva upprepa
              att Åklagarmyndigheten har fått mest uppräkning i hela rättsväsendet.
            </seg>
            <seg n="78e459a0">
              Lena Olsson tog upp Kriminalvårdens problem, och dem vill Vänstern
              lösa genom halvtidsfrigivning. Samtidigt vill man dra ned på polisen
              i 2008 års budget.
            </seg>
            <seg n="f9c90726">
              Det vi diskuterar här är vi egentligen väldigt överens om, åtminstone
              till en stor del. Det gäller den förverkandelagstiftning som vi
              äntligen har fått. I ert särskilda yttrande säger ni att ni vill
              ha en utvärdering. För oss i alliansen är det fullständigt självklart
              att man ska ha utvärderingar av lagstiftningen. När den utvärderingen
              är klar skulle det kunna hända att vi hamnar i en annan sits när
              det gäller det ni nu reserverar er emot, nämligen att man inte
              bara ska kunna ta från gärningsmannen utan gå längre. Det kommer
              att bli väldigt intressant att se den utvecklingen.
            </seg>
            <seg n="58bb4bbc">
              Jag tycker att det här har varit en spännande diskussion även
              om den kanske mer har handlat om budgeten än om förverkandelagstiftningen.
            </seg>
          </u>
          <note type="speaker" n="4e835f2b">
            Anf. 18 KARIN NILSSON (c):
          </note>
          <u who="Q4969654" xml:id="i-554ebd32c4a828ab-0" n="d033a8b9">
            <seg n="976f50b9">
              Fru talman! Möjligheten att uppnå ekonomisk vinning är ofta den
              drivkraft som ligger bakom att många brott begås, och särskilt
              när det gäller de grova, organiserade brotten. Det är därför viktigt
              att den som begår ett brott inte enbart lagförs utan dessutom
              fråntas vinsterna från sin brottslighet. Det har vi hört de tidigare
              talarna berätta om, och jag instämmer givetvis i detta.
            </seg>
            <seg n="58265596">
              Reglerna om förverkande av utbyte av brott ändrades senast den
              1 juli 2005 då de flesta regleringarna i förverkanderambeslutet
              infördes i svensk rätt. Men för att utbyte av brott ska kunna
              förverkas krävs dock fortfarande att det ska finnas ett styrkt
              samband mellan det som förverkas och ett visst konkret brott.
              Mot bakgrund av hur den organiserade brottsligheten utvecklas
              med bland annat ökad internationalisering är det uppenbart att
              dessa åtgärder inte är tillräckliga. Ytterligare möjlighet att
              förverka utbyte av brottslig verksamhet måste därför införas.
              Ett stort problem som de brottsbekämpande myndigheterna möter
              är att fullt ut styrka viss egendom som på goda grunder kan antas
              komma från brottslig verksamhet härrör från ett visst specifikt
              brott. Regleringarna om förverkande måste därför ändras i syfte
              att bli ett användbart och effektivt redskap i kampen mot allvarlig
              brottslighet.
            </seg>
            <seg n="ee3d06ab">
              Fru talman! Inom EU finns sedan 2002 en politisk överenskommelse
              om innehållet i ett utkast till ett rambeslut om förverkande av
              vinning, hjälpmedel och egendom som härrör från brott. Detta godkändes
              här i riksdagen 2004. Rambeslutet förutsätter att det vid vissa
              allvarliga brott ska vara möjligt att förverka inte bara egendom
              som kan knytas till det brott som gärningsmannens dömts för utan
              även egendom som kommer från dennes brottsliga verksamhet i övrigt.
            </seg>
            <seg n="353269f6">
              Den nuvarande svenska regleringen är alltså inte tillräcklig
              för att svensk rätt ska uppfylla de krav som rambeslutet ställer
              upp. Den grova, organiserade brottsligheten följer inte nationella
              gränser. Det är därför nödvändigt att vi anpassar den svenska
              lagstiftningen. Frågan handlar alltså inte om huruvida dessa regler
              över huvud taget ska införas i svensk rätt utan vilken form och
              räckvidd dessa regler ska ha.
            </seg>
            <seg n="9598fdba">
              De nu föreslagna lagändringarna innebär att det vid viss allvarlig
              brottslighet ska vara möjligt att förverka inte bara utbyte av
              visst konkret brott utan också utbyte som inte kan knytas till
              utpekat brott.
            </seg>
            <seg n="2df7ca0e">
              Regleringen i rambeslutet tar sin utgångspunkt i att gärningsmannen
              döms för ett allvarligt brott och utgör därmed en reaktion på
              ett begånget brott. Därutöver utgår regleringen från att det begångna
              brottet även kan läggas till grund för ett antagande att gärningsmannen
              varit inblandad också i annan brottslighet för att uppnå någon
              form av ekonomisk vinning.
            </seg>
            <seg n="434e86e8">
              En förutsättning för att tillämpa denna reglering är att gärningsmannen
              döms för ett så kallat förverkandeutlösande brott. Det är ett
              brott för vilken lagstiftningen uppställer ett maximistraff på
              minst sex års fängelse i straffskalan samt vissa andra särskilt
              uppräknade brott.
            </seg>
            <seg n="4df03c2f">
              Det handlar om brottslighet som typiskt sett är av den karaktären
              att den är ägnad att ge stora vinster, som bedrivs i mer eller
              mindre organiserade former och som till sin karaktär är särskilt
              samhällsfarlig eller på annat sätt skadlig. Som exempel på sådana
              brott kan nämnas rån, människohandel, människosmuggling, koppleri
              och grova narkotikabrott.
            </seg>
            <seg n="e8c2def3">
              Fru talman! Eftersom syftet med den utvidgade regleringen är
              att dra in utbyte av brottslig verksamhet föreslås också att förverkandet
              i vissa fall även ska kunna riktas mot andra än själva gärningsmannen.
              Det handlar om personer som genom arv, bodelning, gåva eller testamente
              från gärningsmannen har förvärvat egendom som utgör vinning av
              brottslig verksamhet eller om föremålet fortfarande finns hos
              brottslingen men har skrivits över på någon helt annan person
              för att på så vis vara säkrat.
            </seg>
            <seg n="501ca4cc">
              Fru talman! Regleringen av förverkandet måste vara effektiv och
              rättssäker. Ett beslut om förverkande innebär att den som får
              egendomen förverkad fråntas äganderätten till varorna. Det innebär
              också ett ingrepp från det allmännas sida i en enskild persons
              äganderätt, och det måste därför ställas höga krav på rättssäkerhet.
              Till exempel har såväl misstänkt gärningsman som annan mot vilken
              talan om förverkande förs rätt till biträde. Det är också nödvändigt
              att det finns utrymme för proportionalitetsbedömningar.
            </seg>
            <seg n="c9c56dfd">
              Fru talman! Jag anser att denna proposition är väl befogad och
              yrkar därför bifall till utskottets förslag till beslut.
            </seg>
            <seg n="537e8c36">
              Jag vill givetvis också kommentera Lena Olssons och Maryam Yazdanfars
              påståenden. Polisen har fått rejält mycket mer pengar i budgetarna
              sedan 2006. Åklagarna har procentuellt sett fått ännu mer pengar
              än polisen. Teoretiskt sett skulle anslaget vara tillräckligt.
              Med det bör vi ha haft anledning att anta att dessa budgetbelopp
              skulle räcka till för att balansera rättskedjan.
            </seg>
            <seg n="02bac848">
              Nu får vi information som talar om att Åklagarmyndigheten varit
              underfinansierad en längre tid. Detta problem får vi givetvis
              se över i någon form av särskild ordning, men vi har ett ordningsförfarande
              i kammaren som vi inte kan springa förbi. Vi har två tillfällen
              om året då vi kan omfördela eller tillskjuta pengar, och det är
              i samband med tilläggsbudget 1 och 2. Tilläggsbudget 1 är passerad,
              och tilläggsbudget 2 beslutar vi om i höst i samband med budgeten
              för 2009.
            </seg>
            <seg n="67ad239d">
              Att ge löften nu om andra myndigheters budgetmedel och börja
              bolla runt mellan dessa känns inte särskilt enkelt och egentligen
              inte acceptabelt. Varje myndighet måste få möjlighet att se över
              sin ekonomi och hinna göra ett bokslut, åtminstone ett delårsbokslut,
              och se var man befinner sig. De bör också givetvis vidtalas innan
              man börjar dela ut deras pengar till andra myndigheters verksamheter.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="ec654d70">
            10 § Påföljder för psykiskt störda lagöverträdare
          </note>
          <note n="e9e79b16">
            Föredrogs
          </note>
          <note type="speaker" n="f241ee4d">
            Anf. 19 KERSTIN HAGLÖ (s):
          </note>
          <u who="Q3372906" xml:id="i-b2ee9e3a401e64d3-0" n="2c792837">
            <seg n="df6b5ab7">
              Fru talman! Givetvis står vi socialdemokrater bakom våra reservationer,
              men jag yrkar här och nu bifall till reservation 2 och 4.
            </seg>
            <seg n="29054ddd">
              Fru talman! Det har i stort sett alltid funnits särregleringar
              för psykiskt störda lagöverträdare. Över tiden har denna typ av
              regleringar varit utsatta för ständiga överväganden av olika slag.
              Den senaste reformen, som gjordes 1991, är egentligen den som
              fortfarande ligger till grund för nuvarande regler.
            </seg>
            <seg n="e65e5e36">
              Detta innebär inte att frågan om psykisk störning, brott och
              ansvar legat på is. Tvärtom har den både utretts och diskuterats.
            </seg>
            <seg n="3f7fc141">
              Tragiska brott, utförda av personer som bedöms ha haft en allvarlig
              psykisk störning då brottet begicks, har påmint oss om att frågan
              har en såväl etiskt som lagstiftningstekniskt mycket komplex botten,
              och det har jag stor respekt för
            </seg>
            <seg n="45d19780">
              År 1999 tillsattes en parlamentarisk kommitté för att utreda
              frågan om ansvar och påföljder för psykiskt störda lagöverträdare.
              Kommittén överlämnade sitt betänkande, Psykisk störning, brott
              och ansvar , 2001. Där föreslog också kommittén ett antal stora
              förändringar. Som en del i den här beredningen tillsatte den socialdemokratiska
              regeringen 2005 den utredning som nu den borgerliga regeringen
              har tagit över. Den proposition vi behandlar i dag bygger på denna
              promemoria.
            </seg>
            <seg n="3e8d29b4">
              Enligt det uppdrag som gavs 2005 skulle utredaren överväga lämpliga
              förändringar och lämna förslag till bland annat ändrade regleringar
              av ingripande mot psykiskt störda lagöverträdare, dels när gärningsmannen
              lidit av en allvarlig psykisk störning vid brottet men inte vid
              tidpunkten för domstolens prövning, dels när gärningsmannen dömts
              till rättspsykiatrisk vård men ingripandet inte står i adekvat
              förhållande till brottets svårighet.
            </seg>
            <seg n="121e60cd">
              Fru talman! Dagens regler innebär som grundregel att den som
              begått ett brott under påverkan av en allvarlig psykisk störning
              inte får dömas till fängelse, det så kallade fängelseförbudet,
              enligt brottsbalken 30 kap. 6 §. Detta innebär mycket förenklat,
              mot bakgrund av att det är en komplex fråga, att om den allvarliga
              psykiska störningen föreligger vid tiden för rättegången kan domstolen
              i stället överlämna den tilltalade till rättspsykiatrisk vård.
              Annars kan endast påföljder som inte innebär frihetsberövande
              användas. Detta innebär att den som har begått ett brott under
              allvarlig psykisk störning, men där störningen har avtagit vid
              tiden för rättegången, inte kan dömas till rättspsykiatrisk vård
              och inte heller till fängelse.
            </seg>
            <seg n="eac27fb5">
              Det förslag som regeringen nu lägger fram, och som vi i Socialdemokraterna
              till vissa delar stöder, innebär att lagöverträdare som tidigare
              omfattats av det här fängelsebudet nu kan dömas till fängelse
              om synnerliga skäl föreligger. Detta är mycket restriktivt utformat,
              och det ska göras en omfattande bedömning.
            </seg>
            <seg n="5c422b35">
              Men samtidigt anser vi att regeringens proposition saknar viktiga
              detaljer och behöver kompletteras. Det som vi främst vill titta
              på är att regeringens bedömning avseende kostnader för reformen
              är bristfällig. Enligt Kriminalvården rör det sig om en nytillkommen
              grupp fängelsedömda, även om man i promemorian säger att det kanske
              rör sig om tio fall per år. Dessa kommer att få längre fängelsestraff,
              och en ackumuleringseffekt uppstår över tiden. Därför säger Kriminalvården
              att förslaget får märkbart ekonomiska konsekvenser för Kriminalvården.
              En permanent tillkommande kostnad beräknas för Kriminalvården
              om drygt 60 miljoner i 2006 års prisnivå. Därtill menar Kriminalvården
              att gruppen nytillkomna fängelsedömda kan antas vara i behov av
              extrainsatser och också komma att behöva särskilda resurser. Det
              här kan inte tolkas på annat sätt än att det finns en risk att
              kostnaden kommer att öka ytterligare.
            </seg>
            <seg n="ab734190">
              Att vi motionerar om vikten av att se till att Kriminalvården
              har medel till denna reform måste också ses i ljuset av att regeringen
              helt har tappat greppet om ekonomin och styrningen av rättsväsendet.
              Det är tydligt att verksamheten är på väg in i en akut kris. Rättskedjan
              är på väg att falla sönder. Rättstryggheten och rättssäkerheten
              står på spel. Till och med de borgerliga ledarskribenterna erkänner
              att det var långt ifrån detta man hade förväntat sig av en moderatledd
              regering. Det går att, som andra har gjort i talarstolen i dag,
              peka på resursbrist hos åklagarna, mål som ställs in och brottsoffer
              som får vänta och lida. Vi kan se att riksåklagaren vädjar om
              pengar. Det sparas på polisen också. Trots att justitieministern
              försöker hävda motsatsen vittnar polismyndigheterna runt om i
              landet om hur de tappar resurser.
            </seg>
            <seg n="714e6692">
              Civilanställda blir färre, och situationen blir inte bättre av
              att regeringen gett polisen besparingar på sammanlagt 300 miljoner
              kronor i två budgetar i rad. Ekobrottsmyndigheten, som vi besökte
              i går, fanns också med. Tio poliser har sagts upp med omedelbar
              verkan. Kriminalvården, dit dessa tio nu eventuellt ska dömas,
              förvarnar att det behövs 2 miljarder kronor de närmaste åren med
              tanke på den takt platserna behöver byggas ut. Det behövs 2 miljarder,
              pengar som inte finns i dag. Man kan förstå frustrationen hos
              Kriminalvårdens generaldirektör när han, för att ekonomin ska
              gå ihop, går ut och föreslår halvtidsfrigivning, korta straff
              och kölappar när man ska sona sitt brott.
            </seg>
            <seg n="e4558ded">
              Därför är det viktigt för oss socialdemokrater att påtala att
              passiviteten i den borgerliga regeringen måste släppa. Därför
              är det viktigt att påpeka att reformer som kostar måste betalas.
              Jag efterlyser den insikten hos de borgerliga i justitieutskottet.
              Jag efterlyser den insikten hos den borgerliga regeringen. Inte
              minst gäller det när de lägger fram en reform som kostar 60 miljoner.
            </seg>
            <seg n="1aef3a5e">
              Vi har två reservationer som belyser svårigheten med, och den
              komplexa bilden av, dessa mål när de tas upp i domstolen, hur
              svårt det kan vara för de människor som berörs av målet. Bland
              annat tar vi upp det problem som kan uppstå när det, i undantagsfall,
              sker en felaktig bedömning vid en rättspsykiatrisk undersökning
              vad gäller vårdbehov och diagnos.
            </seg>
            <seg n="61f1735b">
              Även om vi vet att undersökningen görs på ett mycket omsorgsfullt
              sätt är det så pass svårt att det kan leda till utskrivning från
              rättspsykiatrin efter mycket kort tid eftersom vårdbehovet ansågs
              vara ringa. Därför menar vi att det borde finnas möjlighet till
              omprövning i dessa fall. Också utredaren säger att han kunde tänka
              sig en sådan omprövning. Det skulle nämligen vara fråga om ett
              mycket snävt användningsområde. Kanske kunde det hända någon gång
              per år. Regeringen har dock valt att inte föra fram detta förslag,
              vilket är olyckligt. Vi tror att det hade varit bra att införa
              en sådan omprövning och att den hade fyllt en funktion.
            </seg>
            <seg n="df6df893">
              Det andra som vi tar upp gäller när någon blir dömd till fängelse.
              När den personen sedan ska lämna fängelset kan ett vårdbehov finnas
              kvar. Vi anser att inte heller här har regeringen lagt fram något
              förslag om hur vi ska ta hand om dessa fall. Var finns broarna
              ut? Huruvida en person som döms är allvarligt psykiskt sjuk, men
              själv vållat sitt tillstånd och därför bedöms ha ett begränsat
              vårdbehov, ändå utgör en stor fara för sig själv och andra är
              naturligtvis svårt att fastställa.
            </seg>
            <seg n="d9c0c0e6">
              Det finns ytterligare en sak som jag tycker är oerhört viktig
              och som vi socialdemokrater hela tiden för fram. Vi kan diskutera
              reformer och lagstiftning, men vi måste också se till helheten.
              Vi måste inse att psykiatrin behöver förstärkas. Det finns brister
              när det gäller de psykiskt sjukas möjligheter till vård. Det gäller
              verksamheten såväl inom den slutna som inom den öppna psykiatrin.
              Den måste förstärkas på många områden.
            </seg>
            <seg n="a5b11c3c">
              Vi socialdemokrater har därför krävt en nationell handlingsplan
              för psykiatrin. Under perioden 20082010 satsar vi 1,4 miljarder
              mer än regeringen på psykiatrin. Detta ska ses i ljuset av att
              den borgerliga regeringen under 2008 dragit ned på resurserna
              till psykiatrin. Vi vill satsa 1,4 miljarder mer framöver. De
              är väl intjänade pengar för dem som far illa och också har rätt
              att färdas väl på sin väg genom livet.
            </seg>
            <seg n="cc0757ab">
              Jag tror att jag slutar där, fru talman, för jag ser att min
              talartid håller på att ta slut.
            </seg>
          </u>
          <note type="speaker" n="bbb3cd6d">
            Anf. 20 ALICE ÅSTRÖM (v):
          </note>
          <u who="Q4354173" xml:id="i-13094c9d926b266a-0" n="013e3617">
            <seg n="b2578a4f">
              Fru talman! Mordet på en pojke i Norrahammar utförd av en psykiskt
              sjuk man som hade slutat medicinera och hålla den kontakt med
              psykiatrin som han skulle ha hållit, en psykiskt sjuk man som
              kör bil på gågatorna i Gamla stan, en psykiskt sjuk man som utanför
              en tunnelbanestation i Helsingfors går bärsärkagång med ett basebollträ
              och slår på alla som befinner sig i närheten är händelser som
              vi alla upplevt och blivit bekymrade över. Många av oss har blivit
              skrämda över att människor begår sådana brott.
            </seg>
            <seg n="2b1eeb4d">
              Men, fru talman, vi måste också förstå att i dessa tragiska händelser
              finns mycket tragik även åt andra hållet. Det handlar om psykiskt
              sjuka människor som inte fått det stöd och den hjälp de vill ha.
              Vi har en tendens i samhället att som lagstiftare vilja hitta
              en lagstiftning för hur vi ska kunna möta detta. Hur ska vi kunna
              straffa människor? Hur ska vi kunna bedöma brottet när någon är
              psykiskt sjuk? Det är frågor som vi brottats med i alla år, och
              som man även brottas med i andra länder. Gränsdragningarna är
              alltid komplicerade. Dessutom måste vi inse att allt inte går
              att lösa med lagstiftning och straff.
            </seg>
            <seg n="f3eca174">
              Fru talman! Med tanke på hur komplicerad frågan är, och att det
              funnits ett behov av reformer, tillsattes 1999 den parlamentariskt
              sammansatta kommittén. Den skulle utreda helheten vad gällde ansvar
              och påföljder för psykiskt störda lagöverträdare. De överlämnade
              sitt betänkande i december 2001. Jag delade inte alla de ståndpunkter
              som fanns i utredningen även om det var en enig kommitté som överlämnade
              betänkandet. Där försökte man ta ett helhetsgrepp om dessa svåra
              frågor.
            </seg>
            <seg n="d9c65079">
              I det betänkande vi debatterar i dag har man valt att plocka
              ut vissa delar ur den mycket komplicerade utredningen. Man har
              valt att plocka ut delar som jag anser egentligen bryter mot hela
              rättssystemet, vilket innebär en, tyvärr populistisk, förenkling
              av den svåra problematiken.
            </seg>
            <seg n="78b483a9">
              Förslaget innebär att fängelseförbudet till viss del avskaffas.
              Det sägs att om någon begått ett brott under påverkan av en allvarlig
              psykisk störning ska han eller hon i första hand dömas till annan
              påföljd än fängelse. Då ska man veta att redan under allvarlig
              psykisk störning har en mängd människor med personlighetsstörningar,
              psykiska diagnoser och andra problem sorterats bort. Det ska alltså
              vara fråga om en allvarlig psykisk störning. Det är där vi dragit
              gränsen.
            </seg>
            <seg n="7f371295">
              Nu öppnas den gränsen upp. Det sägs att personen i fråga i första
              hand ska dömas till annan påföljd än fängelse, och fängelsestraff
              får bara dömas ut om det finns synnerliga skäl. Vidare sägs att
              det vid bedömningen, om det finns synnerliga skäl, ska räknas
              in om brottet har högt straffvärde. I propositionen finns funderingar
              om ett straffvärde på ungefär fyra år, men man vill inte sätta
              en fast gräns utan domstolarna måste kunna använda sig av detta.
              Det sägs alltså att trots att det finns en allvarlig psykisk störning
              ska brottets straffvärde värderas, inte personens förmåga att
              kunna bedöma och förstå att han eller hon begått brottet med andra
              ord bemöta och möta allmänhetens kritik över att personen i fråga
              inte döms till ett straff.
            </seg>
            <seg n="c4be3e90">
              Ponera nu att jag skulle vara allvarligt psykiskt störd. Jag
              gör som mannen som gick lös med basebollträ och inte visste vad
              han gjorde. Om jag lyckas träffa folk på axlar, ben och så vidare
              kommer brottets straffvärde inte att vara så högt. Då kan jag
              dömas till rättspsykiatrisk vård. Behovet av vård är det som kommer
              att prägla det.
            </seg>
            <seg n="d4c138d6">
              Men vevar jag något högre och träffar någon i huvudet och människan
              skulle avlida är definitivt straffvärdet högt. Trots att jag har
              exakt samma allvarliga psykiska störning kommer jag i det här
              fallet att dömas till fängelse. Med andra ord gör vi i frågan
              om allvarligt psykiskt störda människor en lagstiftning där vi
              ska värdera vad det var de gjorde som de inte visste och kunde
              kontrollera att de gjorde.
            </seg>
            <seg n="aa87d28d">
              Det är ingenting annat än att frångå hela vår rättstradition
              och möta en debatt som jag tycker att vi borde kunna möta på ett
              annat sätt.
            </seg>
            <seg n="2f7bd48a">
              Man lägger till att om personen inte visste vad den gjorde och
              saknade förmåga att inse gärningens innebörd eller anpassa sitt
              handlande efter en sådan insikt får den fortfarande inte dömas
              till fängelse. Men detta gäller dock inte om den tilltalade i
              anslutning till gärningen själv har vållat sin bristande förmåga
              genom rus eller på något annat liknande sätt.
            </seg>
            <seg n="fe260487">
              Självklart: En person kan veta att den råkar i ett visst tillstånd
              om den dricker alkohol. Har man den kunskapen och vetskapen är
              det ganska lätt. Men problematiken kring det här är inte så enkel.
              Det kan vara på annat sätt. Det kan röra sig om en psykiskt sjuk
              person som medicineras och går hos läkare och där man har kontroll.
              Men vi vet att människor när de går in i olika psykiska tillstånd
              kan sluta medicinera och i det läget är fullständigt omedvetna
              om vad de gör och inte kan ta ansvar för sina handlingar. Då har
              man själv försatt sig i det tillståndet. Den tolkningen skulle
              man kunna göra. Då innebär det att vi är beredda att döma psykiskt
              sjuka människor till fängelse.
            </seg>
            <seg n="af5ac2fb">
              Fru talman! För Vänsterpartiet är det viktigt att vi tar tag
              i frågan med ett helhetsgrepp och får ett rättssystem som fungerar
              när det gäller psykiskt störda människor. De har behov av skydd
              mer än vad många andra har, precis som vi har skyldighet att skydda
              brottsoffren. I den balansen kan inte straffvärdet vara det som
              ska vägas in.
            </seg>
            <seg n="70704421">
              Fru talman! Dessutom innebär det här att vi rycker isär helhetsbedömningen.
              Min fråga till alliansen blir: Kommer man nu att ta ett helhetsgrepp?
              Eller kommer man att plocka in detta steg för steg, men snarare
              det som bara talar till de psykiskt sjukas nackdel?
            </seg>
            <seg n="36278e48">
              Fru talman! För mig är det här ett förslag som går helt emot
              ett humanistiskt samhälle. Vi öppnar möjligheter för att människor
              som är så psykiskt sjuka att de inte vet vad de gör ändå kan dömas
              till ansvar för sina handlingar. Hela strafflagstiftningen bygger
              på uppsåt och att man kan ta ansvar för sina handlingar. Men vi
              är beredda att döma psykiskt sjuka till samma ansvar som om de
              inte vore psykiskt sjuka. Det är för mig ett orimligt förhållningssätt.
            </seg>
            <seg n="cdeaa6ad">
              Fru talman! Jag kommer också att kommentera Socialdemokraternas
              ytterligare två reservationer, eftersom Socialdemokraterna också
              står bakom det här förslaget. Där ser jag ännu mer problem, och
              jag är glad över att alliansen inte har med dessa förslag.
            </seg>
            <seg n="2e6feea1">
              Det ena är det kvarstående vårdbehovet. Om en person är allvarligt
              psykiskt sjuk och i det nuvarande systemet hade dömts till rättspsykiatri
              men i det här systemet kommer att dömas till fängelse anser Socialdemokraterna
              att personen kan släppas fri efter en kort tid om det är fråga
              om ett relativt lindrigt brott. Då sitter man av det straff som
              alla andra sitter, för man får ta det fulla ansvaret för brottet
              även om man är psykiskt sjuk. Men har människan fortfarande ett
              vårdbehov vill Socialdemokraterna att man då ska kunna ingripa
              och med tvång, antar jag hålla kvar människan för vård.
            </seg>
            <seg n="5431ae60">
              I den andra reservationen pekar man på en omprövning. Om man
              ändå döms till rättspsykiatri och inte till fängelse men släpps
              fri efter alldeles för kort tid inom rättspsykiatrin ska det kunna
              omprövas, för då var vårdbehovet inte så stort, så då skulle man
              nog inte ha dömts till rättspsykiatri.
            </seg>
            <seg n="06cb4025">
              De två förslagen skulle innebära att det inte vore nog med att
              allvarligt psykiskt störda människor och sjuka människor ska kunna
              dömas till fängelse. Det skulle innebära att man som psykiskt
              störd riskerade att aldrig få kortare straff än den som är frisk,
              men alltid skulle kunna få längre straff än den som är frisk.
              Man skulle kunna kvarhållas efter strafftiden om man har vårdbehov,
              och om vårdbehovet har blivit för kort inom rättspsykiatrin i
              förhållande till fängelsestraffet ska det kunna omvandlas till
              fängelsestraff. Det kan väl, fru talman, ändå inte vara rimligt?
            </seg>
            <seg n="302d42c1">
              Min fråga till Socialdemokraternas företrädare blir: Riskerar
              man inte att psykiskt sjuka människor alltid får vara beredda
              på ett längre straff eller en längre inlåsning, men inte får sitta
              kortare tid än den som kan ta fullt ansvar?
            </seg>
            <seg n="3b4020d4">
              Vi är inte överens om förändringarna i lagstiftningen när det
              gäller allvarligt psykiskt störda lagöverträdare. Anledningen
              till att vi har en särreglering är att vi inser att uppsåtet och
              ansvarsfrågan blir annorlunda om man har en allvarlig psykisk
              störning. Denna särreglering måste vi väl ändå vara beredda att
              ha kvar. Vi vill inte ha en lagstiftning som bara kan falla ut
              till nackdel för den som är psykiskt störd.
            </seg>
          </u>
          <note n="40c70e8f">
            Fru talman! Jag yrkar bifall till reservation 1 och avslag på
            propositionen.
          </note>
          <note type="speaker" n="a1e5d0b1">
            Anf. 21 MEHMET KAPLAN (mp):
          </note>
          <u who="Q4822657" xml:id="i-913a85c67e936c5d-0" n="0e8af1f8">
            <seg n="9d31a113">
              Fru talman! Jag vill börja med att yrka bifall till reservation
              1, som vi har tillsammans med Vänsterpartiet.
            </seg>
            <seg n="b2afc05a">
              Påföljdssystemet i en rättsstat måste vara konsekvent och lätt
              att förstå sig på. Det lagförslag som vi nu debatterar introducerar
              en tudelad rättsordning för psykiskt störda lagöverträdare, där
              vårdbehovet styr vid brott där straffvärdet understiger fyra års
              frihetsstraff, medan straffvärdesprincipen styr vid brott där
              straffvärdet överstiger fyra års frihetsstraff. Det här tog Alice
              Åström upp i sitt anförande. Det är kanske inte slarvigt, men
              åtminstone senfärdigt att bara lyfta fram en liten del av en väldigt
              omfattande utredning. Då kan sådana här logiska kullerbyttor uppstå.
              Det är synd att man inte gjorde någonting bättre av utredningen.
            </seg>
            <seg n="daf89a85">
              Den departementspromemoria som vi har pratat om och som betänkandet
              vilar på strävar efter att hitta en lösning på just det här problemet.
              Vad ska man göra med personer som gör sig skyldiga till grova
              brott, där straffvärdet överstiger fyra års fängelse, men som
              inte är vid sina sinnens fulla bruk? I dag råder ett förbud mot
              att döma till fängelse om brottet begåtts under påverkan av allvarlig
              psykisk störning. Det är just begreppen som vi tyvärr verkar leka
              med i betänkandet.
            </seg>
            <seg n="f5f7ca77">
              Huvudförslaget innebär att behålla fängelseförbudet men att inskränka
              det till vissa personer. Det är här begreppen kommer in. Det betyder
              egentligen inte så mycket mer än den text som kommer att stå i
              lagen. Det handlar om att personen inte hade förmåga att förstå
              gärningens innebörd eller kunde styra sitt handlande.
            </seg>
            <seg n="cbf32f15">
              Den senare gruppen anses i departementspromemorian vara betydligt
              mindre än den förra gruppen. Om man tittar på det siffermässigt
              är det en fjärdedel av dem som varje år överlämnas till rättspsykiatrisk
              vård.
            </seg>
            <seg n="1afdc344">
              I lagförslaget finns egentligen ingen stor skillnad i sak när
              det gäller hur man uttrycker sig, i varje fall inte för en lekman.
              Gränsdragningsproblematiken består men har flyttats fram.
            </seg>
            <seg n="19f52e80">
              Det juridiska begreppet allvarlig psykisk störning ersätts av
              begreppet inte hade förmåga att förstå gärningens innebörd eller
              kunde styra sitt handlande. Det är således en gränsförflyttning
              och egentligen också en gradskillnad.
            </seg>
            <seg n="258bf862">
              Man föreslår att andra påföljder än fängelse i första hand bör
              väljas när brottet begås under inverkan av allvarlig psykisk störning.
              Samtidigt föreslår man inte att straffvärdesprincipen ska ges
              en lika stor roll som enligt Psykansvarskommitténs förslag.
            </seg>
            <seg n="969ca64f">
              Det står i betänkandet att de praktiska konsekvenserna av förslaget
              räknat till antalet individer blir begränsat. I departementspromemorian
              står det att det på sin höjd kommer att vara några tiotal fall
              per år.
            </seg>
            <seg n="97437a52">
              Låt oss säga att domstolarnas praxis förutsägs på detta korrekta
              och vetenskapliga sätt. Något tiotal individer som med dagens
              ordning hade överlämnats till rättspsykiatrisk vård kommer i framtiden
              att dömas till fängelse om lagförslaget förverkligas. Förslaget
              kan då tyckas vara av marginell betydelse. Det rör ju inte så
              många människor. Vilka synpunkter kan man egentligen ha på att
              ytterligare några tiotal individer ska dömas till fängelse i stället
              för till vård?
            </seg>
            <seg n="fe92fdfa">
              Fru talman! En annan öppen fråga som jag är bekymrad över och
              som också borde bekymra de borgerliga ledamöterna är frågan om
              psykiskt störda lagöverträdare i dag får en skälig behandling
              och en dräglig tillvaro på Kriminalvårdens anstalter. Det är egentligen
              mycket mer än dessa ordlekar eller den gradskillnad som nu finns
              i betänkandet.
            </seg>
            <seg n="88589452">
              Är det så viktigt att dessa få personer som är psykiskt störda
              på grund av straffvärdesprincipen ska hamna i fängelse? Det handlar
              ändå om brottsoffrens upprättelse och att de ska känna att den
              som har begått detta fruktansvärda brott får något motsvarande.
              Det ska inte vara i lidande.
            </seg>
            <seg n="1b5bd3ff">
              Det handlar om att vi i samhället kan upprätthålla de principer
              som hanterar att ingen oskyldig ska dömas till påföljd. Samtidigt
              har vi också principen att ett offer ska kunna känna att personen
              som är förövare ska få den påföljd som vi har bestämt och som
              står i våra lagar.
            </seg>
            <seg n="6d8eec8c">
              Just den balansen tycker jag att vi ruckar på när vi helt plötsligt
              tar ut en viktig princip ur en helhetslösning som Psykansvarskommittén
              kom med i utredningen. Jag tror att man i framtiden kommer att
              ångra sig. Därför har vi tillsammans med Vänsterpartiet valt att
              föreslå att riksdagen helt ska avslå förslaget.
            </seg>
            <seg n="d3760b47">
              Det finns i grunden en mycket större problematik. Det är den
              fråga som jag tidigare tog upp. Hur ser det ut i Kriminalvården
              i dag när det gäller personer som är psykiskt störda? Den problematiken
              finns uppenbarligen, och det hänvisas också till den i utredningen.
              Utan att lösa den tror jag att det är förhastat att i dag lyfta
              fram en del av utredningens förslag.
            </seg>
          </u>
          <note n="714533a9">
            Jag yrkar än en gång bifall till reservation nr 1 och avslag
            på propositionen.
          </note>
          <note type="speaker" n="cab780b1">
            Anf. 22 HENRIK VON SYDOW (m):
          </note>
          <u who="Q5716610" xml:id="i-527a7f2251c9d64e-0" n="bb5df344">
            <seg n="aac58967">
              Fru talman! Det som riksdagen nu debatterar och senare ska besluta
              om är en begränsad men icke desto mindre viktig reform på straff-
              och påföljdsområdet.
            </seg>
            <seg n="89e750b0">
              Det är allmänt viktigt att vi har straff som uppfattas som rättvisa
              och rimliga. Vi vet också att det på Justitiedepartementet pågår
              ett arbete att se över och omvärdera straffskalorna och deras
              tillämpning. Det är förstås ett viktigt reformarbete för alliansregeringen.
            </seg>
            <seg n="3011b4f3">
              Syftet med det här förslaget är att täppa till en lucka i lagstiftningen
              och lösa upp det som mycket länge har varit ett rättsligt dilemma.
              I propositionen föreslås en reform av påföljdsregleringen för
              allvarligt psykiskt störda lagöverträdare.
            </seg>
            <seg n="5040c444">
              Syftet med reformen är att öka flexibiliteten i påföljdsbestämmelsen
              och därigenom skapa ett större utrymme för proportionalitetsbedömningar
              samtidigt som den enskildes behov av vård ska beaktas.
            </seg>
            <seg n="59c897bf">
              Problemet som i dag föreligger och som nu löses upp är att det
              är svårt för våra domstolar att i vissa fall i vissa situationer
              åstadkomma en påföljd som står i rimlig proportion till brottet.
            </seg>
            <seg n="ea178620">
              I dag är situationen sådan att den som har begått ett brott under
              en allvarlig psykisk störning men där störningen avtagit till
              rättegången inte kan dömas till rättspsykiatrisk vård och inte
              heller till fängelse.
            </seg>
            <seg n="2d3dac45">
              I dag är det så att om en person som vid tillfället för gärningen
              var psykiskt sjuk men som därefter vid tillfället för domstolens
              prövning behöver mycket ringa vård eller ingen vård alls kan konsekvensen
              bli att ingen påföljd alls kan utdömas.
            </seg>
            <seg n="d842d74e">
              När det är fråga om väldigt allvarliga brott är det en orimlig
              konsekvens. Det är en konsekvens som står i strid med det allmänna
              rättsmedvetandet. Det riskerar att urholka tilliten till vårt
              rättssamhälle.
            </seg>
            <seg n="d109cad6">
              Vi har tidigare hört att det rör sig om få fall. Men när de uppmärksammas
              får de en stor spridning och uppmärksamhet och riskerar på så
              vis att urholka tilliten till vårt rättssamhälle.
            </seg>
            <seg n="359246aa">
              Vi vet också att detta är angeläget ur ett brottsofferperspektiv.
              Det handlar om upprättelsen för brottsoffret. Brottsoffret och
              brottsoffrets anhöriga kan vid mycket allvariga brott få leva
              med konsekvenserna i kanske resten av sina liv. Men de får se
              att konsekvensen för gärningsmannen inte blir ett år, en månad
              utan ingenting alls.
            </seg>
            <seg n="a2f3dcf1">
              Fru talman! Nu ökar domstolens möjligheter att göra en prövning
              och helhetsbedömning där man når fram till det mest rimliga utfallet
              och hittar den mest rimliga påföljden.
            </seg>
            <seg n="eb2091f0">
              Jag vill göra ett par klargöranden vad gäller den debatt som
              har förts hittills. Det är möjligen ett par övertoner i hur förslaget
              och reformen beskrivs. Förslaget innebär inte, som det ibland
              låtit i den allmänna debatten, att alla psykiskt sjuka som begår
              brott ska sättas i fängelse.
            </seg>
            <seg n="045c15d2">
              Det ska sägas, som det står i propositionen och som det betonas
              av utskottet, att i första hand ska en annan påföljd än fängelse
              dömas för psykiskt sjuka. Det krävs synnerliga skäl för att döma
              till fängelse. Det ska röra sig om allvarliga brott, högt straffvärde,
              och det ska saknas behov av psykiatrisk vård. Det är domstolen
              som har att göra den helhetsbedömningen.
            </seg>
            <seg n="bc71e21e">
              De allra mest psykiskt störda ska inte heller i framtiden kunna
              dömas till fängelse. De som helt saknat förmågan att inse gärningens
              innebörd och som inte själva har orsakat den nedsatta förmågan
              genom eget intag av berusningsmedel ska heller inte dömas till
              fängelse.
            </seg>
            <seg n="99414bfc">
              Herr talman! Efter de klargörandena skulle jag bara vilja uppehålla
              mig något kring oppositionens reservationer. Som debatten också
              har visat spretar oppositionen om inte åt alla håll, så i varje
              fall åt olika håll.
            </seg>
            <seg n="0cbac6b6">
              Socialdemokraterna är möjligen något oklara och något okonkreta,
              men vad jag förstår vill man utsträcka förslagets omfattning,
              öppna för en ordning där man snabbt kan undanröja och snabbt kan
              ompröva det som varit domstolens beslut om rättspsykiatrisk vård.
            </seg>
            <seg n="1adabffa">
              Vänstern och Miljöpartiet vill rakt av avslå förslaget om denna
              begränsade reform. Sådant ser samarbetet ut när det gäller detta.
              Så långt ifrån varandra står man i oppositionen på det här fältet.
              Det ska bli mycket intressant att se hur oppositionen formerar
              sig i andra frågor som kommer upp under mandatperioden på rättsområdet
              i justitieutskottets beredningsområde.
            </seg>
            <seg n="7d59f02d">
              Fru talman! Till sist vill jag återigen påminna om att det regeringen
              nu gör handlar om en begränsad reform som löser upp och knyter
              upp det som varit ett rättsligt dilemma. Man täpper till en lucka
              i lagen med det uttalade syftet att stärka tilltron till vårt
              rättsväsende, att vi ska få rättvisa och rimliga straff och också
              stärka brottsofferperspektivet i den här diskussionen.
            </seg>
          </u>
          <note n="77e684df">
            I detta anförande instämde Anders Hansson (m).
          </note>
          <note type="speaker" n="ac658487">
            Anf. 23 KERSTIN HAGLÖ (s) replik:
          </note>
          <u who="Q3372906" xml:id="i-b2ee9e3a401e64d3-1" n="2c792837">
            <seg n="d415cc02">
              Fru talman! Den debatt som vi har i dag som Henrik von Sydow
              tycker spretar åt alla håll och kanter kanske just sätter fingret
              på det som den här debatten handlar om.
            </seg>
            <seg n="6fa638cd">
              Det är en oerhört svår fråga. Det är oerhört svårt att över huvud
              taget förstå de gränsdragningarna. Men det vi socialdemokrater
              säger i våra reservationer är att vi saknar helheten i regeringens
              förslag.
            </seg>
            <seg n="c3cfefed">
              De fall som gäller psykiskt störda lagöverträdare är säkert de
              svåraste fall som domstolarna har. De är säkert också de svåraste
              fallen för alla inblandade. Jag är inte säker på att det förslag
              som vi i dag fattar beslut om kommer att underlätta.
            </seg>
            <seg n="96b1ed33">
              Det är därför vi också vill att man tittar över lite andra frågor
              i det här. Då har vi bland annat lyft fram en fråga. Eftersom
              man kan dömas till fängelse om man har ett begränsat behov av
              vård kan det faktiskt kvarstå ett vårdbehov när man lämnar fängelset.
              Det är där vi undrar: Var finns broarna ut? Hur tänker Henrik
              von Sydow där? Vi vet ju att det i dag finns stora brister när
              det gäller psykiskt sjukas och funktionshindrades möjligheter
              till vård, omsorg, boende, rehabilitering och sysselsättning.
            </seg>
            <seg n="e9a7972f">
              Vi socialdemokrater har satsat. Vi har lagt fram förslag om en
              nationell handlingsplan för psykiatrin på 1,4 miljarder mer än
              regeringen. Ni väljer andra prioriteringar. Men jag vill ändå
              ställa frågan till Henrik von Sydow: Var finns broarna ut om det
              kvarstår ett vårdbehov när man lämnar fängelset? Det är en fråga
              som vi ställer i en av våra reservationer.
            </seg>
          </u>
          <note type="speaker" n="cdde61b9">
            Anf. 24 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-1" n="bb5df344">
            <seg n="13344fe7">
              Fru talman! Jag förstår inte riktigt hur Socialdemokraternas
              argumentation i reservationerna hänger ihop.
            </seg>
            <seg n="de711548">
              Man säger att det är väldigt svåra bedömningar. Det kan vi hålla
              med om att det kommer att vara. Det propositionen ställer upp
              är tydliga rekvisit för domstolarna. Sedan är det domstolarna
              som ska göra den bedömningen. Det är domstolarna som är tränade
              just i att göra helhetsbedömningar, att väga in olika perspektiv.
              Det här är någonting som jag tycker att vi alla i Sveriges riksdag
              ska ha en stor respekt för, domstolarnas förmåga att skipa rättvisa.
            </seg>
            <seg n="8cf96c4a">
              Vi ska ge dem rätt verktyg. De ska ha goda förutsättningar. De
              ska kunna göra breda bedömningar och ha möjligheter att utdöma
              påföljder som är just rättvisa och rimliga.
            </seg>
            <seg n="b2a31291">
              Samtidigt lägger Socialdemokraterna fram förslag om att man mycket
              snabbt efter att domstolen gjort sin bedömning ska ha en möjlighet
              till omprövning av domstolens beslut. Hur stärker detta tilltron
              till domstolarnas komplicerade bedömningar? Hur skapar det tilltro
              till rättssäkerheten om det som är domstolens ofta väl motiverade,
              väl övertänkta och redovisade beslut sedan snabbt ska kunna omprövas?
            </seg>
            <seg n="4090764a">
              Det andra gäller att släppas från fängelse för tidigt. Propositionen
              är mycket tydlig på den punkten. Det är först om det inte finns
              något vårdbehov att tala om som det kan komma att bli aktuellt
              med fängelse. Men utgångspunkten är ju där att det ska vara ett
              mycket ringa eller inget vårdbehov alls.
            </seg>
          </u>
          <note type="speaker" n="cd6a84b0">
            Anf. 25 KERSTIN HAGLÖ (s) replik:
          </note>
          <u who="Q3372906" xml:id="i-b2ee9e3a401e64d3-2" n="2c792837">
            <seg n="3dc73c3c">
              Fru talman! Vi är helt överens, Henrik von Sydow, om att domstolarna
              är helt suveräna när det gäller att döma i de här frågorna, även
              om vi båda, tror jag, har stor respekt för att det är mycket svåra
              fall där man ska plocka in expertis med mera. Men jag tror inte
              att det här blir tydligare för domstolarna.
            </seg>
            <seg n="a7bc90b2">
              Henrik von Sydow svarar inte på min fråga vad gäller broarna
              ut från fängelset om det kvarstår ett vårdbehov. Det är lätt att
              säga: Ja, men de som har ett vårdbehov ska inte dömas till fängelse.
            </seg>
            <seg n="3f8c72d3">
              Men i det förslag som ligger står det faktiskt att man, om man
              har ett begränsat behov av vård, också ska kunna dömas till fängelse.
              Det är därför vi har en reservation. Det är det vi ifrågasätter.
              Så är det ju.
            </seg>
            <seg n="f030d653">
              Under min sista minut av min replik vill jag bara återkomma till
              att ni lägger fram en reform som kostar 60 miljoner och som ni
              inte har pengar till.
            </seg>
            <seg n="1c290093">
              Moderaterna sade så sent som före valet att de skulle satsa över
              1,5 miljarder mer på rättsväsendet än Socialdemokraterna. I stället
              står ni nu här och lägger fram en ny reform som kommer att innebära
              60 miljoner mer. Det är en tydlig politisk vilja som ni har. Ni
              satsar mer på sänkta skatter åt dem som redan har det gott ställt
              för att några ska få leva i ovanförskap. Då tittar ni inte på
              välfärden. Ni tittar inte på hur psykiatrin ser ut den behöver
              utvecklas och stärkas. Ni ser inte helheten i detta. Ni ser detta
              lagförslag. Men var finns pengarna till psykiatrin?
            </seg>
          </u>
          <note type="speaker" n="a72263fd">
            Anf. 26 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-2" n="bb5df344">
            <seg n="e657cd31">
              Fru talman! Det här bedömdes tidigare som svåra frågor, svåra
              diskussioner och viktiga politiska beslut om straff- och påföljdsreformer.
              Detta gör då Socialdemokraterna till en budgetdebatt.
            </seg>
            <seg n="dd8ed7e9">
              Vi kan gärna ta en budgetdebatt. Vi kan gärna ta en budgetdebatt
              också om det du pratar om i ditt inlägg, att skapa broar ut från
              fängelset, broar ut från Kriminalvården.
            </seg>
            <seg n="835b5201">
              Tittar vi på det som är Socialdemokraternas skuggbudget ser vi
              att det är tydligt vilka satsningar ni föreslår och också vilka
              besparingar ni vill göra.
            </seg>
            <seg n="dcf4c028">
              Socialdemokraterna föreslår besparing på Kriminalvården på 80
              miljoner det här året, på 50 miljoner nästa år, och 2010 vill
              man spara 30 miljoner ytterligare på Kriminalvården. Det är så
              det ser ut.
            </seg>
            <seg n="b3310f6b">
              Nu har förre justitieministern Thomas Bodström också varit ute
              i diskussionen och sagt att man ska ta pengar från poliserna,
              där vi har gjort våra satsningar för att få ut fler poliser för
              att öka rättssäkerheten och öka rättstryggheten. Där vill Socialdemokraterna
              nu göra snabba besparingar på ett sätt som inte verkar särskilt
              övervägt.
            </seg>
            <seg n="3dd15fc3">
              Vi kan ta den budgetdiskussionen, den budgetdebatten, men när
              det gäller att Kriminalvården ska ha goda förutsättningar för
              att lösa det här så har den det i dag. Både Socialdemokraterna
              och Vänsterpartiet har en splittrad bild av hur omfattande de
              här kostnaderna kommer att vara och hur många människor det berör,
              inte bara i reformförslagen utan också i verklighetsbeskrivningen.
              Det är ingen tvekan om att det är Socialdemokraterna som på det
              här området i sin skuggbudget lägger direkta besparingsförslag
              när det gäller Kriminalvården.
            </seg>
          </u>
          <note type="speaker" n="6b2bb98c">
            Anf. 27 ALICE ÅSTRÖM (v) replik:
          </note>
          <u who="Q4354173" xml:id="i-13094c9d926b266a-1" n="013e3617">
            <seg n="66dcc930">
              Fru talman! Det var väldigt tydligt i anförandet på vilka grunder
              man lägger det här förslaget. Man säger att påföljden ska vara
              i rimlig proportion till brottet. Man vill täppa till en lucka.
              Med de uppmärksammade fallen riskerar man att urholka allmänhetens
              rättsmedvetande om man inte kan utdöma någon påföljd som är i
              rimlig proportion till brottet. Det är också utifrån ett brottsofferperspektiv,
              om man har blivit utsatt för ett fruktansvärt brott som kan leda
              till att någon i familjen inte finns längre. Det är grunderna
              till det här.
            </seg>
            <seg n="7b2a41dd">
              Det är just det som vi ser som problematiskt. Här gör man ett
              val. Man väljer att hellre säga att man följer den allmänna opinionen,
              att man är oroad för att det allmännas rättsmedvetande ska urholkas
              i fall man låter den här gruppen allvarligt psykiskt störda komma
              undan något slags påföljd. Det är det som är premisserna för det.
            </seg>
            <seg n="2e7e5914">
              Det handlar om ett starkt begränsat antal. Det kommer inte att
              gälla alla allvarligt psykiskt störda. Det är vi klart medvetna
              om. De kommer att tillhöra den här lilla gruppen. Men den här
              lilla gruppen är man beredd att offra för att man ska möta det
              här, i stället för att vi som politiker vågar ta den diskussionen
              att livet inte alltid är så lätt.
            </seg>
            <seg n="ac49fa7f">
              Det kommer att finnas tillfällen när människor som inte kan ta
              fullt ansvar för sina handlingar begår hemska handlingar, men
              som stat och samhälle måste vi ha modet att säga att vi inte kan
              straffa dem på samma sätt som om de kunde ta fullt ansvar. Men
              det är det som har väglett regeringen.
            </seg>
          </u>
          <note type="speaker" n="75795b48">
            Anf. 28 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-3" n="bb5df344">
            <seg n="f6e2d84a">
              Fru talman! Jag vill gärna säga att jag uppskattade Alice Åströms
              inlägg tidigare. Det fanns en uppriktighet i det som möjligen
              inte alltid förekom i debatten tidigare.
            </seg>
            <seg n="44830dfb">
              Det perspektiv som dock Alice Åström inte tog upp är ett perspektiv
              som måste vara centralt också i den här diskussionen. Alice Åström
              uppehöll sig mycket vid just gärningsmannens perspektiv på detta.
              Jag tror att vi också måste diskutera brottsofferperspektivet
              i den här frågan.
            </seg>
            <seg n="73f164af">
              Pratar vi om ett rimligt påföljdssystem, om rimliga straff kan
              vi inte bortse från brottsoffrets och brottsoffrets anhörigas
              behov av upprättelse i detta. Brottsoffren och brottsoffrens anhöriga
              kan vid väldigt grova brott ha att leva med brottet under resten
              av sitt liv, medan gärningsmannen kommer i en situation där påföljden
              inte blir ett år, inte en månad, ingenting alls.
            </seg>
            <seg n="1b5e4a5d">
              Det är klart, herr talman, att detta för dem som är anhöriga,
              för dem som berörs av brottsofferperspektivet, reducerar och urholkar
              tilltron till våra straff, våra påföljder och vårt rättsmedvetande.
              Det var perspektiv som Alice Åström inte nämnde, inte upprätthöll
              sig vid i sitt annars uppriktiga anförande. Men det är ett perspektiv
              som också är helt centralt i den här diskussionen.
            </seg>
          </u>
          <note type="speaker" n="4667041d">
            Anf. 29 ALICE ÅSTRÖM (v) replik:
          </note>
          <u who="Q4354173" xml:id="i-13094c9d926b266a-2" n="013e3617">
            <seg n="48360a07">
              Herr talman! Det är väldigt viktigt att också se brottsofferperspektivet
              och möta brottsoffren. Men jag tror inte att lösningen på det
              här är att använda sig av straffsystemet. Jag tror att vi måste
              våga vara ärliga och säga att i vissa fall går inte det.
            </seg>
            <seg n="38ee31c9">
              Det finns ett annat perspektiv. Man ska oftast inte vara personlig
              i debatter, men jag har levt med en nära anhörig som har varit
              psykiskt sjuk under hela min uppväxt. Så jag har sett mycket av
              psykiatrin. Där finns det också offer när det handlar om hur man
              ska kunna hjälpa de här människorna. När det gäller skillnaden
              mellan att vara väldigt sjuk och inte ta sin medicin eller snabbt
              medicinera och faktiskt inte ha något vårdbehov över huvud taget
              när man medicinerar är det i psykiatrin en väldigt svår balansgång.
            </seg>
            <seg n="daf1817a">
              Jag är fortfarande upprörd över att man använder sig av straffsystemet
              när det gäller den här svåra gruppen. Ofta låter det som att det
              inte blir några påföljder eller att man om man döms till rättspsykiatri
              kommer ut för tidigt för att man har för litet vårdbehov.
            </seg>
            <seg n="6a4e3eb5">
              De flesta som döms till rättspsykiatrin hade varit ute mycket
              tidigare om de hade dömts till ett fängelsestraff. Det hör man
              aldrig i debatten. Det finns folk som döms till rättspsykiatrisk
              vård i dag som hade fått ett fängelsestraff på sex månader men
              som befinner sig inom rättspsykiatrin i fem år, i sju år, i tio
              år, för att det är just vårdbehovet som är det grundläggande.
            </seg>
            <seg n="939e406a">
              Dem pratar vi inte om. Vi ska möta dem som inte har det tunga
              vårdbehovet vid just det tillfället eller inte har det långvariga
              vårdbehovet och där vi faktiskt kan hjälpa människor. Dem måste
              vi komma åt på något sätt. Jag tycker att det är ett orimligt
              förhållningssätt.
            </seg>
          </u>
          <note type="speaker" n="14770475">
            Anf. 30 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-4" n="bb5df344">
            <seg n="134db094">
              Herr talman! I den diskussionen är det viktigt, för att ge diskussionen
              rättvisa, att peka på att rättspsykiatrisk vård ibland, vid vissa
              tillfällen, kan komma att pågå en kortare tid än ett fängelsestraff.
              Jag vill också i denna diskussion påminna om det arbete som nu
              bedrivs på Justitiedepartementet för att skärpa tillämpningen
              av straffskalorna för grova våldsbrott.
            </seg>
            <seg n="d75e5772">
              När det gäller personliga historier och egna exempel kan vi på
              ett sätt känna oss trygga här att det inte är vi här inne som
              ska vara domstol. Det vi gör är att ge tydliga rekvisit till våra
              domstolar. Vi ger dem möjligheten att vid synnerliga skäl, när
              det är fråga om väldigt grova brott, utdöma fängelse när inget
              vårdbehov föreligger.
            </seg>
            <seg n="008c7542">
              Det är svåra beslut, men de som är mest lämpade, herr talman,
              att fatta de besluten och är vana att göra de bedömningarna är
              våra domstolar. Det är inte här inne, det är inte här som sådana
              beslut fattas. Vi sätter upp rekvisiten. Det är domstolen som
              gör bedömningen. Jag litar på att våra domstolar kan fatta väl
              avvägda beslut.
            </seg>
          </u>
          <note type="speaker" n="acda730d">
            Anf. 31 MEHMET KAPLAN (mp) replik:
          </note>
          <u who="Q4822657" xml:id="i-913a85c67e936c5d-1" n="0e8af1f8">
            <seg n="30a4f2b6">
              Herr talman! Miljöpartiet tycker att bedömningar av om en person
              ska överlämnas till rättspsykiatrisk vård eller inte ska utgå
              från vårdbehovet. På det sätt som lagstiftningen anger i dag är
              det också det som är grunden.
            </seg>
            <seg n="f74fce7b">
              Att personen varken döms till fängelse eller till rättspsykiatrisk
              vård beskrivs av Henrik von Sydow som en lucka i lagen. Det har
              dock varit ett medvetet beslut av riksdagen och framgår av gällande
              lagtext.
            </seg>
            <seg n="64bd0d07">
              Vi anser att det är oproblematiskt att en person som inte kan
              ta ansvar för sina handlingar inte döms till straffrättsligt ansvar.
              Det är också självklart att den som inte behöver rättspsykiatrisk
              vård inte heller ska genomgå sådan. Därmed anser vi att gällande
              ordning är en rationell ordning, och om man ska göra några förändringar
              i den måste man se till helheten, vilket också har framgått i
              utredningen.
            </seg>
            <seg n="9868d575">
              Frågan som jag däremot inte har fått något svar på är: Får psykiskt
              störda lagöverträdare en skälig behandling och en dräglig tillvaro
              på Kriminalvårdens anstalter i dag? Självklart är det brottsoffren
              och de anhöriga som måste vara i fokus, och det framgår i lagen
              och i den text som riksdagen tidigare har beslutat om att detta
              är prioriterat, men vi måste också hantera dem som begår brotten
              och som har ett vårdbehov. Jag ser tyvärr inte denna koppling,
              och när Henrik von Sydow just tar upp att det skulle vara en lucka
              i lagen blir det ännu svårare för mig att se den kopplingen.
            </seg>
          </u>
          <note type="speaker" n="915015e4">
            Anf. 32 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-5" n="bb5df344">
            <seg n="6b50a1cb">
              Herr talman! Det är här åsikterna går isär mellan oss och Miljöpartiet.
              Mehmet Kaplan säger att det är ett medvetet beslut av riksdagen
              att det ska vara så och att det därför inte föreligger någon lucka
              i lagstiftningen. Vi måste fråga oss: Är den ordning vi har i
              dag rimlig? Är de utfall som blir med nuvarande lagstiftning rimliga?
            </seg>
            <seg n="7a290ade">
              Vår bedömning är att det inte är rimligt att de som begått ett
              brott under en allvarlig psykisk störning, men där störningen
              avtagit till rättegången, inte kan dömas vare sig till rättspsykiatrisk
              vård eller till fängelse. Detta är inte ett rimligt utfall. I
              vissa situationer ska domstolen ha möjlighet att också döma till
              ett fängelsestraff utifrån att värna respekten för rättssamhället
              och också utifrån ett brottsofferperspektiv.
            </seg>
            <seg n="e7da206a">
              Dagens ordning är inte rimlig. Vi har ett rättsligt dilemma.
              Det är en lucka i vår lagstiftning. Domstolarna har i dag inte
              möjlighet att skipa rättvisa på ett bra och rimligt sätt. Det
              är vår bedömning. Här skiljer vi och Miljöpartiet uppenbarligen
              oss åt.
            </seg>
            <seg n="bada1319">
              Vad gäller behandlingen av psykiskt sjuka i Kriminalvården har
              utskottet tidigare fått föredraget för sig att framstegen inom
              Kriminalvården vad gäller program och behandling har varit stora.
              Kvaliteten har förstärkts i Kriminalvården. Möjligheterna till
              behandling där har blivit väsentligt mycket bättre.
            </seg>
            <seg n="01616b9c">
              Vi ska förstås arbeta för och fortsätta bland annat med goda
              resurser till Kriminalvården så att kvaliteten kan bli ännu högre.
              Jag vill bara här notera att det har gjorts stora framsteg i Kriminalvården.
            </seg>
          </u>
          <note type="speaker" n="70318661">
            Anf. 33 MEHMET KAPLAN (mp) replik:
          </note>
          <u who="Q4822657" xml:id="i-913a85c67e936c5d-2" n="0e8af1f8">
            <seg n="656f057e">
              Herr talman! Jag har fått svar på min fråga men har en annan
              fråga till Henrik von Sydow.
            </seg>
            <seg n="1c621ac6">
              Henrik von Sydow nämnde tidigare just de uppmärksammade fallen,
              och jag tycker att han är farligt ute när det gäller hanteringen
              av hur vi ska gå till väga när det gäller lagstiftning. Vi som
              lagstiftare, om några, har en skyldighet att se till helheten.
            </seg>
            <seg n="17a20b48">
              Ibland riktas anklagelser orättfärdigt, tycker jag mot domstolar
              att de skulle påverkas av opinion eller medier. En sådan anklagelse
              mot oss lagstiftare vore förödande för det demokratiska systemet.
              Vi ska inte se till uppmärksammade fall och utgå från det och
              ta beslut om lagar som kommer att gälla i flera år framöver där
              enskilda individer inte till gagn för någon, inte ens till gagn
              för brottsoffer och deras anhöriga, råkar illa ut på grund av
              att vi lyssnar på och ser till och tar i beaktande de uppmärksammade
              fallen.
            </seg>
            <seg n="03fb2ae8">
              Jag tycker att Moderaterna som regeringsparti och som den största
              parten i detta fyrpartisamarbete har ett ansvar att inte ta i
              beaktande just uppmärksammade fall utan att se till helheten.
              Jag är också bekymrad över att det tidigare har framförts att
              uppmärksammade fall skulle vara särskilt viktiga. Jag tycker inte
              det i ett rättssamhälle där rättssäkerheten måste sättas i främsta
              ledet.
            </seg>
          </u>
          <note type="speaker" n="eb1d2fa3">
            Anf. 34 HENRIK VON SYDOW (m) replik:
          </note>
          <u who="Q5716610" xml:id="i-527a7f2251c9d64e-6" n="bb5df344">
            <seg n="52b12395">
              Herr talman! Mehmet Kaplan säger att vi har en skyldighet att
              se till helheten. Det är förstås helt korrekt. Vi har också en
              skyldighet att värna tilliten till vårt rättssamhälle.
            </seg>
            <seg n="9f106783">
              Att man pratar om uppmärksammade fall beror på att de får en
              stor spridning, blir debatterade och kommenterade och står som
              exempel för vårt rättssamhälle. Jag tror att de största riskerna
              för att tilliten till vårt rättssamhälle skadas finns i brottsofferkretsen,
              hos brottsoffrens anhöriga, i de fall när man känner att konsekvensen
              av och reaktionen på ett mycket allvarligt brott blir ingenting
              alls vare sig rättspsykiatrisk vård eller fängelsestraff. Ingenting
              alls.
            </seg>
            <seg n="ce6d4b57">
              Då har jag förståelse för att tilliten och tilltron till rättssamhället
              sätts på prov, urholkas, skadas, inflateras. Och det är just i
              dessa situationer som vi med det här förslaget ger möjlighet till
              domstolarna att med sina breda bedömningar kunna göra överväganden
              och fatta beslut som på alla sätt fungerar så att straffen är
              rättvisa och rimliga och som på det sättet också stärker tilliten
              och tilltron till vårt rättssamhälle.
            </seg>
            <seg n="39bbc473">
              Den största urholkningen sker alltså när brottsoffret och brottsoffrets
              anhöriga känner att samhället inte gör någonting. Man får leva
              med brottet resten av sitt liv, men konsekvenserna för gärningsmannen
              blir inga alls. Inte ett år, inte en månad, utan just inga alls.
              Då tror jag att det finns en risk för att tilltron till vårt rättssamhälle
              urholkas.
            </seg>
          </u>
          <note type="speaker" n="c0eb6687">
            Anf. 35 KARIN NILSSON (c):
          </note>
          <u who="Q4969654" xml:id="i-554ebd32c4a828ab-1" n="d033a8b9">
            <seg n="7bb7dac2">
              Herr talman! Sverige ska vara ett land där alla känner sig trygga.
              För att åstadkomma detta krävs åtgärder inom flera områden. Det
              handlar om att förebygga, upptäcka och utreda brott, men det handlar
              också om att på ett rättssäkert och effektivt sätt lagföra brott.
            </seg>
            <seg n="66a81426">
              Alliansregeringen vill reformera påföljdssystemet för att säkerställa
              att proportionaliteten mellan olika påföljder är rimliga och relevanta.
              Vi vill åstadkomma ett påföljdssystem som stärker både rättssäkerheten
              och rättstryggheten. En sådan reform kan leda till såväl strängare
              som mildare påföljder samt införande av andra påföljder för vissa
              brott. Den begränsade reform som behandlas i dag är ett led i
              denna översyn av påföljder.
            </seg>
            <seg n="3aaad43c">
              Nuvarande lagstiftning är utformad så att den i vissa fall leder
              till otillfredsställande resultat. Det finns behov av att reformera
              lagstiftningen i en riktning som motverkar detta och tillgodoser
              intresset av en i förhållande till brottet tillräcklig reaktion,
              även när brottet har begåtts under påverkan av en allvarlig psykisk
              störning.
            </seg>
            <seg n="0a149e5b">
              Herr talman! Kriminalvårdens viktigaste mål är att antalet återfall
              i brott ska minska. Verksamheten ska värna en human människosyn
              och präglas av respekten för den enskildes integritet och rättssäkerhet.
            </seg>
            <seg n="1c03e536">
              Ett annat mål för Kriminalvården är att bidra till en ökad trygghet
              i samhället. Alliansregeringen och Centerpartiet ser att man för
              att uppnå detta måste ställa ökade krav på en förbättrad psykiatrisk
              vård inom Kriminalvården. Det ska vara en kvalitativ vård med
              utgångspunkt från den enskilda individens behov. Det handlar om
              att på ett effektivt sätt använda den tid de intagna tillbringar
              på anstalt. En viktig uppgift för Kriminalvården är att förbereda
              för och motivera de intagna till en framtid utan kriminalitet.
            </seg>
            <seg n="7c7792e8">
              Kriminalvården ska inte och får inte ses som en förvaring. Avsaknad
              av relevant och kvalitativ behandling kan i värsta fall leda till
              att de intagna när de kommer tillbaka till samhället begår nya
              och kanske till och med grövre brott.
            </seg>
            <seg n="3d684d92">
              Herr talman! Regeringen föreslår i propositionen en begränsad
              reform av påföljdsregleringen för allvarligt psykiskt störda lagöverträdare.
              Som tidigare sagts här i dag är syftet med reformen att öka flexibiliteten
              vid påföljdsbestämningen och därigenom kunna skapa ett större
              utrymme för proportionalitetsbedömning i förhållande till i dag,
              samtidigt som den enskildes behov av vård ska beaktas.
            </seg>
            <seg n="b7a4b93d">
              Det nuvarande förbudet mot att döma den som har begått en brottslig
              gärning under påverkan av en allvarlig psykisk störning till fängelse
              ändras i förslaget till en presumtion för att annan påföljd än
              fängelse bör väljas, det vill säga en psykiskt störd lagöverträdare
              ska i första hand dömas till något annat än fängelse. Fängelse
              får bara väljas som påföljd om det föreligger synnerliga skäl.
            </seg>
            <seg n="bf17af80">
              Det ligger såväl i den enskildes som i samhällets intresse att
              den som lider av en allvarlig psykisk störning får tillgång till
              adekvat och kvalitativ vård. Ett undantag mot att välja fängelse
              som påföljd för de mest psykiskt störda lagöverträdarna införs
              också i lagtexten. Det handlar här om lagöverträdare vars verklighetsuppfattning
              vid gärningstillfället till följd av en allvarlig psykisk störning
              varit så nedsatt att det kan ifrågasättas om det utifrån skuldprincipen
              är rimligt att över huvud taget döma till påföljd. En otillräknelig
              som begår brott kan alltså inte dömas till fängelse. Vid valet
              av påföljd ska fästas särskilt avseende vid om den tilltalade
              vid domstolstillfället har behov av vård för sin störning.
            </seg>
            <seg n="ba1e21b0">
              Fängelse får alltså endast väljas som påföljd om det föreligger
              synnerliga skäl, det vill säga regleringen ska tillämpas restriktivt
              och genom en sammanvägning av samtliga delar. Av lagtexten ska
              det specifikt framgå vilka hänsyn rätten ska beakta i sådana fall.
              Och rätten ska beakta gärningens straffvärde, gärningsmannens
              vårdbehov, om gärningsmannen själv vållat sitt tillstånd samt
              omständigheterna i övrigt.
            </seg>
            <seg n="5a85e6bb">
              När det gäller gärningsmannens vårdbehov ska särskild hänsyn
              tas till valet av påföljd om den tilltalade vid domtillfället
              har behov av vård för sin störning, inte minst för att hans eller
              hennes rätt till hälsa ska kunna tillgodoses. I de fall gärningsmannen
              vid domtillfället fortfarande har kvar ett visst vårdbehov men
              detta är begränsat bör ett sådant behov även kunna tillgodoses
              genom kvalitativ behandling vid anstalt.
            </seg>
            <seg n="46ef93d0">
              Herr talman! Som en följd av dessa förändringar föreslås vissa
              ändringar i bestämmelserna om när domstolen ska kunna begära rättspsykiatrisk
              undersökning samt syftet med dessa. Enligt förslaget ska rätten
              få besluta att en rättspsykiatrisk undersökning ska omfatta även
              frågan om den misstänkte till följd av en allvarlig psykisk störning
              har saknat förmåga att inse gärningens innebörd eller att anpassa
              sitt handlande efter en sådan insikt.
            </seg>
            <seg n="f1cf2fbe">
              Rätten får också besluta att undersökning ska omfatta frågan
              om den misstänkte i anslutning till brottet själv genom rus eller
              på något annat liknande sätt har vållat ett sådant tillstånd.
              Denna utökade möjlighet för domstolen att begära ett rättspsykiatriskt
              utlåtande är av stor vikt för att domstolen ska kunna göra korrekta
              och rättssäkra bedömningar i de enskilda fallen och på så sätt
              välja rätt påföljd. De är också en bra grund för att domstolarna
              ska få en enhetlighet i tillämpningen.
            </seg>
            <seg n="6b3737f1">
              Herr talman! När det gäller frågan om möjlighet till omprövning
              hänvisar jag till utskottets betänkande. Jag vill särskilt ur
              det framhålla att våra grundläggande principer ska fortsätta att
              gälla, att en lagakraftvunnen dom ska stå fast. I annat fall riskerar
              vi att bygga ett system där såväl gärningsmannen som samhället
              får bristande förtroende för domstolarnas verksamhet. Den enskildes
              rättssäkerhet riskerar också med ett sådant system att äventyras.
            </seg>
            <seg n="bb93ae27">
              Utifrån detta yrkar jag bifall till det förslag regeringen lyft
              fram i propositionen.
            </seg>
            <seg n="02f41b33">
              Sedan vill jag också kommentera det anförande som Kerstin Haglö,
              Socialdemokraterna, inledde med.
            </seg>
            <seg n="56bc9942">
              Ärendet har sin bakgrund i utredningar sedan 1999. Det är alltså
              sju och ett halvt år av s-styre. Detta är Kerstin Haglö stolt
              över. I underlag som vi har haft i det här ärendet tidigare år
              har det visat sig att tre utredningar har avlöst varandra, och
              alla har kommit fram till samma sak. Likväl har vi inte nått ett
              beslut förrän i dag. Det är väl i så fall tur att vi faktiskt
              har bytt regering och äntligen kommit fram till ett beslut i den
              här frågan. Sedan ser kanske beslutet inte ut exakt som Socialdemokraterna
              ville ha det, men man har faktiskt haft möjlighet att forma det
              under de år man hade regeringsmakten.
            </seg>
            <seg n="3ef39b55">
              Dessutom kommenterade Kerstin Haglö budgeten. Budgeten är inte
              det ärende vi egentligen behandlar i dag. Men Kerstin Haglö tog
              också upp att Kriminalvårdens generaldirektör Lars Nylén har gått
              ut i medierna och krävt 2 miljarder i extra anslag endast ett
              par veckor efter att samme Lars Nylén faktiskt befann sig i justitieutskottets
              sessionssal och beskrev att verksamheten var i balans, att det
              fanns utrymme i fängelserna och att ekonomin såg ut att fungera.
            </seg>
            <seg n="db89ec9e">
              Det känns extra anmärkningsvärt att Kerstin Haglö kan stå här
              och slå sig för bröstet och mena att budgeten har misskötts när
              de här pengarna inte finns, samtidigt som Socialdemokraterna har
              lagt fram en skuggbudget som ligger på 80 miljoner mindre än regeringens
              förslag, alltså inte 2 miljarder mer. Hade man varit så framsynt
              att man hade tillgodosett behovet hade jag kunnat förstå att man
              hade varit lite kaxig. Men i det här sammanhanget känns det inte
              som rimligt att ha den kaxigheten.
            </seg>
            <seg n="fefd197d">
              Kriminalvården står inför väldigt stora investeringar. Det är
              vi medvetna om allihop. Det är fängelseutbyggnader på gång som
              det måste investeras i framöver. Men det kommer att behandlas
              i kommande budgetar.
            </seg>
          </u>
          <note type="speaker" n="90c70608">
            Anf. 36 KERSTIN HAGLÖ (s) replik:
          </note>
          <u who="Q3372906" xml:id="i-b2ee9e3a401e64d3-3" n="2c792837">
            <seg n="88126a73">
              Herr talman! Jag sade i mitt anförande och även i replikerna
              att det här är en komplex fråga både etiskt och lagstiftningstekniskt
              sett. Jag tror och hoppas att också Karin Nilsson har respekt
              för det.
            </seg>
            <seg n="be0b9a06">
              Jag hoppas också att Karin Nilsson har respekt för och inte anklagar
              oss för att vi inledde en budgetdebatt. Vi socialdemokrater har
              nämligen en reservation som just tar upp att vi anser att regeringens
              bedömning vad avser kostnaderna för den här reformen är bristfälliga.
              Därför har vi också rätten att diskutera de 60 miljonerna som
              inte bara vi utan Kriminalvården själv säger att det här kommer
              att innebära, eftersom det ändå står i det förslaget som i dag
              ligger på vårt bord att man kan döma till fängelse om det finns
              ett begränsat behov av vård. Kriminalvården säger att det här
              kommer att bli en nytillkommen grupp och att det finns behov av
              extrainsatser. Det krävs också särskilda resurser. Detta har man
              då räknat ut ska vara 60 miljoner.
            </seg>
            <seg n="41468582">
              Jag kan ställa samma frågor till Karin Nilsson som jag ställde
              till Henrik von Sydow och inte fick något svar på. Hur ser ni
              på situationen om man har kvarstående vårdbehov när man lämnar
              fängelset? Hur ser det ut när man kommer ut genom dörren från
              fängelset? Vilket stöd och vilken hjälp ges till dessa psykiskt
              störda lagöverträdare? Vilka förslag har den borgerliga regeringen
              lagt fram vad gäller psykiatrin?
            </seg>
          </u>
          <note type="speaker" n="eea360f6">
            Anf. 37 KARIN NILSSON (c) replik:
          </note>
          <u who="Q4969654" xml:id="i-554ebd32c4a828ab-2" n="d033a8b9">
            <seg n="7faf52bd">
              Herr talman! Att frågan är av komplex natur och komplex även
              när det gäller det lagtekniska instämmer jag givetvis med Kerstin
              Haglö i. Att frågan också innebär mer pengar och att ett belopp
              är framräknat måste vi också ta ställning till givetvis.
            </seg>
            <seg n="76665dbd">
              Det finns inte med i någon budget i dag. Men det betyder ju inte
              att Socialdemokraterna har möjlighet att påstå att minus 80 miljoner
              skulle hjälpa till i några andra sammanhang där man från Kriminalvårdens
              verksamhet vill äska ytterligare 60 miljoner. Mellan 60 miljoner
              och 2 miljarder är det också en otrolig skillnad.
            </seg>
            <seg n="9635a286">
              Jag känner att frågan är i obalans när man bollar med siffror
              i antal miljoner eller miljarder. Den frågan måste vi givetvis
              ha ett samtal om när det gäller budgetar framöver, också när det
              gäller tilläggsbudgetar. Är detta en fråga som kräver nya medel
              får vi också titta över det i samband med tilläggsbudget, liksom
              om frågan har en inverkan på innevarande budgetår.
            </seg>
            <seg n="f9295bcf">
              Hur ser det ut inom alliansen när det gäller psykiatrivården?
              Jag vet att där tillförs medel för satsningar. Jag blir förvånad
              när man står här och säger att vi skär ned mycket inom psykiatrin.
              Jag kan inte heller där instämma med Kerstin Haglö om att det
              påståendet kan vara riktigt.
            </seg>
            <seg n="9c95a3c0">
              Sedan var det frågan om eftervården. Vi har sagt att de som ska
              omfattas av beslutet ska ha ett minimerat behov av psykiatrisk
              vård för att den ska kunna fullföljas i fängelse.
            </seg>
          </u>
          <note type="speaker" n="d0136a44">
            Anf. 38 KERSTIN HAGLÖ (s) replik:
          </note>
          <u who="Q3372906" xml:id="i-b2ee9e3a401e64d3-4" n="2c792837">
            <seg n="c968dd25">
              Herr talman! Karin Nilsson talar om obalans. Jag säger att det
              är obalans i hela budgeten vad gäller rättsväsendet. Jag får inte
              heller något svar på vad som över huvud taget ska hända psykiatrin.
              Man måste orka lyfta blicken och titta lite vidare på denna fråga.
              Vi måste också titta på vad vi gör för satsningar på psykiatrin,
              hur vi vill utveckla psykiatrin. Jag vill att Karin Nilsson går
              hem och läser på. Ni har faktiskt minskat resurserna till psykiatrin
              för 2008. Det är inget påstående, utan det är en sanning som finns
              på papper. Det kan Karin Nilsson ägna sig åt att titta på framöver.
            </seg>
            <seg n="51946857">
              Vi socialdemokrater tycker att vården och omsorgen av personer
              med psykisk sjukdom behöver utvecklas och förstärkas. Det är därför
              vi har lagt fram den nationella handlingsplanen där vi ger 1,4
              miljarder mer under tre år än vad Karin Nilsson och den borgerliga
              regeringen ger.
            </seg>
            <seg n="9e0b9471">
              Allt handlar om prioritet. Ni har valt att prioritera bort rättsväsendet,
              och ni har valt att prioritera bort välfärden. Ni satsar på helt
              andra frågor. Ni satsar på skattesänkningar för dem som redan
              har det gott ställt.
            </seg>
            <seg n="2cd6ffc8">
              Herr talman! Socialdemokraterna och jag hoppas, Karin Nilsson,
              att det här blir en begränsad reform av påföljdsregleringen av
              allvarligt störda lagöverträdare och att fängelse framöver kommer
              att dömas ut i fall som prövas mycket noggrant. Fängelse får inte
              dömas ut när den tilltalade till följd av sin allvarliga psykiska
              störning har saknat förmågan att inse gärningens innebörd eller
              att anpassa sitt handlande efter en sådan insikt.
            </seg>
          </u>
          <note type="speaker" n="8b07781c">
            Anf. 39 KARIN NILSSON (c) replik:
          </note>
          <u who="Q4969654" xml:id="i-554ebd32c4a828ab-3" n="d033a8b9">
            <seg n="6895b389">
              Herr talman! Jag menar att det är en skillnad i relationerna
              mellan beloppen när man pratar om miljarder eller miljoner. Socialdemokraterna
              har inte heller några miljarder utan plockar snarare i sin skuggbudget
              bort 80 miljoner ur Kriminalvårdens budget. Kerstin Haglö skakar
              på huvudet, men det är faktiskt så.
            </seg>
            <seg n="20784ea2">
              Psykiatrin är inte inom mitt kompetensområde, och jag vill gärna
              återkomma till frågan och se vad jag kan hitta där. Den information
              jag har fått visar att det ser annorlunda ut än vad Kerstin Haglö
              anser på området. Så är det på många områden. Jag ser också på
              prioriteringarna i Kriminalvården och över huvud taget i rättskedjan.
              Vi har olika syn på de budgetar vi har lagt fram och vilka effekter
              de får.
            </seg>
            <seg n="3cf49eb8">
              Med mina ögon har Socialdemokraternas budget år från år varit
              rena bergochdalbanan. Ena året satsar man mer på polisen, och
              nästa år satsar man mindre på polisen. Ena året satsar man mer
              på Kriminalvården, och nästa år satsar man mindre. Detta år är
              det mindre, förra året mer. Socialdemokraternas budgetpolitik
              åker bergochdalbana. Därför har jag svårt att säga annat än att
              vi tydligen lever med skilda verklighetsuppfattningar. Det kan
              tydligen även gälla psykiatrin.
            </seg>
          </u>
          <note type="speaker" n="026d8409">
            Anf. 40 ALICE ÅSTRÖM (v) replik:
          </note>
          <u who="Q4354173" xml:id="i-13094c9d926b266a-3" n="013e3617">
            <seg n="70b589e3">
              Herr talman! Det är framför allt två saker som Karin Nilsson
              har tagit upp i debatten som jag vill lyfta fram. De som eventuellt
              skulle kunna dömas till fängelse har ett minimerat behov av vård.
              Det är en sanning med stor modifikation. Jag sade i mitt anförande
              att nivån allvarlig psykisk störning är nivån för fängelseförbud.
              Personer med personlighetsstörningar, andra psykiska diagnoser
              och andra psykiatriska problem döms redan i dag till fängelse.
              Det här är ytterligare en kategori som är allvarligt psykiskt
              störd men som har ett minimerat vårdbehov utifrån den allvarliga
              psykiska störningen.
            </seg>
            <seg n="fc1df797">
              Vi ser redan i dag att det råder ett oerhört tryck på Kriminalvården
              att ge psykiatrisk vård. Det skulle inte finnas om det fanns folk
              med ett minimerat vårdbehov som nu kan dömas. Det är viktigt att
              ha med det i debatten.
            </seg>
            <seg n="d2a76ea4">
              Varför har regeringen inte tagit till sig den remisskritik som
              har kommit från bland annat rättsläkare? De ska göra rättspsykiatriska
              undersökningar. De har pekat på vad som måste undersökas ytterligare
              i det liggande förslaget. Det är svårt att inom rättspsykiatrin
              göra denna gradering av den allvarliga psykiska störningen. Flera
              remissinstanser säger att det är ett svårt uppdrag att gradera
              den allvarliga psykiska störningen på det sätt som finns med i
              lagförslaget. Hur har alliansen tänkt? Man pratar om att domstolarna
              ska ha ett bra underlag, men till och med professionen säger att
              det är fruktansvärt svårt.
            </seg>
          </u>
          <note type="speaker" n="dd2ae214">
            Anf. 41 KARIN NILSSON (c) replik:
          </note>
          <u who="Q4969654" xml:id="i-554ebd32c4a828ab-4" n="d033a8b9">
            <seg n="ace907f6">
              Herr talman! Just därför är jag glad att det är professionen
              som fattar beslutet. Det är i första hand så att dessa människor
              inte ska dömas till fängelse. Vid synnerliga skäl finns trots
              allt möjligheten. Där dessa synnerliga skäl finns måste det finnas
              en mängd bedömningar där också rättspsykiatriska undersökningar
              ingår. Kompetensen för bedömningen ska ha stor tyngd i beslutet
              om påföljd.
            </seg>
            <seg n="5aa18d74">
              Den sakkunskap som har yttrat sig i remissrundan har också möjlighet
              att slutligen påverka de beslut som fattas i domstolarna.
            </seg>
          </u>
          <note type="speaker" n="2ad46e6b">
            Anf. 42 ALICE ÅSTRÖM (v) replik:
          </note>
          <u who="Q4354173" xml:id="i-13094c9d926b266a-4" n="013e3617">
            <seg n="9e1fb695">
              Herr talman! Jag måste ärligt erkänna att jag inte förstod detta.
              Professionen rättspsykiatrin säger att regeringen nu lägger ett
              uppdrag på professionen. Jag tror att det är fler än jag som har
              läst debattartiklarna skrivna av ledande rättspsykiatrer i Sverige.
              De gör många av de rättspsykiatriska bedömningarna. De säger att
              möjligheten att gradera den allvarliga psykiska störningen utifrån
              de kriterier lagförslaget innehåller huruvida man saknade förmåga
              exakt då eller att man kan anpassa sitt handlade efter en sådan
              insikt innebär att de först ska gradera upp till allvarlig psykisk
              störning och därefter göra en gradering och bedömning inom den
              nivån.
            </seg>
            <seg n="01bf57ba">
              Professionen säger att detta är svårt att göra. Psykiatrin är
              inte den exakta vetenskapen där du kan sitta och mäta. De säger
              att det kommer att vara svårt att ge ett sådant underlag till
              domstolarna. Hur ska domstolen då få ett bra underlag för sin
              bedömning? Vad jag saknar i utskottets övervägande är ett resonemang
              i frågan. Där finns lagförslaget, men det finns inget resonemang
              om den framförda kritiken. Men det kommer jag nog inte att få.
            </seg>
            <seg n="8bbe355d">
              Jag har inte tagit upp frågan om Kriminalvården. Jag har inte
              tagit upp frågan eftersom vi har yrkat avslag på förslaget om
              behovet av vård. I dag är det ett faktum att det finns många människor
              i behov av psykiatrisk vård inom Kriminalvården. De kan i dag
              inte få det behovet tillgodosett. Ett av de stora problemen när
              det gäller ordningsstörningar och problem på anstalterna beror
              på att psykiskt sjuka människor placeras tillsammans med friska
              människor på samma avdelningar i ett slutet låst utrymme och det
              finns ingen möjlighet till behandling. Det skapar jätteproblem
              i dag. Nu blir det ytterligare en grupp, och det ges inga resurser
              för att bemöta gruppen.
            </seg>
          </u>
          <note type="speaker" n="716a3227">
            Anf. 43 KARIN NILSSON (c) replik:
          </note>
          <u who="Q4969654" xml:id="i-554ebd32c4a828ab-5" n="d033a8b9">
            <seg n="30037711">
              Herr talman! Vid den riktigt besvärliga situation som Alice Åström
              beskriver, där professionen har oerhört svårt att ta ställning,
              återstår påföljdsalternativet att döma till vård. Det här är i
              synnerliga, särskilda, specifika fall, och det ska vara möjligt
              för professionen att bedöma dem.
            </seg>
            <seg n="99629f5b">
              Det betyder inte att man ska upphöra att döma till vård i de
              fall där man inte kan göra den här gränsdragningen och ser att
              man har möjlighet att känna trygghet i det beslut man har fattat.
              Det är på intet vis så att man upphör att döma till rättspsykiatrisk
              vård i stället.
            </seg>
          </u>
          <note type="speaker" n="0f9a3bdf">
            Anf. 44 CAMILLA LINDBERG (fp):
          </note>
          <u who="Q2934817" xml:id="i-b766a046e6d61eab-0" n="919141a7">
            <seg n="9e29d8c8">
              Herr talman! Vem är psykiskt sjuk och vem är frisk? Hur lätt
              är det inte att tappa omdömet efter några nätter utan sömn, ett
              stort intag alkohol eller droger, framför allt om man har en latent
              psykisk störning?
            </seg>
            <seg n="7ee02b7b">
              Kan man egentligen säga att någon som medvetet orsakar en annan
              människa lidande är frisk? Finns det någon frisk person som skulle
              dräpa ett barn eller slå sin fru gul och blå? Vad som är friskt
              eller inte slutar ofta i en gråskala, där ett antal har mer eller
              mindre inslag av olika typer av allvarliga psykiska störningar.
            </seg>
            <seg n="4e10de66">
              Med den här propositionen vill man framför allt skapa större
              utrymme för proportionalitetsbedömningar just därför att inget
              fall är det andra likt. Varje fall måste alltid behandlas unikt.
            </seg>
            <seg n="7a58f6d4">
              Herr talman! Det nuvarande fängelseförbudet när brott har begåtts
              under påverkan av allvarlig psykisk störning ändras till presumtion
              för att annan påföljd än fängelse ska väljas. Däremot kan den
              tilltalade dömas till fängelse om det finns synnerliga skäl, såsom
              att han saknar eller har ett begränsat behov av psykiatrisk vård,
              om han i anslutning till brottet själv har vållat sitt tillstånd
              genom rus eller på annat liknande sätt eller om brottet har ett
              högt straffvärde. Självklart måste omständigheterna i övrigt alltid
              beaktas.
            </seg>
            <seg n="771b77d9">
              Det bör dock förtydligas att fängelseförbudet fortfarande gäller
              då den tilltalade till följd av en akut psykos inte insett konsekvenserna
              av sitt handlande vid gärningstillfället eller om den tilltalade
              är så pass sjuk att han inte inser följderna av sina handlingar.
            </seg>
            <seg n="c1f7d2b7">
              Jag vill påpeka att de nya reformerna alltså kommer att gälla
              en ganska begränsad grupp. Det bör också poängteras att det är
              av yttersta vikt för såväl den tilltalade som samhället att den
              tilltalade får rätt vård om så behövs.
            </seg>
            <seg n="785d54bb">
              Psykiatriprogram finns och kommer att finnas även i framtiden
              inom Kriminalvården och inom frivården. Personligen vill jag dessutom
              lyfta upp frågan om fler psykologer och terapeuter inom Kriminalvården.
              Men det viktigaste av allt är trots allt att vi lyfter upp hela
              psykiatrifrågan, att vi så tidigt som möjligt kan hjälpa personer
              med psykiska störningar, självklart helst innan brott begås.
            </seg>
            <seg n="c60b830f">
              Vi inom Folkpartiet vill sätta fokus på bland annat skolhälsovården
              och att det behövs fler kuratorer som finns till för unga som
              mår dåligt. Men vi behöver även fler psykologer och psykiatrer
              runt om i landet. Ingen med en psykisk sjukdom ska behöva leva
              utan vård och hjälp.
            </seg>
            <seg n="274e703e">
              Som många har nämnt tidigare är psykiatri väldigt komplicerat,
              och därför är det av yttersta vikt att rättspsykiatrin tillsammans
              med domstolarna, alltså de med den bredaste kompetensen, avgör
              vilka som på grund av psykisk störning har saknat förmåga att
              inse gärningens innebörd eller om den tilltalade genom rus själv
              vållat ett sådant tillstånd som utgör störningen.
            </seg>
            <seg n="fd9b6fc1">
              Herr talman! Vi i alliansen vill framhålla den straffrättsliga
              särregleringen för psykiskt störda lagöverträdare. Den är oerhört
              viktig. Man ska dessutom ha rätt till god vård. Att den tilltalade
              ska vara tillräknelig för att ett straffrättsligt ansvar ska kunna
              komma i fråga är vanligt i de flesta länder, och så även här.
              Den här propositionen står inte i strid med det tvärtom. Däremot
              insåg såväl Straffansvarskommittén som Psykansvarskommittén att
              behovet av reformer på detta område var och är stort.
            </seg>
            <seg n="bc3084e6">
              Från regeringens sida anser man att många av de förslag som Psykansvarskommittén
              lade fram behöver fortsatt övervägande. De reformer som lyfts
              fram i den här propositionen syftar till att öka flexibiliteten
              i påföljdsbestämmelser och skapa större utrymme för proportionalitetsbedömningar
              samtidigt som den enskildes behov av vård alltid måste beaktas.
            </seg>
            <seg n="93601203">
              Herr talman! Med detta korta inlägg vill jag yrka bifall till
              propositionen och avslag på reservationerna.
            </seg>
          </u>
          <note n="863dab16">
            I detta anförande instämde Ulrika Karlsson i Uppsala (m).
          </note>
          <note type="speaker" n="71a8bdb3">
            Anf. 45 OTTO VON ARNOLD (kd):
          </note>
          <u who="unknown" xml:id="i-5c3e764aa6afb714-0" n="0b0088ae">
            <seg n="53f13f02">
              Herr talman! Sedan urminnes tider har det alltid funnits psykiskt
              störda människor, och hur de ska behandlas har varit föremål för
              olika teorier. På något sätt har det alltid funnits en insikt
              om att det behövs någon form av särbehandling.
            </seg>
            <seg n="d11441b4">
              Även i modernare tid har vi i Sverige haft ett par utredningar,
              SOU 2002:3 och Straffansvarsutredningen. De bedömer det hela,
              och det är grunden för hela diskussionen och kanske något som
              visar vad som ska komma framöver. Psykiatrin behöver givetvis
              reformer, och vi inom alliansen, speciellt Kristdemokraterna,
              satsar mycket pengar på en fungerande psykvård.
            </seg>
            <seg n="f595c83d">
              En viktig bit som har tagits upp i dag är att den lagstiftning
              som finns inte är problemfri. Den som begår ett brott under inflytande
              av en psykisk störning eller sinnesrörelse kan normalt dömas till
              rättspsykiatrisk vård. Han kan inte dömas till fängelse. Visar
              det sig sedan vid domtillfället att personen är frisk blir han
              frigiven utan påföljd. Det här är alltså något som i dag inte
              kan accepteras av lagstiftaren, av opinionen eller från brottsoffrens
              sida. Vi måste få en ändring av den här lagstiftningen.
            </seg>
            <seg n="dda266cd">
              Det har också visat sig att man i rättspraxis har kommit fram
              till samma bedömning. Jag tänker på Flinkfallet i Falun. Det gör
              att den föreliggande lagstiftning som vi i dag diskuterar ska
              ge en bättre anpassad vård. Den ska framför allt också ge ett
              skydd för allmänheten.
            </seg>
            <seg n="f5117212">
              Att införa en ändring innebärande att det inte finns kvar ett
              fängelseförbud men att det finns en presumtion om att ha en annan
              vård än fängelse tycker vi är bra. Dock måste man vara väldigt
              restriktiv i den här bedömningen. Det ska vara ett högt straffvärde,
              och vad högt straffvärde är framgår ganska klart i rättspraxis.
              Det ska i princip saknas ett vårdbehov. Vårdbehovet ska bedömas
              av skickliga psykologer, och vi vet att det är ett komplicerat
              område där man ofta kommer fram till olika synpunkter. Men till
              syvende och sist är det våra självständiga domstolar som ska tolka
              vad rättspsykologerna kommer fram till.
            </seg>
            <seg n="a2c8352a">
              Det är också viktigt att vid bedömningen titta på huruvida det
              är självförvållat eller inte. Om det är självförvållat och det
              finns ett direkt samband mellan brottet och ruset eller den omständighet
              man har försatt sig i bedöms det till nackdel för den som har
              begått brottet.
            </seg>
            <seg n="9fad16be">
              Men vad som inte har framkommit speciellt bra i den här debatten
              är att det måste finnas någon form av uppsåt. Jag tycker nog att
              det har varit lite löst i kanten, framför allt från oppositionen,
              när man har tittat på uppsåtet. Det ska alltid finnas uppsåt.
              Man gör ingen ändring av den innevarande lagstiftningen. Det är
              väldigt viktigt att påpeka detta.
            </seg>
            <seg n="6000504a">
              Det innebär att för att det över huvud taget ska bedömas som
              ett brott måste det finnas uppsåt eller grov oaktsamhet. Det blir
              givetvis föremål för bedömning om den allvarligt psykiskt sjuke
              vid tidpunkten för brottet kunde inse att han hade ett uppsåt.
              Det är en bedömning som domstolen har att göra. Om det inte fanns
              något uppsåt kan han heller inte dömas.
            </seg>
            <seg n="7503cfa2">
              Här tycker jag att åtminstone Vänsterpartiet har glidit lite
              i sina formuleringar. Man vill på ett vilseledande sätt påstå
              att det här är en stor förändring av vår lagstiftning. Så är det
              absolut inte, utan detta följer den nuvarande lagstiftningen där
              uppsåt är en nödvändighet för att det ska vara ett brott.
            </seg>
            <seg n="073a99dd">
              Socialdemokraterna säger att man vill ha en omprövning av en
              lagakraftvunnen dom till rättspsykiatrisk vård. Detta strider
              ju också mot vårt rättssystem. Det finns ett institut som heter
              resning. Det ska man använda. Jag tror att man ska vara mycket
              försiktig med sådant som kan leda till urholkning av rättssystemet.
            </seg>
            <seg n="04c8ad40">
              Med dessa enkla påpekanden ber jag att få yrka bifall till utskottets
              förslag och avslag på motionerna.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="3f9a0723">
            11 § Administrativa sanktioner på yrkesfiskets område m.m.
          </note>
          <note n="e9e79b16">
            Föredrogs
          </note>
          <note type="speaker" n="9d8485dd">
            Anf. 46 JAN-OLOF LARSSON (s):
          </note>
          <u who="Q3374555" xml:id="i-a003a8f0072a0a00-0" n="6f657fab">
            <seg n="e20c3935">
              Herr talman! I dag ska vi debattera betänkandet från miljö- och
              jordbruksutskottet angående administrativa sanktioner på yrkesfisket.
              Dessutom behandlas följdmotioner och motioner från allmänna motionstiden.
            </seg>
            <seg n="09306389">
              Förslaget om administrativa sanktioner på yrkesfisket och dess
              betydelse måste naturligtvis ses som en del i den totala fiskepolitiken.
              Att man inför administrativa sanktioner väntas leda till att fler
              överträdelser beivras och att detta görs snabbare. Det är naturligtvis
              bra. Det gynnar dem som sköter sig, och i slutänden stärker det
              fiskets trovärdighet gentemot allmänheten.
            </seg>
            <seg n="7ed8e7ec">
              Det är viktigt att det inte ska löna sig att bryta mot ett regelverk
              som vi ställer upp. Därför är det bra att fler överträdelser kommer
              att beivras. Men sanktionsavgifterna får inte bli så lågt satta
              att det kan löna sig att bryta mot reglerna. Därför anser vi att
              värdet på fångsten måste vara en parameter när nivån på avgiften
              sätts. I annat fall är risken uppenbar för att vissa kalkylerar
              in möjligheten att åka dit jämfört med vad de får för lasten.
            </seg>
            <seg n="afab3837">
              Små fartyg bestraffas enligt regeringens förslag hårdare än större
              fartyg. Små fartyg är oftare i land och exponeras oftare för risken
              att göra fel. Det ekonomiska fångstvärdet per resa varierar kraftigt
              mellan små och stora båtar, från något tusental kronor till hundratusentals
              kronor. Att man då inte tar med fångstvärdet som en del i bedömningen
              av hur stor avgift som ska erläggas kan slå helt fel.
            </seg>
            <seg n="79b8868a">
              Med det system som regeringen föreslår kan det bli möjligt att
              överväga om det lönar sig att göra fel. Därför yrkar jag bifall
              till reservation 4.
            </seg>
            <seg n="87e96bbb">
              Fisket är ju till stora delar styrt av EU:s fiskepolitik. Men
              förslaget om administrativa sanktionsavgifter visar att det finns
              ett antal möjligheter inom den ram som EU fastställer där vi själva
              kan forma fiskepolitiken. Ett annat område där vi kan bedriva
              en egen politik om viljan finns handlar om all den fisk som kastas
              död tillbaka i havet. Detta är också en fråga som yrkesfisket
              lider av opinionsmässigt. Dumpningen av fisk på grund av redan
              uppnådda kvoter eller på grund av uppgradering av fångst uppges
              vara minst 25 procent av vad som fångas totalt. På västkusten,
              där man bedriver ett blandfiske och fiskarna hävdar att de får
              hur mycket fisk som helst, är dumpningen troligen betydligt mer
              än nämnda 25 procent.
            </seg>
            <seg n="5f4b8120">
              Sverige kan om vi vill göra något åt detta. Vi kan begära ett
              undantag från EU-regeln så att vi får föra i land det som fiskas
              utöver ransonen. På så sätt får vi tydliga siffror på hur mycket
              som fångas, och fisket kommer också ifrån ett problem som väcker
              kraftig anstöt hos allmänheten. Allt hänger på om vi har viljan
              att göra något åt problemet och om vi anser att frågan är tillräckligt
              viktig.
            </seg>
            <seg n="5b6d1723">
              Herr talman! Fisket och dess förutsättningar har på några decennier
              kraftigt förändrats. Charmen med att hålla på med fiske den så
              kallade frihet som de flesta fiskare uppgav som anledning att
              vara fiskare har försvunnit. Svenska fiskares fiskeansträngningar
              styrs i dag av kvoter, fiskedagar, redskapsutformning, stängda
              områden och fiskestopp under vissa tider. Det är en mängd åtgärder
              som likafullt inte fått önskat resultat.
            </seg>
            <seg n="4feb389e">
              Det diskuteras om att införa havdagar i fisket på västkusten.
              Detta skulle innebära att fiskaren fick fiska ett antal dagar
              och ta med sig all fångst i land. Det kan tyckas vara ett sympatiskt
              förslag, men problemen är många. Ett är att det är ogenomförbart
              eftersom Danmarks fiskare aldrig kommer att gå med på detta. De
              har redan fått sin andel av fångsten garanterad i egna kvoter,
              och dessa kommer de inte att dela med den svenska fiskarkåren.
              Havdagar är faktiskt inget alternativ.
            </seg>
            <seg n="46f2b250">
              Vad ska vi då som nation göra för att om möjligt komma på bättre
              lösningar än hittills? En möjlighet är att ge yrkesfiskaren större
              ansvar för förvaltningen av bestånden. Ett sätt att göra detta
              är det som nu sker inom det pelagiska fisket, där det har införts
              individuella kvoter, eller, som jag hellre kallar det, nyttjanderätter.
              Varje fiskare har en viss del av beståndet att ta upp varje år.
            </seg>
            <seg n="ddc6608f">
              Problemet inom detta segment är att vi politiker har tillåtit
              en överetablering av båtar, vilket har gjort att lönsamheten minskat.
              Därför är det nödvändigt med en utskrotning i just detta segment
              för att lönsamheten ska öka.
            </seg>
            <seg n="f90b9a0b">
              Redan i dag handlas det med fiskerätter. Detta sker utan något
              som helst stöd i lagen, vilket är olyckligt. Fiskerätterna är
              svenska folkets och lånas ut till fiskaren. Att handla med fiskerätter
              i någon form innebär naturligtvis en stor ekonomisk risk för fiskaren,
              vilket han också är väl medveten om.
            </seg>
            <seg n="0dd6dc7c">
              Systemet med individuella kvoter eller fiskerätter kan vara en
              bra väg att gå för att skapa ett större ansvarstagande från yrkesfiskets
              sida. Men då handlar det om att införa detta på de flesta kommersiella
              arterna och inte bara på sill och torsk. Gör vi inte detta är
              risken stor att de som sålt sina fiskerätter inom ett område slår
              sig på ett annat segment och gör detta olönsamt. Vi är på väg
              åt det hållet i dag.
            </seg>
            <seg n="0b6dd8b9">
              Att vi kan göra en hel del på fiskepolitikens område nationellt
              är otvetydigt, och ju större politisk enighet vi har i de olika
              besluten, desto större trovärdighet har de. Vi kan göra en hel
              del som skulle stärka fisket både resursmässigt och opinionsmässigt,
              och det är nödvändigt att vi tar de stegen.
            </seg>
            <seg n="45a430c3">
              Herr talman! Två andra områden som behandlas i betänkandet är
              vattenbruket och fisketurismen. När det gäller vattenbruket är
              Sverige ett u-land. En allt större del av den fisk som konsumeras
              i världen i dag är odlad, och vattenbruket är en näring i stark
              tillväxt. Att regeringen har insett problemet och tillsatt en
              utredare är bra. Det finns även utredningar som nyligen har gjorts
              och som är ett gott underlag för att utveckla en politik som skulle
              kunna ge förutsättningar för inte minst glesbygden.
            </seg>
            <seg n="b4504d8b">
              Sverige skulle kunna bli ett vattenbruksland där den ekologiska
              sidan lyfts fram och där vattenbruket och fiskodlingen inte behöver
              innebära rovfiske av foder. Vi har alla möjligheter att utveckla
              ett hållbart vattenbruk, inte minst med de geografiska och miljömässiga
              förutsättningar som vi har. Men då måste vi lyfta bort onödiga
              hinder, skapa kunskap inom myndigheterna och satsa på forskning.
            </seg>
            <seg n="bc86588d">
              Herr talman! Fisketurismen är den del inom fiskenäringen som
              omsätter mest pengar, ändå är det en näring som har fått försöka
              utvecklas efter bästa förmåga utan någon större stimulans från
              statens sida. Sedan en tid ligger fisketurismfrågorna på Fiskeriverkets
              bord. Syftet från den socialdemokratiska regeringen att ge Fiskeriverket
              uppdraget att handha fisketurismfrågorna var bland annat att hjälpa
              till att utveckla denna näring en näring som i de flesta fall
              inte tär speciellt mycket på resurserna.
            </seg>
            <seg n="8ce98875">
              Fisketurism är inte bara att stå med ett spö i någon av våra
              stora älvar och fiska lax. Det handlar lika ofta om upplevelseturism
              på någon del av havet runt våra kuster eller i våra många sjöar.
            </seg>
            <seg n="f492f1be">
              Ansvaret för att skapa förutsättningar och få undan hinder för
              denna typ av fisketurism vilar nu tungt på Fiskeriverket och bör
              noga följas upp.
            </seg>
            <seg n="ca04cfc4">
              I fisketurismens spår har det poppat upp diskussioner om det
              fria handredskapsfisket där vattenägare ibland känner att de inte
              kan styra fiskevården som de egentligen skulle vilja. Ofta handlar
              det om fisketurismföretag som kör ut ett antal fisketurister till
              en och samma fiskeplats vilket kan skapa konflikt med fiskevattenägaren.
            </seg>
            <seg n="538ea5ea">
              Det fria handredskapsfisket får inte ifrågasättas utifrån att
              vissa fiskeföretag på ett, som det kan tyckas, oansvarigt sätt
              använder sig av denna möjlighet. Problem av denna art måste kunna
              lösas genom någon form av överenskommelse mellan fiskeföretag
              och vattenägare.
            </seg>
            <seg n="21bd306d">
              På västkusten finns det ett annat problem, nämligen att alla
              EU-medborgare som vistas där har möjlighet att fiska med fasta
              redskap. Den gamla kulturen som finns i kustkommunerna med det
              fria fisket och den gästvänlighet som erbjudit alla att fiska
              kan komma att hindra den lokala befolkningen från denna möjlighet.
            </seg>
            <seg n="fcc50dec">
              Genom det fisketryck som uppstår diskuteras varje år olika redskapsbegränsningar.
              Eventuella ytterligare redskapsbegränsningar drabbar den åretruntboende
              befolkningen och inskränker deras möjligheter till ett rikt liv
              som de sedan urminnes tider har haft rätt till. Ska en inskränkning
              av nyttjandet av fasta redskap ske ska det naturligtvis ske genom
              att den icke åretruntboende kustbefolkningen får minskade möjligheter
              till användande av fasta redskap. En sådan åtgärd skulle också
              gynna utvecklingen av fisketurismen.
            </seg>
            <seg n="b0d3c670">
              Herr talman! Det finns flera insatser som vi kan göra för att
              gynna våra fiskbestånd och för att skapa bättre förutsättningar
              för det svenska fisket. Med rätt åtgärder kan vi därtill skapa
              ett positivt opinionsläge hos allmänheten, vilket gynnar svenskt
              fiske.
            </seg>
            <seg n="b24831f1">
              Jag vill återigen yrka bifall till reservation nr 4 och står
              bakom alla våra övriga reservationer.
            </seg>
          </u>
          <note type="speaker" n="fb9b84da">
            Anf. 47 WIWI-ANNE JOHANSSON (v):
          </note>
          <u who="Q4957112" xml:id="i-9422b8db685b6651-0" n="5cf0422e">
            <seg n="abd2ed55">
              Herr talman! I dag är det illegala fisket i fokus. Sveriges yrkesfiskare
              kräver att det illegala fisket stoppas. Det är ett uttalande som
              jag hittade på yrkesfiskarnas hemsida. Det är daterat den 15 september
              2006, men det gäller även i dag. Uttalandet gjordes apropå att
              Greenpeace avslöjat polskt illegalt fiske.
            </seg>
            <seg n="b8fda225">
              Det är intressant att ordföranden Henrik Svenberg i uttalandet
              också stödde sig på det internationella havsforskningsrådet Ices.
              Det är inte så vanligt att yrkesfiskarna gör det.
            </seg>
            <seg n="48318bb1">
              Uppropet kom ett par dagar före valet och var ställt till jordbruksminister
              Nykvist. Det känns väl bra för vår nuvarande jordbruksminister
              Eskil Erlandsson som är här i dag att ha så bra stöd av Sveriges
              yrkesfiskares ordförande när vi nu ska ändra i fiskelagen för
              att få ett effektivare sanktionssystem.
            </seg>
            <seg n="c6ffcc6b">
              I huvudsak stöder Vänsterpartiet förslaget att låta Fiskeriverket
              fatta beslut om sanktioner vid mindre allvarliga överträdelser,
              men vi vill skärpa det och till exempel höja avgiften vid allvarligare
              förseelser till 50 000 kronor. Vänsterpartiet anser också att
              fångstens värde ska ha betydelse för avgiftens storlek. Som vi
              nyss hörde ska det ju inte löna sig att tjuvfiska.
            </seg>
            <seg n="dcf62a30">
              Vi ställer oss alltså frågande till alliansens inställning till
              avgifternas storlek. Utskottet skriver att de avgifter som ska
              fastställas i förordning i allmänhet bör vara förhållandevis låga.
              Det viktigaste ur effektivitetssynpunkt är inte avgiftens storlek
              utan att överträdelserna i högre grad beivras, heter det. Så brukar
              inte alliansen resonera vid andra brott. Därför frågar jag: Varför
              gäller det just bara fisket?
            </seg>
            <seg n="53b05e05">
              Det verkar över huvud taget som om respekten för näringen är
              något större än respekten för själva fisken. Hur ska man förstå
              skrivningen att en sanktionsavgift inte ska tas ut om det är oskäligt?
              Det kan man ju förstå, men frågan är när det är oskäligt. I propositionen
              står det att det är oskäligt om överträdelsen beror på sjukdom
              om den sjuke inte har förmått att på egen hand eller uppdra åt
              någon annan att göra det som hindrat överträdelsen. Även det är
              ju hyfsat lätt att förstå. Vidare skriver man att det är oskäligt
              om överträdelsen beror på omständigheter som man varken kunnat
              eller borde förutsett och inte kunnat påverka. Vad betyder det?
              Om en avgift ska kunna tas ut eller är oskälig beror också på
              vad den avgiftsskyldige har gjort för att överträdelsen inte skulle
              ha inträffat. Vad betyder det? Vad menar man?
            </seg>
            <seg n="915690bc">
              Det här öppnar ju för att ingen avgift kan tas ut.
            </seg>
            <seg n="caaa2e55">
              Märker man inte om man fiskar för mycket eller om man fiskar
              på fel ställe vid fel tidpunkt? Ska man inte som fiskare känna
              till vad lagen säger? Vad säger ministern?
            </seg>
            <seg n="5816fda4">
              Det är ju inte så konstigt om det bara utfärdades 13 domar på
              400 misstänkta brott 2006.
            </seg>
            <seg n="f2a527ac">
              Herr talman! Jag ska inte ta upp hela fisket till debatt här
              i dag utan försöka hålla mig till det som betänkandet mest handlar
              om, nämligen de administrativa sanktionerna. Jag tycker att det
              är viktigt att det inte bara blir ett slag i luften utan att man
              på allvar på ett enklare sätt än i dag kan ta itu med delar av
              tjuvfisket. Det skulle den här förändringen kunna leda till om
              kriterierna för oaktsamhet inte var så hårda och om taket för
              högsta avgift höjs. Det ska inte löna sig att fuska. Det säger
              ju den här regeringen ganska ofta.
            </seg>
            <seg n="7261c568">
              Jag vill höja ett varningens finger. Jag är rädd att jordbruksministern
              i likhet med yrkesfiskarna tror att alla problem med fisket skulle
              lösas bara man kommer åt det illegala fisket. Så är det naturligtvis
              inte. Vi kan naturligtvis inte höja kvoterna för till exempel
              torskfisket om vi här i Sverige, eller till och med på EU-nivå,
              lyckas stoppa tjuvfisket. Jag tycker att jag har hört sådana signaler
              även från jordbruksministern. Jag hoppas att vi får svar på frågan:
              Vad betyder det om man lyckas stoppa det illegala fisket? Skulle
              det betyda att man kan höja kvoterna? Så långt tror jag inte att
              man kan komma med administrativa sanktionsavgifter för yrkesfisket.
            </seg>
            <seg n="1ccc892a">
              Herr talman! Jag står naturligtvis bakom samtliga våra reservationer,
              men för tids vinnande yrkar jag bifall bara till reservation nr
              4.
            </seg>
          </u>
          <note type="speaker" n="ad0da35c">
            Anf. 48 TINA EHN (mp):
          </note>
          <u who="Q4945880" xml:id="i-27d4153979f929d8-0" n="331869aa" next="i-0119c2b44efbd486-0">
            <seg n="4a636e7f">
              Herr talman! Det handlar om miljö- och jordbruksutskottets betänkande
              nr 16, om administrativa sanktionsavgifter för fisket. Det handlar
              om fisk och fiske från norr till söder, från insjö till djuphav
              i EU-vatten.
            </seg>
            <seg n="d673076a">
              Det finns många yrkanden i betänkandet. Det är som en fiskgryta
              med många ingredienser, skulle man kunna säga. På propositionen
              har oppositionen väckt var sin motion med sammantaget nio yrkanden.
              Sammantaget vill oppositionens partier ha lite mer tydlighet och
              lite mer skärpa i förslagen. Dessutom är 36 yrkanden från den
              allmänna motionstiden med här.
            </seg>
          </u>
          <note n="6e7365a2">
            Lagstiftningen styrs av EG-rättsliga bestämmelser och av nationella
            bestämmelser samt bestämmelser som kompletteras av Fiskeriverkets
            föreskrifter. Bestämmelserna ska leda till ett kontrollerat och
            hållbart fiske.
          </note>
          <u who="Q4945880" xml:id="i-0119c2b44efbd486-0" n="331869aa" prev="i-27d4153979f929d8-0">
            <seg n="6feed3e2">
              Rådets förordning om kontrollförordningen säger att om bestämmelserna
              inte följs ska medlemsstaterna fastställa bestämmelser om sanktioner
              vid överträdelser av regelverket och se till att de tillämpas.
              Sanktionerna ska vara avskräckande, proportionella och effektiva.
              De ändringar i fiskelagen som infördes 2003 har inte varit tillräckligt
              effektiva. Sverige har fått allvarlig kritik för att inte ha effektiva
              sanktionssystem. Den förra regeringen tog till sig allvaret i
              detta och Miljöpartiet var mycket pådrivande i frågan. En utredare
              tillsattes.
            </seg>
            <seg n="f98469bc">
              Nu välkomnar vi att regeringen föreslår administrativa sanktioner
              på yrkesfiskets område. Behovet har funnits länge. Miljöpartiet
              har motionerat om detta flera gånger.
            </seg>
            <seg n="247f50bd">
              Vi anser dock att utformningen är bristfällig, och det kan leda
              till fortsatta problem med den svenska fiskekontrollen. Miljöpartiet
              anser också att förslaget har en del allvarliga brister. Men det
              nuvarande systemet är så dåligt att till och med regeringens förslag
              innebär ett steg framåt. Därför väljer vi att inte avvisa detta
              förslag till lagändring utan lägger i stället fram ett förslag
              på hur systemet skulle kunna förbättras.
            </seg>
            <seg n="bdef4a48">
              Fiskerikontrollen är ett system med olika element. Det är tre
              olika element som måste hänga ihop. Det måste finnas en rimlig
              risk för upptäckt av överträdelser. De upptäckta överträdelserna
              måste i rimlig utsträckning leda till påföljd. Och påföljden måste
              vara rimligt stor. Saknas ett av dessa element blir systemet ineffektivt.
            </seg>
            <seg n="d1d1505a">
              I en utvärdering av det svenska kontrollsystemet 2002 kom Fiskeriverket
              fram till bland annat att det mest allvarliga problemet var långa
              handläggningstider, där polisutredningarna blev så långdragna
              att det ledde till att ärenden preskriberades och inte togs upp
              till prövning.
            </seg>
            <seg n="59ee5202">
              Sedan höjdes sanktionerna för överträdelser av vissa fiskeregler.
              Men upptäckta överträdelser ledde endast i begränsad utsträckning
              till påföljd. Därför fungerar inte systemet, vilket inte minst
              EU-kommissionen har påtalat med skärpa.
            </seg>
            <seg n="1d542f9e">
              Fördelen med administrativa sanktioner är att upptäckta överträdelser
              i högre utsträckning kommer att leda till påföljd. Men med regeringens
              förslag blir påföljden normalt låg för andra än de mindre fiskefartygen.
              Därmed uppstod det problem som Fiskeriverket påtalade för flera
              år sedan.
            </seg>
            <seg n="be2deb4d">
              När det gäller sanktionsavgiftens storlek har EU-kommissionen
              publicerat ett meddelande om medlemsstaternas fiskerikontroll.
              I denna rapport, som bygger på uppgifter från medlemsstaternas
              myndigheter, jämförs bland annat sanktionernas storlek.
            </seg>
            <seg n="9965819d">
              I den rapporten redovisas de genomsnittliga böterna vid allvarliga
              överträdelser av fiskereglerna. Där har Sverige låga böter, särskilt
              sett i relation till vår ekonomiska nivå. Dessa låga böter uppvägs
              inte heller av att upptäckta överträdelser oftare leder till påföljd
              tvärtom.
            </seg>
            <seg n="86a15a86">
              Sanktionerna ska ersätta nuvarande system med normerande böter.
              Och nu blir det väldigt krångligt här. Men enligt denna proposition
              bestäms normerande böter till ett krontal som motsvarar lägst
              10 och högst 500 gånger antalet kilowatt i motorerna på fiskefartyget.
              Enligt Fiskeriverkets resurs- och miljööversikt 2007 har fartygen
              i segmentet pelagiska trålare och ringnotsfartyg som är 24 meter
              eller längre en genomsnittlig maskinstyrka på 1 195 kilowatt.
              Det ger en högsta normerande bot på närmare 600 000 kronor för
              ett genomsnittligt fartyg.
            </seg>
            <seg n="32a379cb">
              Här föreslår regeringen att den högsta sanktionsavgiften begränsas
              till 30 000 kronor.
            </seg>
            <seg n="8bed8db2">
              Låga sanktionsavgifter kan dessutom strida mot EU:s fiskekontrollförordning.
            </seg>
            <seg n="a6ad5336">
              Miljöpartiet anser att den föreslagna sanktionsavgiftens nivå
              bör vara mer jämförbar med de normerande böterna som avgiften
              ersätter.
            </seg>
            <seg n="33feaf25">
              När det gäller differentierade avgifter finns det mycket stora
              skillnader mellan fiskefartyg i den svenska flottan. Det ekonomiska
              utbytet av en överträdelse kan variera stort mellan olika fiskefartyg.
            </seg>
            <seg n="94106f6f">
              För många fartyg kommer det problem som Fiskeriverket påtalade
              2002, att påföljd inte står i rimlig relation till vad företaget
              kan tjäna på överträdelse, att kvarstå eller kanske rent av förvärras.
            </seg>
            <seg n="2f424025">
              Regeringen föreslår att sanktionsavgiften för vissa överträdelser
              är densamma oavsett storleken på fartyget eller fiskemetoden.
            </seg>
            <seg n="cfbd738d">
              Det är ett högst otillfredsställande regelverk som slår väldigt
              olika för olika företag. Det är särskilt allvarligt eftersom småfiskare
              under en längre tid har missgynnats i relation till större företag.
            </seg>
            <seg n="12e287c2">
              Argumenteringen mot differentiering håller inte. Man menar nämligen
              att det viktiga är att överträdelse leder till påföljd, inte påföljdens
              storlek. Det är märkligt. Man bortser från att kontroll- och sanktionssystemet
              är just ett system där alla tre elementen måste fungera för att
              systemet ska fungera.
            </seg>
            <seg n="15d329f5">
              Länsstyrelsen i Gävleborg har påpekat att en avgift på 15 000
              kronor kan vara obetydlig för ett fartyg över 24 meter jämfört
              med den vinst som en överträdelse kan ge företaget. Detta kan
              minska efterlevnaden av reglerna. Skillnaden i avgiftsbelopp bör
              rimligtvis stå i någon paritet med den skada som har skett.
            </seg>
            <seg n="509a347e">
              För andra än de mindre fartygen kommer regeringens förslag inte
              att uppfylla dessa krav i fråga om överträdelser. Vi anser att
              sanktionsavgifterna för alla överträdelser bör differentieras.
            </seg>
            <seg n="d8cc3bbd">
              Otillåtet fiske kommer även fortsättningsvis att kunna leda till
              straffrättsliga påföljder. Dessa överträdelser bedöms i regeringens
              proposition vara betydligt allvarligare än de som kan leda till
              administrativa sanktioner. Men propositionen innehåller inga förslag
              eller indikationer på kommande åtgärder för att rätta till dessa
              brister. Vi tycker att det är viktigt att regeringen vidtar åtgärder
              för att förbättra kontrollsystemet också för de mest allvarliga
              överträdelserna.
            </seg>
            <seg n="abd058f6">
              En annan sak som nämns i propositionen är utländska fiskare.
              Här nöjer man sig i propositionen med att konstatera att Sverige
              inte utfärdar licenser till utländska fiskare och därmed inte
              har möjlighet att återkalla dem.
            </seg>
            <seg n="05c77194">
              Det är självfallet viktigt att den svenska kontrollen av EU:s
              fiskeregler i svensk ekonomisk zon är effektiv för utländska fiskare
              likaväl som för svenska fiskare, annars kommer det att upplevas
              som orättvist av svenska yrkesfiskare.
            </seg>
            <seg n="5ae3a02d">
              De åtgärder för att förbättra kontrollsystemet för de mer allvarliga
              överträdelserna som inte omfattas av sanktionsavgiften bör utformas
              så att de påverkar utländska fiskare och svenska fiskare på ett
              likvärdigt sätt.
            </seg>
            <seg n="a1aecb7b">
              Även sanktionssystemet bör justeras, så att det träffar fiskare
              av olika nationaliteter på ett likvärdigt sätt. Detta följer om
              inte annat naturligt dels av att det handlar om gemensamma EU-regler,
              dels av att det i Östersjön, Kattegatt och Skagerrak handlar om
              gemensamma fiskebestånd.
            </seg>
            <seg n="fa0ac3f0">
              Jag ställer mig bakom alla Miljöpartiets reservationer. Det har
              tidigare yrkats bifall till reservation 4. Jag behöver därför
              inte upprepa det. Men jag yrkar bifall till reservationerna 2
              och 15.
            </seg>
          </u>
          <note type="speaker" n="e31e55df">
            Anf. 49 JEPPE JOHNSSON (m):
          </note>
          <u who="Q5889493" xml:id="i-3ae9ef955425edf1-0" n="7682a985" next="i-c719e7205f336f86-0">
            <seg n="aea42742">
              Herr talman! Basen för fiskerinäringen är bruket av naturresurser.
              Naturresurserna måste förvaltas både långsiktigt och uthålligt.
              Den biologiska produktionen får aldrig äventyras genom överexploatering
              av bestånd.
            </seg>
            <seg n="425f6c6f">
              Fisken är en resurs som vi ska nyttja. Vi ska nyttja den på ett
              långsiktigt hållbart sätt. Vi ska leva av resursens avkastning
              och inte tära på kapitalet.
            </seg>
            <seg n="7cb06c20">
              Herr talman! Dagens betänkande Administrativa sanktioner på yrkesfiskets
              område m.m. är ett viktigt steg för att förbättra och förenkla
              den kontroll som krävs för att få ett långsiktigt och hållbart
              fiske. Betänkandet är ett resultat av en utredning som startades
              i juni 2006.
            </seg>
            <seg n="2b18e9e0">
              Alliansregeringen gav i början av 2007 tilläggsdirektiv till
              utredningen. Tilläggsuppdraget innebar kortfattat att utredaren
              skulle beakta behovet av regelförenklingar och ett balanserat
              sanktionssystem på fiskets område.
            </seg>
            <seg n="06aee4c4">
              Herr talman! Många fiskbestånd rör sig över nationsgränserna.
              Det är därför viktigt att vi har en lagstiftning som är gemensam
              med övriga berörda länder. Därför ligger en stor del av lagstiftningen
              och överenskommelserna på EU-nivå. Det är nödvändigt att alla
              länder iakttar och respekterar de kvoter av olika fiskarter som
              vi gemensamt har kommit överens om.
            </seg>
            <seg n="2c2d4deb">
              Sedan alliansregeringen tillträdde har Sverige kommit med på
              banan igen då det gäller den gemensamma fiskeripolitiken i EU.
              Vi har lyckats påverka, och vi har varit drivande, både i kampen
              mot svartfiske och när det gäller kvoternas storlek.
            </seg>
            <seg n="1771e3a7">
              Herr talman! De överträdelser som kan komma i fråga för sanktionsavgifter
              ska vara lätta att konstatera. Det ska inte krävas långa utredningar,
              och det ska vara möjligt att förutse vilken avgift som kommer
              att gälla i de fall någon ertappas med att ha gjort fel.
            </seg>
            <seg n="bfb6aadb">
              Avgiften ska, som tidigare sagts, vara lägst 1 000 kronor och
              högst 30 000 kronor. Men glöm inte, kolleger i denna kammare och
              svenska folket, att Fiskeriverket dessutom vid allvarliga förseelser
              och vid upprepade förseelser har möjlighet återkalla både yrkesfiskelicensen
              och fartygstillståndet nog så kännbart!
            </seg>
            <seg n="ba93273b">
              Vi i allianspartierna anser att förslagen är väl avvägda och
              att de kommer att innebära en snabb hantering i stället för att,
              som nu, dras i långbänk i rättssystemet, eller kanske avskrivas.
              Resurserna i rättssystemet behövs faktiskt efter tolv år med sosseregering
              till bättre saker.
            </seg>
            <seg n="03b9d29a">
              Herr talman! Trots det stora antalet reservationer kan jag konstatera
              att det inte finns så stora skillnader mellan majoriteten och
              oppositionen då det gäller att införa administrativa sanktioner
              för de här överträdelserna. Detta är glädjande och positivt.
            </seg>
            <seg n="46d75d9f">
              Propositionen har resulterat i motioner från oppositionspartierna
              tre olika. Invändningarna mot utskottsmajoriteten handlar, som
              ni redan hört här, om att vi som man tycker tar i för lite när
              det gäller sanktionsavgifterna. I stället skulle man vilja ha
              ett system utifrån lastens värde och så vidare.
            </seg>
            <seg n="119dd322">
              Men nu handlar det om förenkling och förutsebarhet. Vi tycker
              att det är bättre att ha någonting som det är lätt att kontrollera
              och lätt att avgöra: Du har gjort fel. Du får den här avgiften
              punkt slut. Godtar du det? Om inte går du vidare.
            </seg>
            <seg n="5b6d0fa1">
              Det är ett system som jag tror kommer att göra att vi beträffande
              de små jag säger inte brotten men väl förseelserna att man har
              glömt att ringa, att nätet inte fungerat eller vad det nu kan
              vara kommer i en betydligt bättre situation.
            </seg>
            <seg n="5786efa3">
              Herr talman! För oss i alliansen är det viktigt att systemet
              är enkelt att tillämpa. Sanktionsavgiften ska komma i omedelbar
              anslutning till en överträdelse. Det ska vara enkelt och förutsägbart;
              detta är viktigt.
            </seg>
            <seg n="02a0296d">
              En påförd avgift ska naturligtvis kunna överklagas till en allmän
              förvaltningsdomstol. Som jag tidigare sagt: Förutom avgiften är
              risken att vid upprepningar och grövre förseelser bli av med sin
              möjlighet till försörjning nog något av det grövsta vi kan hitta
              på alltså att folk helt enkelt stängs ute från att få utöva sitt
              yrke och få sin försörjning.
            </seg>
            <seg n="9d26cdbe">
              Herr talman! Ledorden för reformen är
            </seg>
            <seg n="e71ccef4">
              En konstaterad överträdelse ska vara lika med sanktionsavgift.
            </seg>
            <seg n="2e029246">
              Herr talman! I reservation 7 tar Socialdemokraterna upp frågan
              om kvoter och nyttjanderätter vid torskfiske. Det arbetet pågår.
              Redan i dag har man tittat på och har en fördelning mellan garn-
              och trålfiske, i alla fall i Östersjön. Fiskeriverket arbetar
              med frågan om hur man i framtiden ska fördela torskkvoterna. Vidare
              har alliansregeringen som mål att småskaligt fiske ska kunna bedrivas
              under hela året.
            </seg>
            <seg n="c70c66f8">
              Det här ger oss konsumenter och svenska folket möjligheter att
              under hela året få färsk närfångad fisk. Ett orosmoln är att många
              förståsigpåare det kan gälla journalister, tv-program, kändiskrögare
              och till och med också Miljöstyrningsrådet uppmanar till att inte
              äta viss svensk fisk trots att den är fångad inom ramen för lagliga,
              framförhandlade och mycket kontrollerade kvoter.
            </seg>
            <seg n="27d3280f">
              För egen del vill jag precis som förra gången jag hade möjlighet
              att stå här i talarstolen uppmana alla att äta svensk fisk fångad
              inom ramen för lagliga och kontrollerade kvoter.
            </seg>
            <seg n="7c1b6b87">
              I reservation 8 kräver man att vi ska följa Ices rekommendationer
              om hur mycket vi ska fiska. Jag tycker att reservanten har svaret
              i betänkandet. På s. 24 står det: I detta sammanhang bör även
              uppmärksammas att Sverige i förhandlingarna inom EU verkar för
              att besluten om TAC:er och kvoter ska hamna så nära den vetenskapliga
              rådgivningen som möjligt.
            </seg>
            <seg n="4403a8b7">
              Vi har varit pådrivande och har försökt pressa ned till vad forskningen
              vill. Men det finns ett slut i varje förhandling. Tack vare bland
              annat vår jordbruksminister har vi här hamnat så nära det någonsin
              går. Det är att påverka i rätt riktning!
            </seg>
            <seg n="be43f517">
              Med detta sagt anser jag att vi ska bruka de kvoter som vi tilldelats
              och inte försöka göra ensidiga stopp, som ju den tidigare regeringen
              vid något tillfälle försökte med, därför att de kvoterna i Östersjön
              hade bara tagits upp av några andra. Så fungerar samarbetet i
              EU. Om man vill ha en position vid förhandlingsbordet gäller det
              att vara med, inte att sitta och tjura i ett hörn.
            </seg>
            <seg n="b1f31019">
              Herr talman! Sedan alliansregeringen tillträdde har Sverige återigen
              kommit med på banan. Vi har lyckats påverka det är helt klart
              både när det gäller kampen mot svartfiske och när det gäller kvoternas
              storlek. Vi har inte fått igenom alla krav; det skulle det vara
              förmätet av mig att påstå. Men vi är nu en jämbördig part som
              man faktiskt lyssnar på, och vår jordbruksminister har många seriösa
              kontakter. Vi vet också att vissa länder har fått rätta sig efter
              de påbud som kommer från EU och stoppa fisket ganska rejält och
              betala tillbaka för det man ansetts ha tagit upp för mycket.
            </seg>
          </u>
          <note n="27632883">
            Den 4 oktober 2007 tillsatte alliansregeringen en särskild utredare
            med uppgift att lämna förslag till en förändrad fiskelagstiftning.
            Arbetet påbörjades den 1 januari 2008 och ska vara avslutat den
            1 oktober i år.
          </note>
          <u who="Q5889493" xml:id="i-c719e7205f336f86-0" n="7682a985" prev="i-3ae9ef955425edf1-0">
            <seg n="ecb7cf3e">
              Utredaren ska komma med ett förslag som tillgodoser mycket av
              det som föreslås i ett antal motioner. Bland annat gäller det
            </seg>
            <seg n="71fc25b8">
              I en av reservationerna tas frågan om vattenbruk upp. I Vänsterns
              reservation vill man att en utredare tillsätts som får se över
              frågan om vattenbruk. Jag kan glädja er i Vänstern med att det
              ni begär redan är gjort.
            </seg>
            <seg n="90529d19">
              För att spara tid åt kammaren rekommenderar jag läsning av texten
              nederst på s. 31 och överst på s. 32 i betänkandet. Den som är
              intresserad av ytterligare fördjupning kan jag rekommendera att
              läsa direktiven till utredaren, dir. 2007:170. Inledningsvis står
              det jag tycker att det stämmer ganska väl med vad ni begär i er
              reservation:
            </seg>
            <seg n="1bc29c62">
              En särskild utredare ska analysera förutsättningarna för samt
              identifiera hinder mot att ett ekonomiskt och ekologiskt bärkraftigt
              svenskt vattenbruk ska kunna utvecklas. Utredaren ska vidare föreslå
              hur hinder mot en utveckling av vattenbruket kan undanröjas.
            </seg>
            <seg n="65cdcf8d">
              Herr talman! Jag ska inte trötta kammaren med ytterligare högläsning.
              I stället har jag med mig en kopia av direktiven som jag tänker
              ge till Wiwi-Anne Johansson sedan när jag har möjlighet att överlämna
              den till henne, så kan hon läsa vad som står där. Det ni begär
              är alltså redan gjort. Det gläder mig.
            </seg>
            <seg n="e79a155f">
              Herr talman! Jag vill också ta tillfället i akt och lyfta fram
              en annan fråga som är viktig, nämligen sälfrågan. Gråsälsbeståndet
              i Östersjön beräknas till minst 25 000 djur, och tillväxten är,
              enligt Naturvårdsverket, 810 procent per år. En gråsäl äter ungefär
              sju kilo fisk om dagen lite mer på hösten enligt litteraturen.
            </seg>
            <seg n="2b033dec">
              Många bedömare anser att sälen äter minst lika mycket torsk som
              den svenska kvoten tillåter Sveriges fiskare att plocka upp. När
              det blir för många sälar och beståndet blir för utbrett är det
              ett minst lika stort hot mot torsken som det svenska yrkesfisket
              sug på det, för så är det!
            </seg>
            <seg n="a3af3b00">
              Om sälstammen fortsätter att öka i nuvarande takt kan svenskt
              yrkesfiske snart vara ett minne blott, i alla fall fisket med
              garn möjligtvis går det att fiska med trål. Men en del av er vill
              ju absolut inte att det fiskas med trål.
            </seg>
            <seg n="2eca74fc">
              Jag vill ha ett småskaligt kustnära fiske även i framtiden. Det
              kräver faktiskt att sälstammen lyssna nu hålls på en nivå som
              tillåter detta. Om det handlade om rådjur som hade ätit upp växterna
              i era trädgårdar eller om vildsvin som hade bökat upp era gräsmattor
              hade det varit annat ljud i skällan. Men nu är det fråga om någonting
              som vi inte ser. Det är Sveriges yrkesfiskare som varje dag drabbas.
            </seg>
          </u>
          <note n="6c4000ff">
            Herr talman! Avslutningsvis och i enligt med språkvårdarens rekommendationer
            yrkar jag bifall till alliansens förslag i betänkandet och avslag
            på samtliga reservationer.
          </note>
          <note type="speaker" n="0249cea6">
            Anf. 50 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-1" n="6f657fab">
            <seg n="0d657144">
              Herr talman! Jeppe Johnsson brukar fråga mig i dag glömde han
              dock det: Litar du på svenska fiskare? I dag var det väl inte
              läge att fråga med anledning av den proposition och det betänkande
              vi nu behandlar.
            </seg>
            <seg n="a491be2f">
              Jo, jag litar på svenska fiskare. Alla ärliga fiskare litar jag
              på. De oärliga litar jag inte på. Jeppe Johnsson drar väl alla
              över en kam och litar på alla. Ändå har ni här i dag ett förslag
              som syftar till att sätta åt dem som är oärliga. Det är bra. Vi
              är överens om i stort sett allting. Men en sak är vi inte överens
              om, och det är att vi egentligen går hårdare åt det småskaliga
              kustnära fisket som ju Jeppe Johnsson värnar så mycket om.
            </seg>
            <seg n="f4484b7c">
              Det står tydligt i betänkandet, och Jeppe Johnsson har läst det,
              att små fartyg bestraffas hårdare än större fartyg med regeringens
              förslag. Små fartyg är oftare i land och exponeras för risken
              oftare. Det är naturligt.
            </seg>
            <seg n="08c1e8f5">
              Det ekonomiska värdet per fiskeresa skiljer kraftigt mellan stora
              och små fartyg. Det skiljer mellan tusentals kronor, upp till
              hundratusentals kronor.
            </seg>
            <seg n="3e6f9bae">
              Om de här sanktionsavgifterna vi är överens om att vi ska motverka
              dem som inte sköter sig ska ha någon effekt borde det inte finnas
              någon möjlighet att göra avvägningar som: Det lönar sig nog att
              föra i land det här om jag får en sanktionsavgift på inte mer
              än 10 00030 000 kronor, och fiskfångsten är värd 100 000.
            </seg>
            <seg n="04c469c8">
              Jag tycker att vi skulle kunna vara överens om att vi ska försöka
              undanröja den problematiken och föra in incitamentet att värdet
              på fångsten ska vara en del vid bedömningen.
            </seg>
          </u>
          <note type="speaker" n="3bf5af58">
            Anf. 51 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-0" n="7682a985">
            <seg n="461344c3">
              Herr talman! Jan-Olof Larsson inleder med att tala om att han
              litar på de svenska fiskarna. Sedan avslutar han med att insinuera
              att de skulle sitta på sina båtar och kalkylera om det var lönsamt
              att begå brott. Den där tilliten som Jan-Olof Larsson utryckte
              i första meningen ger jag inte mycket för.
            </seg>
            <seg n="192388a7">
              När det gäller de här förseelserna, som jag vill kalla det, handlar
              det många gånger om att man kanske inte håller tiden eller inte
              direkt kan förutse hur mycket fisk man kommer att få. Ibland är
              bestämmelserna sådana att du måste anmäla till myndigheterna,
              innan du ens har börjat vittja dina redskap, hur mycket fisk du
              har fått. Det kan alltså bli fel. Så är det hemma i alla fall,
              för där har man två timmar på sig.
            </seg>
            <seg n="5c8a3f17">
              Det kan också handla om att man glömmer att anmäla. Man ska anmäla
              när man går ut och sätter garnen. Man ska anmäla när man kommer
              tillbaka. Man ska anmäla när man går ut och vittjar, och man ska
              anmäla när man kommer tillbaka.
            </seg>
            <seg n="229a9a5a">
              Det är den typen av förseelser det är i dag, och för dem har
              de aldrig bestraffats. Det är i första hand dem det här handlar
              om. Det finns, som jag sade i mitt anförande, betydligt kraftigare
              åtgärder som gäller yrkesfiskelicensen, fartygstillståndet. Jag
              tror icke någon fiskare vid normalt sunda vätskor, som jag tror
              att de allra flesta är, kommer att kalkylera med detta. Dessutom
              innebär det här systemet inte att man ska plocka väck alla fiskebåtar.
              Vi har fortfarande kvar åklagare och domstolar.
            </seg>
          </u>
          <note type="speaker" n="da6c64b7">
            Anf. 52 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-2" n="6f657fab">
            <seg n="ab13029a">
              Herr talman! 99 procent av det Jeppe Johnsson räknar upp här
              drabbar det kustnära fisket. Det är det ni trycker till extra
              hårt med det här.
            </seg>
            <seg n="0234c68e">
              Jag tror inte det finns någon fiskare som rapporterar hur mycket
              han har fångat innan han har vittjat garnen. Det tror jag inte,
              utan det är nog en sanning med modifikation.
            </seg>
            <seg n="f2e65d3d">
              Jag sade inte att jag litade på alla fiskare. Jag sade att jag
              inte litar på dem som fuskar, men jag litar på dem som inte fuskar.
              Du måste höra, inte bara läsa, Jeppe.
            </seg>
            <seg n="47d71a96">
              En annan fråga som är oerhört viktig för opinionen handlar om
              dumpningen. Är moderatregeringen med sina stödpartier villig,
              Jeppe Johnsson, att försöka göra någonting åt dumpningsproblematiken
              och lägga fram i EU att vi vill ha ett undantag så att man får
              lov att föra i land det som man har fått under fiskeresan även
              om det är över kvoten? Då kan vi slippa dumpningen. Enligt opinionen
              är det ett dråpslag för fisket. Kunde vi komma överens med moderatregeringen
              och dess stödpartier om detta tror jag att det skulle vara väldigt
              bra för fisket. Det skulle vara intressant att få reda på.
            </seg>
          </u>
          <note type="speaker" n="5b6bcafb">
            Anf. 53 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-1" n="7682a985">
            <seg n="d8ce639e">
              Herr talman! Kortfattat svar på den sista långa frågan: Ja.
            </seg>
            <seg n="e45e26ea">
              Frågan var om det finns folk som måste rapportera hur mycket
              de har fått innan de har kommit i land. Då kan jag berätta att
              hemma har vi fiskeplatser som ligger en halvtimme från hamnen.
              Då är det kanske lätt att räkna ut att om man inte ska ligga och
              vänta sedan man har plockat upp sin fisk måste man ringa innan,
              i alla fall förvarna. Men Fiskeriverket vill veta mängden fisk
              två timmar innan. Som Jan-Olof Larsson vet var det lite längre
              tillbaka i tiden fyra timmar. När det infördes var det en annan
              regering, även om förslaget kom från Fiskeriverket. Det var som
              en fiskare sade hemma till mig: Fyra timmar innan, då sitter jag
              hemma och äter frukost. De hade inte ens lämnat hemmahamnen när
              de skulle rapportera sin fångst.
            </seg>
            <seg n="52b4905d">
              Det finns en del regler, Jan-Olof, som gör att även de fiskare
              som du litar på, de som är ärliga och som jag också litar på,
              ibland inte har det så hiskeligt lätt.
            </seg>
            <seg n="888062b5">
              Men svaret på den stora frågan är: Ja, vi är mot dumpning.
            </seg>
          </u>
          <note type="speaker" n="addeace1">
            Anf. 54 WIWI-ANNE JOHANSSON (v) replik:
          </note>
          <u who="Q4957112" xml:id="i-9422b8db685b6651-1" n="5cf0422e">
            <seg n="53b740a3">
              Herr talman! Det var jättetrevligt, Jeppe Johnsson, att höra
              att ett ekonomiskt och ekologiskt bärkraftigt vattenbruk är på
              gång inför framtiden. Jag ser att betänkandet är daterat efter
              min motion i ärendet, så jag är hemskt glad att ni har tittat
              på den och gjort det som Vänsterpartiet önskade.
            </seg>
            <seg n="3c6c909a">
              Det jag egentligen ville prata om, eftersom Jeppe Johnsson själv
              tog upp det, är Ices rekommendationer. Jag vet att jordbruksministern
              och alliansregeringen brukar vara väldigt glada när de kommer
              tillbaka från rådsmöten och berättar att de har fått ned kvoterna.
              Då undrar jag hur Jeppe Johnsson ser på Ices arbete. Nu vet jag
              att man kanske inte kan få EU att göra som vi vill, men vad är
              Jeppe Johnssons syn på det? Ska vi helt gå på Ices rekommendationer?
              Tycker du att det vore det bästa att göra?
            </seg>
            <seg n="02d327c3">
              Det är lite olyckligt med Jeppe Johnssons beskyllningar. Nu är
              det sälarna som är minst lika illasinnade som de här hemska fiskarna
              som fiskar för mycket och olagligt. Jag vet att sälarna är ett
              problem. Jag var på Fiskeriverket i Östhammar i måndags och hörde
              om detta, och jag är väl medveten om vilka konsekvenser det kan
              få. De där djuren är inte så dumma. Man får bygga ordentliga fiskeredskap
              för att lura dem. Men det är på gång något, så tillsammans kanske
              vi kan komma en bit.
            </seg>
            <seg n="09d5a1b9">
              Det verkar vara väldigt svårt att undgå överträdelser, som jag
              sade i mitt anförande. Detta att känna till vilka regler som gäller
              tycker jag ska gälla även fiskare.
            </seg>
            <seg n="b59b1231">
              Alltså: Vad tycker man om Ices, och hur svårt ska det vara att
              komma åt fiskare som fuskar?
            </seg>
          </u>
          <note type="speaker" n="895991b5">
            Anf. 55 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-2" n="7682a985">
            <seg n="449aa29f">
              Herr talman! Jag tycker inte att sälarna är illasinnade. De är
              hungriga.
            </seg>
            <seg n="9d3e793d">
              När det gäller att känna till reglerna vill jag påstå att de
              flesta fiskare nog kan reglerna utan och innan. Det är inte någon
              lätt materia. Det är oerhört komplicerat. Men de vanliga enkla
              reglerna kan de, men en del av dem kanske inte är anpassade för
              att gälla ett liv till havs, bland annat det jag tog upp med Jan-Olof
              Larsson om hur man ska ringa.
            </seg>
            <seg n="e728c5ed">
              Er motion må vara daterad före betänkandet, men ni har väl inte
              skrivit motionen efter det att vi justerade betänkandet?
            </seg>
            <seg n="ce08e4ea">
              När det gäller Ices måste vi självklart lita på deras kompetens,
              och det gör vi. Däremot kan vi inte säga att vi ska ha precis
              som Ices, och får vi inte det vill vi inte vara med. Jordbruksministern
              kommer säkert att ta upp senare att genom att Sverige har fått
              röst i förhandlingarna har kvoterna pressats närmare Ices rekommendationer.
            </seg>
            <seg n="040d70a7">
              Nu kan jag glädja Wiwi-Anne Johansson i dag med att lekbiomassan
              för torsken i Östersjön har ökat tre år i rad, inte minst det
              senaste året. Jag ska inte nämna några siffror, för dem kan man
              tvista om, men det är faktiskt så här, och det gläder mig. Jag
              hoppas att det också gläder alla pessimister även om de i dag
              har haft tillfälle att sitta i tv-soffor och göra sig hörda om
              hur illa ställt det är med torsken. Så är det, och på den vägen
              ska det vara. När det gäller den ökningen ska vi försiktigt ta
              av räntan på kapitalet när kapitalet är tillräckligt stort.
            </seg>
          </u>
          <note type="speaker" n="a4f3f246">
            Anf. 56 WIWI-ANNE JOHANSSON (v) replik:
          </note>
          <u who="Q4957112" xml:id="i-9422b8db685b6651-2" n="5cf0422e">
            <seg n="c1f03a90">
              Herr talman! Jag fick som vanligt inget svar på frågan om Jeppe
              Johnsson tycker att vi ska följa Ices råd, utan det var mer ett
              slag mot den tidigare regeringen. Alliansregeringen brukar säga
              att den satte sig i ett hörn, sade nej och inte fick vara med
              och leka och att den nya regeringen är med och leker och verkligen
              har en röst. Men den rösten har ju inte gjort att vi i Sverige
              har slutat fiska torsk, även om Ices då och då rekommenderar att
              vi ska göra det. Det tycker jag är tråkigt. Jag fick alltså inget
              svar på om Jeppe Johnsson tycker att vi ska följa Ices råd. Säger
              Ices att nu ska vi inte fiska någon torsk i östra Östersjön eller
              i Kattegatt ska man följa det. Det var inte förhandlingssituationen
              som jag var ute efter, utan det var Jeppe Johnssons syn på det
              hela. Det finns ju ett tillfälle för mig att få ett svar på det.
            </seg>
            <seg n="f9e81cf9">
              Jo, jag har också uppmärksammat att lekbiomassan nu ser något
              bättre ut i Östersjön än tidigare, att den har vuxit till. Jag
              noterade också, men det kan jag ta upp med jordbruksministern
              själv senare, att när jordbruksministern träffade fiskebranschen
              i Smögen sade han i sitt tal att man om några år kan börja höja
              kvoterna. Det höll dock inte Fiskeriverkets generaldirektör med
              om. Som Jeppe lite grann var inne på tar man inte bara räntan
              utan börjar redan knapra på kapitalet. Det är väl kanske inte
              så lyckat, i alla fall inte för torsken som fisk, möjligen för
              näringen på väldigt kort sikt.
            </seg>
            <seg n="44ae729c">
              Återigen: Jag kanske kan få ett svar på vad Jeppe Johnsson tycker
              om Ices och deras arbete och rekommendationer. Skulle vi följa
              dem om Jeppe Johnsson fick bestämma själv?
            </seg>
          </u>
          <note type="speaker" n="40206ef7">
            Anf. 57 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-3" n="7682a985">
            <seg n="54f58496">
              Herr talman! Allra först ska jag kommentera Wivi-Anne Johanssons
              inledning, där hon ironiserade över att SFR, Sveriges Fiskares
              Riksförbund, på sin hemsida skriver att man ska stoppa det illegala
              fisket. Det tycker jag var lågt. Jag tror faktiskt att en så stor
              organisation är rädd om sin framtida verksamhet och inte vill
              fiska ut någon fisk.
            </seg>
            <seg n="174ab97b">
              När det gäller Ices har vi som utgångspunkt i förhandlingarna
              att vi ska följa Ices råd. Wivi-Anne Johansson har väl inte varit
              med och förhandlat med Socialdemokraterna, som Miljöpartiet gjorde
              förra perioden. Nu förhandlar de inte längre. Men då var det väl
              så att de inte alltid fick igenom allt, även om jag tycker att
              de fick igenom för mycket.
            </seg>
            <seg n="561555c0">
              Så är det också när vi förhandlar om Ices. Vi har intentionen
              att vi så nära som möjligt, helst till punkt och pricka, ska följa
              deras råd. Sedan har de kanske inte till hundra procent rätt.
              Det finns andra forskare som tycker annorlunda. Det finns praktiker,
              men sådana kan man väl inte lyssna på, som också tycker annorlunda.
              Men intentionen när vi förhandlar är att vi ska följa Ices råd.
              Jordbruksministern kommer säkert att berätta hur det går till
              där nere i förhandlingarna.
            </seg>
          </u>
          <note type="speaker" n="de84f7d1">
            Anf. 58 TINA EHN (mp) replik:
          </note>
          <u who="Q4945880" xml:id="i-a4ac4016b08e89a5-0" n="331869aa">
            <seg n="3fc49d52">
              Herr talman! Det är egentligen ganska tråkigt att behöva stå
              och debattera sådana här saker, för det handlar ju om hur man
              hanterar naturresurser. Men det är bra att ha system, när man
              väl behöver dem, som är effektiva.
            </seg>
            <seg n="b2f37386">
              Jeppe Johnsson började med att säga att sedan alliansregeringen
              tillträdde är man med på banan igen. Grattis, säger jag då. Den
              förra regeringen hade det kanske inte som ett självändamål att
              vara kompis med alla andra i det här sammanhanget, utan de ställde
              sig ibland på den ena sidan och ibland på den andra. De följde
              den vetenskapliga rådgivningen, eftersom det finns en gammal devis
              som säger att man inte sågar av den gren man sitter på.
            </seg>
            <seg n="f1522454">
              I dag har vi pratat lite grann om att om inte vi tar upp fisken
              gör någon annan det. Jag hittade en gammal rapport, en av alla
              gamla rapporter som jag hänvisat till här i dag, där Fiskeriverket
              skriver att de största fångstvärdena i de olika fartygssegmenten
              uppgår till betydande belopp. Jag kan nämna att under år 2001
              uppgick det högsta värdet som redovisats av enskilda landningar
              och pelagisk fisk till nästan 3 miljoner kronor. För bottentrålarna
              var det högsta noterade värdet ca 750 000 kronor, medan värdet
              av landning av lax uppgick till 140 000 kronor.
            </seg>
            <seg n="8ab6fda7">
              Mot den bakgrunden verkar den förslagna boten på 30 000 kronor
              vara ganska låg. Det motsvarar ungefär boten för lite snatteri.
            </seg>
          </u>
          <note type="speaker" n="aebac47d">
            Anf. 59 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-4" n="7682a985">
            <seg n="75b9cd8b">
              Herr talman! Snatteri var ju en passning. Nu ska vi inte prata
              justitiepolitik, men snatteri är ju nästan avkriminaliserat.
            </seg>
            <seg n="0ba4c2a1">
              Som jag sagt tidigare finns det betydligt värre sanktioner vid
              upprepade och allvarliga överträdelser, som indragning av yrkesfiskelicensen
              och fartygstillståndet och, naturligtvis, att det kan gå till
              domstol. Var gränserna kommer att dras kan jag inte redogöra för
              i detalj ännu.
            </seg>
            <seg n="4338bb99">
              Inga kompisar hade den gamla regeringen när de förhandlade. Det
              var väl trist, även om de hade Miljöpartiet.
            </seg>
            <seg n="fcc9310f">
              Men, herr talman, jag tycker att det är ganska bra att ha kompisar.
              Dessutom är det roligt att ha kompisar. Jag tror att förhandlingarna
              blir mycket bättre om man har några kompisar bland dem där nere,
              och det vet jag att vår jordbruksminister och våra förhandlare
              har. Det är därför vi kommer något längre i förhandlingarna än
              vad de som inte hade och inte ville ha några kompisar gjorde.
            </seg>
            <seg n="4ac47ded">
              Jag har hellre kompisar i EU som jag förhandlar och kommer någonstans
              med än sitter utan några kompisar som vill lyssna på mig.
            </seg>
          </u>
          <note type="speaker" n="94ee221b">
            Anf. 60 TINA EHN (mp) replik:
          </note>
          <u who="Q4945880" xml:id="i-a4ac4016b08e89a5-1" n="331869aa">
            <seg n="5276da24">
              Herr talman! Det är ett argument som vi hör här hela tiden som
              inte riktigt stämmer skulle jag vilja påstå. Men vi kanske inte
              ska dra det här med kompisar för långt. Det är klart att alla
              vill ha kompisar, och det är väldigt bra om det finns kompisar
              som försvarar ekosystem och annat. Därför var inlägget om gråsäl
              sådant att man gärna hade velat debattera det också, men vi kanske
              inte ska göra det just nu.
            </seg>
            <seg n="c1815c52">
              Jag har en fråga om det här med avgifterna kontra indragning
              av licenser. Jag kan inte utläsa och har kanske missat var gränserna
              går däremellan? Finns det någon logik i det här, och vad lutar
              man sig mot? Det är en fråga som jag inte riktigt har fått svar
              på.
            </seg>
            <seg n="ee3fc348">
              Avslutningsvis undergräver en undermålig svensk fiskekontroll
              också våra möjligheter att kräva förbättringar i andra länder.
              Därför är det väldigt viktigt hur vi verkligen formulerar det
              här. Jag undrar om Jeppe har något svar på min fråga.
            </seg>
          </u>
          <note type="speaker" n="b5ce2579">
            Anf. 61 JEPPE JOHNSSON (m) replik:
          </note>
          <u who="Q5889493" xml:id="i-8c030a703e1e2a74-5" n="7682a985">
            <seg n="f6d266e4">
              Herr talman! Som boende vid ett fiskeläge vill jag inte beskylla
              de svenska fiskekontrollanterna för att vara undermåliga. De har
              både fått förstärkta resurser av alliansregeringen och är hyfsat
              många i antal, i alla fall är det vad jag ibland har sett. Då
              kan man ju tro att alla är samlade på en plats.
            </seg>
            <seg n="d36886b6">
              Var drar man gränserna för när man kan dra in licenser. Dessa
              gränser är inte riktigt utmejslade ännu, som man kan läsa i betänkandet.
              Vi brukar inte fastställa sådana detaljer i ett sådant här betänkande,
              och ska heller inte så göra. Men det står i betänkandet vad som
              gäller vid allvarliga och upprepade förseelser. Det kan vara att
              man försöker ta i land mycket stora fångster. Om man ertappas
              gång efter annan är det detta som gäller. Det står också i betänkandet
              att i de fall som går till domstol kan Fiskeriverket dra in licenserna
              interimistiskt. Här finns alltså hela skalan av påföljder som
              gör att det inte ska löna sig att fuska, och det är säkert det
              som både Tina Ehn och undertecknad vill.
            </seg>
            <seg n="f13a7c21">
              Dessutom gläder det mig att någon som är i opposition nästan
              gav betänkandet ett litet erkännande. Jag önskar att jag hade
              kunnat sträcka mig så långt någon gång när jag var i opposition,
              men jag ska lära mig av detta.
            </seg>
          </u>
          <note type="speaker" n="6bb14d2d">
            Anf. 62 CLAES VÄSTERTEG (c):
          </note>
          <u who="Q5125017" xml:id="i-4ecfb544ffbbf39a-0" n="160901e3">
            <seg n="e73f9f5d">
              Herr talman! Ett långsiktigt hållbart fiske är oerhört betydelsefullt
              både för den biologiska mångfalden och för dem som har fiske som
              sin dagliga inkomstkälla. För att vi ska nå dithän, till ett långsiktigt
              hållbart fiske, krävs ett idogt arbete på alla nivåer nationellt,
              europeiskt och internationellt.
            </seg>
            <seg n="0c5c63b4">
              Som Jeppe Johnsson har varit inne på tidigare har alliansregeringen
              under de här två åren visat en tydlig vilja och ambition att nå
              fram till överenskommelse på EU-nivån som leder till en förbättring
              av den gemensamma fiskeripolitiken. Det har lett till sänkta torskkvoter
              i Östersjön, bättre återhämtningsplaner för torsk i Östersjön
              och bättre återhämtningsplaner för ålen. Det här är bara några
              av de framgångar som Eskil Erlandsson har nått i samarbete med
              sina kolleger på europeisk nivå.
            </seg>
            <seg n="de74108f">
              Genom att vara med i diskussionerna och konstruktivt bidra har
              Sverige nu kunnat vara med och påverka. Vi har kunnat vara med
              att påverka den gemensamma fiskeripolitiken i riktning mot en
              förbättring. Men det är klart att den gemensamma fiskeripolitiken
              inte är tillräckligt bra. Det finns mycket mer kvar att göra,
              och där kommer Sverige att vara med och bidra. Vi behöver vara
              med och tillsammans se till att det förs en politik så att det
              svenska och europeiska yrkesfisket bidrar till att säkra och stärka
              den biologiska mångfalden.
            </seg>
            <seg n="1217b3e1">
              Men vi behöver också vara med och bidra till en politik som gör
              att vi har ett yrkesfiske som fortsatt kan leva. Det ska vara
              ett yrkesfiske som kan bidra till att hålla fiskesamhällen levande
              och samtidigt bidra till vårt välstånd.
            </seg>
            <seg n="b0c67148">
              Herr talman! En långsiktigt hållbar fiskeriförvaltning kräver
              också att det finns möjlighet att sätta in sanktioner mot dem
              som bryter mot lagar, förordningar och överenskommelser. Det betänkande
              vi nu debatterar här är ett steg i den riktningen. Det kommer
              att leda till att vi får administrativa sanktioner på yrkesfiskeområdet.
              Det kommer att se till så att de som inte följer lagar, förordningar
              och de beslut som vi gemensamt har fattat verkligen kommer att
              känna av det. Det kommer att finnas en tydlig differentiering
              av sanktionerna, bland annat genom att en högre avgift kan påföras
              större fartyg.
            </seg>
            <seg n="5d6e9c27">
              Den lagstiftning vi nu diskuterar och som vi i eftermiddag kommer
              att fatta beslut om kommer också att stärka konkurrenskraften
              för dem som sköter sig och följer de lagar, bestämmelser och förordningar
              vi har. Det är helt klart så att det stora flertalet yrkesfiskare
              sköter sig.
            </seg>
            <seg n="d2fb7fcc">
              Jag tycker att det är lite trist att här i debatten höra oppositionen
              hänga upp sig bara på en del. Ni hänger bara upp er på sanktionsavgifterna
              och glömmer alla de andra delar som Jeppe Johnsson så förtjänstfullt
              har lyft fram. Det gäller möjligheten att dra in yrkesfiskarlicensen
              och möjligheten med fartygstillstånden. De finns kvar. Det här
              stärker möjligheten i det vi i dag fattar beslut om när det gäller
              de mindre förseelserna.
            </seg>
            <seg n="028a3459">
              Herr talman! Wiwi-Anne Johansson ställde en fråga i sitt anförande
              om när det hela är oskäligt. Jag vill uppmana Wiwi-Anne Johansson
              att läsa propositionen. På s. 51 i författningskommentarerna står
              det så här: Bristande betalningsförmåga, att en verksamhet är
              nystartad, okunskap om gällande regler, glömska, tidsbrist eller
              dåliga rutiner bör inte medföra befrielse från avgift. Jag tycker
              att det står ganska tydligt i författningskommentarerna i propositionen.
              Det är en viktig del i det sätt på vilket vi hanterar lagstiftningen.
            </seg>
            <seg n="d3f465aa">
              Detaljerna kommer givetvis att avgöras av domstolspraxis i slutändan.
              Det är inte vår uppgift att här i kammaren som lagstiftare peka
              ut alla detaljer. Det kommer praxis i framtiden att göra.
            </seg>
            <seg n="5e814153">
              Herr talman! Jag tänkte lite kort beröra några av de övriga delarna
              i betänkandet. Det finns ett antal motioner från allmänna motionstiden.
              I ett antal av reservationerna berörs just sådant som hanteras
              av två utredningar. I oktober 2007 tillsatte regeringen en utredare
              för en förbättrad fiskelagstiftning. Vi behöver en moderniserad
              fiskelagstiftning i Sverige, samtidigt som den anpassas i större
              utsträckning till de krav som EU ställer.
            </seg>
            <seg n="50a5346d">
              Men vi behöver beakta mer än bara den ekologiska hållbarheten.
              Vi behöver också väga in ekonomiskt och socialt hållbart nyttjande.
              Förhoppningsvis ska utredningen leda till förslag som kan ge förutsättningar
              för långsiktig balans mellan de biologiska villkoren men också
              förutsättningar för lönsamma företag som bidrar till utvecklingen
              på landsbygden.
            </seg>
            <seg n="27886580">
              Alliansregeringen har också tillsatt en utredning om hur vattenbruket
              i Sverige ska utvecklas. Som flera i debatten har lyft fram finns
              det stora möjligheter att utveckla vattenbruket. Tyvärr har vi
              i Sverige inte riktigt tagit till vara den möjlighet som finns.
              Ett ökat vattenbruk kan även det leda till breddade verksamheter
              och fler och större företag på landsbygden.
            </seg>
            <seg n="75e91f8a">
              När utredningarna är klara kommer vi förhoppningsvis att få svar
              på många av de frågor som motionärerna funderar över, såsom fritidsfiske,
              fisketurism och vattenbruk. Tillsammans kan vi använda utredningarna
              som ett underlag för det fortsatta arbetet med att skapa en långsiktigt
              hållbar fiskeripolitik både på nationell och europeisk nivå.
            </seg>
          </u>
          <note n="a7d0e77e">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" n="4ba9fa96">
            Anf. 63 LARS TYSKLIND (fp):
          </note>
          <note n="2e053acf">
            Herr talman! Jag yrkar bifall till förslaget i betänkandet i
            dess helhet och avslag på samtliga reservationer.
          </note>
          <u who="Q6217745" xml:id="i-f430e6cc04b80615-0" n="734c96c5">
            <seg n="ec2f70a3">
              Betänkandet handlar till stor del om propositionen Administrativa
              sanktioner på yrkesfiskets område . Det är bara att konstatera,
              som många har gjort här i dag, att fiskeripolitiken inte lever
              sitt eget liv. Fisket måste sättas in i ett större ekosystemperspektiv.
              På det sättet är det också en del av miljöpolitiken. De rapporter
              som man har sett om Östersjön visar torskens stora betydelse för
              att upprätthålla det ekosystem som finns i Östersjön.
            </seg>
            <seg n="bfb62675">
              Därför måste man lägga stor tyngd på att man har en bra förvaltning.
              Till den förvaltningen måste man koppla en effektiv kontroll för
              att på sikt kunna ha ett hållbart fiske inom biologiskt säkra
              gränser. Man måste ha ett komplett system på det området.
            </seg>
            <seg n="15065d0c">
              Man kan säga att kontrollen egentligen inte har något egenvärde.
              Det fördes en diskussion om huruvida man kan lita på fiskare eller
              inte. Men det handlar inte om det. Om man har ett regelverk måste
              man ha en kontroll. De som följer regelverket måste trots allt
              gynnas av att de gör det.
            </seg>
            <seg n="83df897f">
              Om man ska ha en effektiv kontroll måste man även ha ett effektivt
              sanktionssystem. Därför är det bra att vi har ett förslag att
              behandla i dag där man inför administrativa sanktioner mot vissa
              typer av överträdelser. Det handlar främst om rapporterings- och
              anmälningsskyldigheter.
            </seg>
            <seg n="d6f3e07e">
              Det har dragits in mycket annat i diskussionen tidigare här i
              dag. Men detta handlar om en begränsad del av sanktionssystemet.
              Det handlar egentligen om det som är förutsägbart; man vet precis
              hur man ska undvika sanktionsavgifterna. Det är inom det området
              man kan ha den typen av avgifter.
            </seg>
            <seg n="4f2a3bbd">
              Det är en grundläggande utgångspunkt att systemet inte får vara
              för krångligt vare sig för fiskarna själva eller för den kontrollerande
              myndigheten. Då fungerar inte ett sådant här administrativt sanktionssystem.
              Det måste som sagt vara helt förutsägbart för den som har att
              följa regelverket hur man ska kunna undvika sanktionsavgifter.
            </seg>
            <seg n="b3c128e2">
              När det gäller det otillåtna fisket måste man komma ihåg att
              det fortfarande är de straffrättsliga reglerna som gäller. Om
              man landar hiskeliga otillåtna mängder fisk handlar det inte om
              sanktionsavgifter. Det är ett brott som man ska dömas för i domstol.
            </seg>
            <seg n="9df36943">
              Herr talman! Det är viktigt att administrativa sanktionsavgifter
              är enkla både att avgöra och döma ut. En annan aspekt jag tycker
              är värd att nämna är att det måste finnas en rättssäkerhet i alla
              system. Jag tycker att förslaget uppfyller de kraven i och med
              att den som får en anklagelse om regelbrott riktad mot sig får
              tillfälle att yttra sig. Den personen har även en möjlighet att
              överklaga i domstol, om han eller hon känner att detta inte är
              riktigt. Det är värt att poängtera att den rättssäkerheten måste
              finnas i ett sådant här system.
            </seg>
            <seg n="b936f3de">
              En invändning framförs i en gemensam reservation från oppositionen
              mot att man använder fartygets storlek för att differentiera avgiften.
              Om man ska ha ett sådant här system måste det finnas en enkelhet
              och förutsägbarhet. Om man skulle införa också fångstvärdet som
              en parameter blir det återigen så att man måste göra beräkningar,
              bedömningar och så vidare. Då är det inte något enkelt system.
              Man ska veta att om man gör en viss sak så kostar det en viss
              summa.
            </seg>
            <seg n="f7f3af0f">
              Herr talman! Ett system med administrativa sanktioner bygger
              på att vi har ett effektivt kontrollsystem. Därför förvånas man
              över att det i en socialdemokratisk reservation sägs att inga
              nya resurser ska tillföras kontrollsystemet, utan att det krävs
              en annan syn på kontrollen. Ni pratar alltså om mer effektivitet
              och mindre kvantitet. Det tycker jag är ett påstående som man
              kan förundras lite över. Man slår in många öppna dörrar när man
              pratar om detta.
            </seg>
            <seg n="8f431443">
              Man kan inte nog understryka vikten av att Sverige kan agera
              trovärdigt i EU. Vi har diskuterat agerandet i EU och hur vi kan
              förhandla om saker och ting. Ska vi diskutera andra länders kontroll
              måste vi vara väldigt säkra på att vår egen kontroll är utan kritik
              och att vi uppfyller de krav som man kan ställa på en kontroll.
              Jag är helt övertygad om att de resultat som vi trots allt har
              uppnått i diskussionen med Polen om Östersjön hade vi aldrig kunnat
              uppnå om vi i Sverige inte först hade sett till att vi hade en
              väl fungerande kontroll. Vi har trots allt fått kritik från EU-kommissionen
              för att kontrollen inte fungerade i alla stycken.
            </seg>
            <seg n="c654a339">
              Det är i ljuset av detta man ska se dessa 7 miljoner kronor.
              Socialdemokraterna tycker tydligen att det är onödiga pengar att
              tillskjuta till fiskekontrollen. Jag kanske kan få en förklaring
              senare på varför man tycker detta.
            </seg>
            <seg n="f1cbc828">
              Vi är nog helt överens om att vi ska ha mer effektivitet och
              mindre kvantitet. Det har vi diskuterat i många år. Det är målsättningen.
              Det handlar om ett riskanalysbaserat arbetssätt. Det är precis
              så som Kustbevakningen arbetar i dag. Det är ingenting som riksdagen
              i dagsläget behöver gå ut och kräva. Det är också att slå in en
              öppen dörr skulle jag vilja påstå.
            </seg>
            <seg n="30bf4fd4">
              Det är också mycket viktigt att vi kan upprätthålla ett samarbete
              med andra länder, till exempel runt Östersjön och Kattegatt och
              Skagerrak, och har ett utbyte av personal i vissa stycken, ett
              utbyte av övervakningsdata och samordnade kontrollinsatser.
            </seg>
            <seg n="44d77daf">
              Jag läste i den socialdemokratiska reservationen att man vill
              att samarbetet inom EU ska resultera i en gemensam personalstyrka.
              Det framgick inte hur det är tänkt och hur det skulle ge ett mervärde
              i förhållande till dagens sätt att arbeta där länderna samarbetar
              med väl definierade egna personalstyrkor. Sedan kan det vara intressant
              att höra vad samarbetspartierna Miljöpartiet och Vänsterpartiet
              tycker om ett sådant förslag.
            </seg>
            <seg n="83ad751b">
              Fru talman! Låt mig säga lite grann om fiskekvoterna och torskfisket.
              Jag vill direkt göra en kommentar till Wiwi-Anne Johanssons referat
              från Smögen. Jag var faktiskt på plats. Det var inte alls så att
              generaldirektören i Fiskeriverket Axel Wenblad och jordbruksministern
              hade olika åsikter i det fallet. Det handlade om att man nu såg
              att det fanns en ökning i Östersjön. Alla som var där, inklusive
              jag själv, var rörande överens om att man inte kan börja ta av
              det kapitalet bara för att det har ökat, utan att man ska låta
              kapitalet växa till. Det var så diskussionen fördes. Det fanns
              ingen motsättning i den diskussionen.
            </seg>
            <seg n="cebc7829">
              Jan-Olof Larsson tog upp frågan om hur man kopplar frågan om
              fiskekvoter till ett ansvarsfullt fiske där man kan få bort fiskedumpning.
              Vi är helt överens om det. Sverige driver fortsatt frågan om havdagar.
              Nu sade visserligen Jan-Olof Larsson att det aldrig kan fungera.
              Han har kanske något annat bra förslag i fickan.
            </seg>
            <seg n="2b58abf7">
              Fru talman! Låt mig till sist säga några ord om något som inte
              har tagits upp här tidigare. Det handlar om internationella avtal.
              Den frågan aktualiserades alldeles nyligen när EU skulle förändra
              partnerskapsavtalet mellan EU och Mauretanien. Vi hade en diskussion
              både i miljö- och jordbruksutskottet och i EU-nämnden om den frågan.
              Vi i Folkpartiet tycker att det är en väldigt viktig fråga. När
              man såg resultatet av den här förhandlingen från EU-kommissionen
              får man ändå säga att det var ett väldigt stort steg i rätt riktning.
              Det blev de facto ett mindre uttag av fisk, och samtidigt gick
              det mer pengar till landets fiskeförvaltning. Målsättningen i
              sådana avtal måste vara att landet ska kunna stå på egna ben och
              dra nytta av sin fiskeresurs. Det står även i betänkandet att
              utgångspunkten måste vara att vi har samma krav på ett uthålligt
              fiske när vi sluter den typen av avtal som när vi diskuterar vårt
              eget fiskebestånd.
            </seg>
            <seg n="35300a32">
              När man läser rapporten kan man också konstatera att det här
              avtalet berör en väldigt stor del av statsbudgeten för Mauretaniens
              del. Bara det gör att man måste vara mycket försiktig och noggrann
              när man sluter den här typen av avtal. Landet är så beroende av
              det avtalet. Det fanns en siffra på att 1520 procent av Mauretaniens
              statsbudget bygger på det här partnerskapsavtalet. Då är man inte
              riktigt i ett starkt förhandlingsläge.
            </seg>
            <seg n="618f35f0">
              Kontentan är att jag tycker att resultatet av just den förhandlingen,
              och det tycker jag kan vara ett riktmärke även för framtiden när
              man sluter partnerskapsavtal, är att landet man sluter avtal med
              stärks i förhandlingen.
            </seg>
          </u>
          <note type="speaker" n="3f67aa06">
            Anf. 64 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-3" n="6f657fab">
            <seg n="9920e874">
              Fru talman! Jag tänkte göra ett klarläggande när det gäller den
              diskussion som vi alltid har om havdagar på västkusten. Som jag
              sade i mitt inlägg är det ett sympatiskt förslag att man broderligt
              kommer överens med de danska fiskarna om att vi ska fiska och
              ta i land allt vi får, sedan blir det ingen dumpning, och det
              fungerar bra.
            </seg>
            <seg n="7362a86b">
              Men nu är det så här, Lars Tysklind, och det vet du, att danska
              fiskare har infört individuellt överförbara kvoter inte bara på
              sillsegmentet utan även på andra segment som man fiskar i Kattegatt
              och Skagerrak. Det innebär att om vi skulle komma överens med
              danskarna om havdagarna skulle de frivilligt säga: Ni får gärna
              komma och ta ur min plånbok det jag har fått av den danska staten.
            </seg>
            <seg n="8889cc37">
              Du vet, Lars, att pratar man med de fiskare hemma som har varit
              i kontakt med de danska fiskarna säger de att havdagar numera
              är kört i och med att danskt fiskeri har gått över till individuellt
              överförbara kvoter. Det är ingen lösning som man kan komma fram
              till.
            </seg>
            <seg n="d5c992a1">
              Det finns ett annat kortsiktigt sätt just nu för att komma åt
              dumpningen på svensk sida. Det är att vi begär ett undantag så
              att vi får ta i land det vi fiskar över kvoten och slipper att
              kasta det i sjön. Vi ser hur mycket som fiskas. Det här kommer
              naturligtvis att värna bestånden. Det kan vi göra nationellt.
              Vi kan begära det undantaget och få det genomfört. Nu sade Jeppe
              Johnsson att moderatregeringen med sina stödpartier ställer upp
              på detta. Jag hoppas att ett av stödpartierna kan ge klart besked.
            </seg>
          </u>
          <note type="speaker" n="5b8170c6">
            Anf. 65 LARS TYSKLIND (fp) replik:
          </note>
          <u who="Q6217745" xml:id="i-332e9ff2cea91a22-0" n="734c96c5">
            <seg n="3e27ac0c">
              Fru talman! Inom alliansen har vi inte uppdelningen i stödpartier
              och andra partier. Vi är jämbördiga.
            </seg>
            <seg n="5aedb8ee">
              Att danskarna har infört sina system har försvårat den lösning
              med havdagar som fanns att tillgå för ett antal år sedan men som
              inte kom till stånd då. Jag tycker att man ändå ska pröva vidare
              om det inte går att förhandla. Danskarna är väl också föränderliga
              i sin politik. De har väl inte låst fast sina positioner helt
              och hållet hoppas jag.
            </seg>
            <seg n="bccecc9f">
              Det är väldigt viktigt att vi inte låser fast oss och säger att
              om vi inte får havdagar finns det ingen lösning. Det är helt riktigt.
              Norrmännen har infört förbud mot fiskedumpning, och de har andra
              typer av åtgärder också. Selekterade redskap är inget som skiljer
              länderna åt. Det kan man utveckla, och det är kanske en av de
              viktigare sakerna.
            </seg>
            <seg n="54e9f3a2">
              Även i Norge stänger man vissa områden om det visar sig att det
              finns väldigt stora fiskbestånd inom de områdena som inte får
              tas upp på grund av kvotbestämmelser. De fiskare som fiskar utan
              att dumpa fisk gynnas av de kvotsystem som finns. Det finns naturligtvis
              många sätt som man måste jobba på med detta. Det tycker jag att
              vi ska titta på.
            </seg>
            <seg n="d0c19ae7">
              Det är precis som Jeppe Johnsson sade här förut. Det är klart
              att om vi inte får slut på fiskdumpningen får egentligen inte
              fisket utan fiskeripolitiken ett väldigt trovärdighetsproblem.
            </seg>
          </u>
          <note type="speaker" n="424ea99a">
            Anf. 66 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-4" n="6f657fab">
            <seg n="f67723d1">
              Fru talman! Det känns lite grann som om du har snöat in på detta
              med havdagar. Vi måste lyfta blicken eftersom nu danskt fiske
              har valt väg. Man har övergått till överförbara individuella kvoter.
              Det är inte så att vi, om vi hade gjort det i Sverige, skulle
              ha kunnat gå in nästa månad och säga att vi slutar med det, för
              de har lagt ut hur mycket pengar som helst på det och satsat.
              Det är inte bara att ändra. Vi måste välja en annan väg när det
              gäller den delen. Den vägen är stängd i dag. När man pratar med
              svenska fiskare som har pratat med danska fiskare hör man att
              de inte får med sig dem.
            </seg>
            <seg n="23e32395">
              Det är ju inte av illvilja svenska västkustfiskare i dag dumpar
              fisk. Det gör de därför att de måste göra det. När de har fyllt
              torskkvoten för den veckan och har kvar kvoten för kolja och fiskar
              på den får de kasta all torsk rätt i havet. Det är naturligtvis
              ett resursslöseri, och det väcker också en opinion ute bland allmänheten
              som drabbar fisket. Den frågan kan vi nationellt göra någonting
              åt, och jag tycker att det är bra om vi gör det tillsammans och
              inte har något politiskt käbbel om det eftersom vi alla är överens
              om hur viktigt detta är för fisket.
            </seg>
          </u>
          <note type="speaker" n="602c84e7">
            Anf. 67 LARS TYSKLIND (fp) replik:
          </note>
          <u who="Q6217745" xml:id="i-332e9ff2cea91a22-1" n="734c96c5">
            <seg n="44adf16a">
              Fru talman! Jag kan bara hålla med Jan-Olof Larsson här. Det
              är klart att vi ska pröva alla vägar som är möjliga för att kunna
              få stopp på dumpning av fisk. Men sedan kan man säga att det är
              oerhört viktigt att även jobba inom EU för att skapa ett regelverk.
              Även om vi inte dumpar vår fisk, och trovärdigheten hos den svenska
              fiskeripolitiken då påverkas, och med tanke på att vi sparar resurserna
              i våra svenska vatten, så är det så att om man ser detta i ett
              lite större perspektiv är det naturligtvis oerhört viktigt att
              alla är med på detta och att man får slut på fiskdumpningen på
              hela den gemensamma fiskeripolitikens område.
            </seg>
            <seg n="9adc36d5">
              Det är naturligtvis ingen som över huvud taget har varit i närheten
              av att tro att dumpningen beror på något slags illvilja från fiskarnas
              sida. Jag vet att de mår väldigt dåligt av att slänga fin matfisk
              i sjön. Det är ju inte till nytta för någon. Hade det varit till
              nytta för resursen, så att man visste att man kunde fiska upp
              den fisken någon annan gång, hade det varit en sak. Men det här
              är ju något helt annat. Hade det varit något annat som man slängde
              i sjön hade man antagligen blivit åtalad för att man hällde organiskt
              material i havet. Det är klart att det är fullständigt meningslöst,
              det som pågår. Därför tycker jag att vi ska lyssna på varandra
              och ta till vara alla de möjligheter som går att ta till vara
              i det sammanhanget.
            </seg>
            <seg n="2babe97f">
              Men som sagt: Vi ska vara väldigt tydliga med att det inte är
              fiskarnas trovärdighet vi pratar om, utan det är fiskeripolitikens
              trovärdighet vi pratar om.
            </seg>
          </u>
          <note type="speaker" n="2ff9e8b4">
            Anf. 68 IRENE OSKARSSON (kd):
          </note>
          <u who="Q4971428" xml:id="i-32df66741f74134f-0" n="b5035e68">
            <seg n="d59870bb">
              Fru talman! Det tenderar ju att bli så att när man är den partiföreträdare
              som är sist ut är det mycket av det som är tänkt i förväg som
              redan är sagt, men en del tål att upprepas, och en del tål att
              strykas under.
            </seg>
            <seg n="5b70b4e6">
              Det betänkande som vi nu behandlar tar upp ett antal olika delar
              av fiskepolitiken. Sanktionsavgifterna är den väsentligaste delen,
              men mycket annat är också viktigt av det som står i betänkandet.
            </seg>
            <seg n="c1566af3">
              Sanktionsavgifterna och förändringarna där av fiskerilagstiftningen
              gör att vi på ett snabbt och effektivt sätt kan komma till rätta
              med förseelser, betydligt effektivare än vad som hittills har
              varit möjligt. Det ser vi kristdemokrater mycket positivt på.
              Vi hoppas att den här förändringen ska leda till en större respekt
              för och efterföljelse av de regler som gäller. Det vinner alla
              på: fiskaren, fisken, det ekologiska systemet och för den delen
              även staten.
            </seg>
            <seg n="46e2e803">
              De motioner som skrivits med anledning av detta kan väcka en
              del undran. Hur skulle Sverige till exempel kunna återkalla licenser
              och tillstånd som utfärdats av utländska myndigheter? När skulle
              vi vilja att till exempel danska och norska motsvarande myndigheter
              gav vår fiskeflotta reprimander för tillstånd de erhållit här
              i Sverige?
            </seg>
            <seg n="0a50f667">
              En annan undran som uppkommer vid läsning av reservationerna
              gäller fritidsfisket, en nog så viktig del av den svenska turistnäringen
              och vår möjlighet till rekreation. Jag återkommer till det lite
              senare.
            </seg>
            <seg n="e296abaf">
              Miljöpartiet har i en reservation lyft fram att utredningen borde
              ha lyft upp andra aktörer på fiskets område än yrkesfisket när
              det gäller sanktioner. Varför såg man inte till att det kom med
              i de direktiv som den förra regeringen skrev? Man hade all möjlighet
              i världen att göra det. Det tycker jag är lite intressant att
              se. Den utredning som ligger till grund för dagens betänkande
              tillkom ju faktiskt på den förra regeringens tid må vara att tillägg
              har gjorts senare.
            </seg>
            <seg n="953e44ca">
              Våra hav är en viktig förutsättning för människans liv på jorden.
              Att vi vårdar haven och värnar det liv som finns i dem är en förutsättning
              för vår egen överlevnad. De senaste åren har debattens vågor gått
              höga om hur vi ska se till att havet inte töms på sina resurser
              och hur vår påverkan på ekosystemet ska vara så liten som möjligt.
              Vi ser delar av den debatten i dagens betänkande, där flera motioner
              tar upp hur fisket bör bedrivas om det över huvud taget ska bedrivas
              något fiske.
            </seg>
            <seg n="1bbaab2f">
              I samband med detta vill jag påtala vikten av det som framkom
              vid den hearing som jordbruksministern tog initiativ till och
              som anordnades den 9 mars då man belyste EU:s fiskepolitik och
              behovet av att reformera den i grunden. Jag har sagt det tidigare
              i denna talarstol, fru talman, men jag gör det igen. Sverige och
              jordbruksministern kan och bör inför och under ordförandeskapet
              2009 gå i bräschen för att en reformering ska komma till stånd.
              Sverige och Europa ska framgent ha ett fiske, men det måste vara
              ett fiske som är anpassat till vad naturresurserna klarar av.
            </seg>
            <seg n="2b0bdb12">
              Många av dagens fiskare har generationer av fiskare bakom sig.
              Det är ett gediget kunnande och en lång praktisk erfarenhet, och
              denna kunskap måste tas till vara i arbetet med att förvalta fiskbeståndet.
              Ska arbetet lyckas behövs en tillit och en tilltro mellan vetenskap
              och yrkesfolk som tyvärr bitvis saknats hittills.
            </seg>
            <seg n="3c18bc7d">
              Det arbete som startade med hearingen måste få fortsätta. Sverige
              har genom jordbruksminister Erlandsson haft ett förhållningssätt
              som varit framgångsrikt, och det ska vi fortsätta ha. Det har
              hänt oerhört mycket mer sedan alliansregeringen tillrädde, där
              vi är fyra delar som aktivt arbetar tillsammans för att få en
              god politik på alla områden inklusive fisket. Sverige har gått
              och ska fortsätta gå i bräschen för att hitta lösningar på utkastproblematiken.
              Vi har hört mycket om det i dagens debatt. Det kan aldrig vara
              försvarbart att slänga fisk överbord.
            </seg>
            <seg n="604eb9cf">
              Jag berörde tidigare fritidsfisket och vad Miljöpartiet anfört
              om att även det borde ha tagits med i förslaget om sanktioner.
              Fritidsfisket är en viktig del av turistnäringen och kan vara
              ett led i att främja folkhälsan också, precis som älgjakten kan
              vara det. Men fritidsfisket är ju vad ordet säger för de allra
              flesta av oss, något som vi gör på vår lediga tid må vara att
              det omsätter oerhört stora summor.
            </seg>
            <seg n="184b2088">
              En del av fritidsfisket bedrivs av företag. Dessa måste existera
              sida vid sida med det yrkesfiske som finns, och man måste tillsammans
              förvalta resurserna. Den gångna veckan var några från miljö- och
              jordbruksutskottets alliansgrupp och besökte skärgårdsutvecklare
              Carl-Gustaf Hamilton ja, den riktige Hamilton, inte deckarhjälten.
              Men jag kan tro att han kommer att få möta minst lika stora utmaningar
              som sin namne, men förhoppningsvis på ett något fredligare sätt.
              Vi fick ta del av det som han redan har sett efter att bara ha
              jobbat aktivt med dessa frågor i ett par månader men med en god
              erfarenhet av arbetet tidigare med andra perspektiv.
            </seg>
            <seg n="87134392">
              I sitt arbete har han inriktningen att skärgården ska leva även
              i framtiden. Vi fick under vårt besök ett antal goda exempel på
              hur man kan lösa samexistens mellan yrkesfisket och fritidsfisket
              respektive mellan markägare och fiskevattensägare. Det handlar
              om att ta hänsyn till vad havet tål.
            </seg>
            <seg n="d2fc2ca9">
              Då tror jag, fru talman, att framtidens sätt är att samarbeta
              och gemensamt lösa de problem som uppstår. Fiskeriverket har levererat
              en rapport som finns nämnd i betänkandet och nu är ute på remiss.
              Det ska bli spännande att se vad remissvaren säger. Jag tror att
              det tål att strykas under en gång till att det här måste ske i
              samverkan. Det får inte ske på den ena partens bekostnad. Yrkesfisket
              har en självskriven roll i att bära upp skärgårdens kultur och
              framtid.
            </seg>
            <seg n="ec4aa297">
              I detta sammanhang vill jag, liksom tidigare talare, ta upp de
              utredningar som nu är på gång, nämligen Fiskelagsutredningen och
              Vattenbruksutredningen. De kommer att ge inspel till utvecklingen,
              och där kommer att finnas ett antal lösningar på de problem som
              motionärerna tagit upp. Om vi är lyhörda för vad som kommer fram,
              och om vi tar till oss vad kustens egen befolkning säger, kommer
              vi att i fortsättningen ha ett levande hav som fungerar i samexistens
              med oss människor.
            </seg>
            <seg n="714c2608">
              Jag tror att det är viktigt att komma ihåg vad Hamilton sade
              till oss, nämligen att många av de företag som i dag huserar jag
              tror att det var det ord han använde i våra skärgårdar har ingen
              som helst kunskap eftersom de kommer från andra nationer eller
              kommer med ett helt urbant perspektiv på de resurser som ska användas.
              Vi behöver göra mycket på detta område, och mycket är på gång.
            </seg>
            <seg n="2b5cfd80">
              Det var en lång utvikning från ämnet sanktionsavgifter kan tyckas,
              men det förutsätter att vi har tydliga regler, att vi har regler
              som går att följa, övervaka och i förekommande fall ge reprimander
              för. De förändringar av fiskelagen som vi debatterar i dag är
              ett led i det arbetet.
            </seg>
          </u>
          <note n="8c4f11ff">
            Fru talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <note type="speaker" n="5a94276b">
            Anf. 69 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-5" n="6f657fab">
            <seg n="0a792620">
              Fru talman! Jag har bara en fråga. Vi har ju diskuterat hur duktiga
              vi är på att förhandla i EU och vilken taktik som är bäst och
              mest gynnsam. Det verkar som om målet är detsamma för oss. Jag
              undrar om jag uppfattat det rätt även vad gäller Kristdemokraterna.
              Är målet, att komma så nära Ices rådgivning som möjligt, en framgång?
            </seg>
          </u>
          <note type="speaker" n="69f9810a">
            Anf. 70 IRENE OSKARSSON (kd) replik:
          </note>
          <u who="Q4971428" xml:id="i-32df66741f74134f-1" n="b5035e68">
            <seg n="a0f07852">
              Fru talman! Målet är att få ett hållbart hav, ett hållbart system,
              som fungerar för alla involverade parter, såväl djur som människor.
              Det betyder, vilket regeringen med jordbruksministern i täten
              varit mycket tydlig med, att förhandlingsarbetet måste utgå från
              och leda fram till att vi ska komma så nära som möjligt de optimala
              mål som finns för att få ett hållbart system. Då är goda relationer
              till dem som finns i vår närhet, goda relationer till kolleger
              icke att förakta, en oerhört viktig faktor för att nå målet. Om
              jag sätter mig längst ned i lokalen och är tyst lär jag inte komma
              någonstans, men om jag försöker ta till orda och påverka alla
              andra kommer vi vidare.
            </seg>
            <seg n="d71299e8">
              I jordbruksministerns fall vet jag att han kommit långt i det
              arbetet just för att han är den person han är och för att han
              har med sig de riktlinjer från den nuvarande regeringen som innebär
              att här ska diskuteras, ventileras och även dras upp riktlinjer
              tillsammans med andra. Då är målet naturligtvis att vi ska ha
              ett hav som vi kan lämna vidare till kommande generationer.
            </seg>
          </u>
          <note type="speaker" n="f5b65b69">
            Anf. 71 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-6" n="6f657fab">
            <seg n="e36f3fcd">
              Fru talman! Och det målet utgår alltså från Ices rådgivning?
            </seg>
          </u>
          <note type="speaker" n="9112234c">
            Anf. 72 IRENE OSKARSSON (kd) replik:
          </note>
          <u who="Q4971428" xml:id="i-32df66741f74134f-2" n="b5035e68">
            <seg n="b3edd8a1">
              Fru talman! Det målet är större än Ices rådgivning skulle jag
              vilja säga. Det finns andra faktorer som vi berört i dag som kommer
              in i detta. Jeppe Johnsson lyfte fram ett djur som det tidigare
              talats mycket om i denna riksdag. Det finns andra faktorer som
              också påverkar. Målet måste vara större. Målet är ett hav som
              vi kan lämna vidare till kommande generationer, ett hav så nära
              balans vi kan komma. Tyvärr har vi genom tiderna manipulerat det
              rätt kraftigt.
            </seg>
          </u>
          <note type="speaker" n="8cedc806">
            Anf. 73 Jordbruksminister ESKIL ERLANDSSON (c):
          </note>
          <u who="Q3058054" xml:id="i-789ff64a65f273a9-0" n="d8d26c7f">
            <seg n="b343c2fc">
              Fru talman, ledamöter och åhörare! Vi ska i denna debatt bland
              annat diskutera propositionen Administrativa sanktioner på yrkesfiskets
              område m.m. Jag har i det sammanhanget delat upp arbetet i tre
              steg som jag ansett som nödvändiga att ta för att komma till rätta
              med de dumheter som delar av en yrkeskår bedriver.
            </seg>
            <seg n="9643b7c0">
              För det första har jag följt en mycket intensiv debatt under
              2006 och delvis under 2007 om att vi måste ha en förbättrad kontroll.
              Det föranledde mig att i budgetpropositionen 2008, alltså för
              innevarande år, anslå ytterligare 7 miljoner kronor för fiskerikontrollen.
            </seg>
            <seg n="c39edfb4">
              För det andra har jag följt arbetet med huruvida den fiskerikontroll
              som vi har, och har haft, fungerat på ett tillfredsställande eller
              bra sätt. Det har resulterat i att jag tagit ställning för vilket
              nu är genomfört en förflyttning av fiskerikontrollverksamheten
              från Kustbevakningen till Fiskeriverket.
            </seg>
            <seg n="3a33df70">
              För det tredje tycker jag att det är viktigt att alla följer
              de lagar, förordningar, beslut och överenskommelser som vi har
              att följa inom olika verksamheter, inte minst vad beträffar fiskeriverksamheten.
            </seg>
            <seg n="0f60fa56">
              För att vi som land ska kunna bevisa för andra att vi lever upp
              till de överenskommelser som vi träffar, och för att vi vill bevara
              och utveckla den biologiska mångfalden, har jag kommit fram till
              att det behövs ytterligare instrument, nämligen sanktioner, på
              yrkesfiskets område. Det behövs för att, som jag brukar säga,
              det ska nypa i skinnet på den som bryter mot vad som gäller.
            </seg>
            <seg n="91681a2b">
              Därtill ska konstateras att ett annat skäl till propositionen
              är att vi fått ett formellt meddelande från Europeiska unionen
              om att de sanktioner vi har i dag inte ansetts tillräckligt effektiva.
              Man kräver således av oss att vi vidtar åtgärder. I det sammanhanget
              skulle jag vilja poängtera att det på den europeiska spelplanen,
              alltså i Europeiska unionen, för närvarande bedrivs ett mycket
              intensivt arbete för att komma fram till gemensamma ståndpunkter
              men kanske också gemensamma regler för hur vi ska få bort det
              illegala fisket, det orapporterade fisket och det underrapporterade
              fisket, det så kallade IUU-fisket. Jag förväntar mig att det kommer
              att leda till en europeisk lagstiftning inom en inte alltför avlägsen
              framtid.
            </seg>
            <seg n="2d29bd7f">
              Varför är det då viktigt med de tre åtgärder som jag beslutat
              mig för att vidta på detta område? Det finns många skäl, men för
              tids vinnande ska jag inte räkna upp alla utan endast nämna dem
              som jag tycker är viktigast.
            </seg>
            <seg n="41390d0b">
              Ett för mig viktigt skäl är att vi har en välfungerande fiskerikontroll
              så att alla konsumenter, den stora breda allmänheten, kan känna
              förtroende för fisk och för fiskepolitiken. Det är också viktigt
              för att jag vill ha ett hållbart fiske i våra vatten och i andras
              vatten. Dessutom vill jag ha en artrikedom och en biologisk mångfald
              i alla delar av vår natur, därav nödvändigheten av att ha dessa
              kontrollmekanismer.
            </seg>
            <seg n="9e784293">
              Förslaget till sanktionsavgifter ska alltså ses i en helhet,
              där vi skapar en effektiv kontroll med tydliga påföljder, för
              att vi ska känna oss trygga i att vi tar upp fisk som är lagligt
              fiskad utifrån överenskommelser som vi har gjort med andra, och
              inte mer.
            </seg>
            <seg n="20b82f3a">
              Det är, som jag nämnde tidigare, viktigt att de som gör fel eller
              inte lever efter det som vi har kommit överens om sanktioneras
              eller rent av straffas. I dag har vi en situation där en hel yrkeskår
              kollektivt anklagas, eftersom det är väldigt få som döms i det
              system som vi har i dag. Så kan det inte få fortsätta, som jag
              ser det.
            </seg>
            <seg n="25b449de">
              Det nya förslaget ger direkta och tydliga påföljder för den som
              bryter mot regelverket. Det i sin tur leder till att den stora
              majoriteten yrkesfiskare som i dag gör rätt för sig jag är övertygad
              om att det är på det sättet och lever efter de regelverk som vi
              har i framtiden inte heller kommer att anklagas i generella termer,
              vilket faktiskt sker i dag.
            </seg>
            <seg n="ecae1e02">
              Bakgrunden till propositionen var att det infördes sanktionsbestämmelser
              2003. Det var så sent som 2003; det är inte så länge sedan. Men
              de anses i dag inte vara tillräckligt effektiva, vare sig av oss
              i regeringen eller av Europeiska unionen. Så nya bestämmelser
              som de som infördes 2003 anses inte vara tillräckligt effektiva.
            </seg>
            <seg n="97355622">
              Därtill finns det problem med de nuvarande bestämmelserna. Det
              blir många gånger väldigt långdragna processer, alltför långdragna.
              Det finns många anledningar till det. Till dem hör att polis-
              och åklagarväsendet och de allmänna domstolarna har begränsade
              resurser och är ålagda att prioritera vissa typer av brott före
              andra typer av brott och överträdelser. Bland dem som inte ligger
              i de övre grupperna vad gäller prioritet för de rättsvårdande
              myndigheterna ligger till exempel fiskelagstiftningen.
            </seg>
            <seg n="660757ec">
              Detta var alltså bakgrunden till att Fiskesanktionsutredningen
              fick i uppdrag att åstadkomma en effektivisering av sanktionerna
              på yrkesfiskets område. Den proposition som ska behandlas av riksdagen
              i dag utgör som jag ser det ett viktigt steg på väg mot en förbättring
              av vårt sanktionssystem. Förslaget innebär att Fiskeriverket direkt
              kan besluta om att en sanktionsavgift ska betalas av den som har
              gjort sig skyldig till mindre allvarliga överträdelser.
            </seg>
            <seg n="ab78296d">
              Det nya förslaget innebär en effektivisering, då myndigheten
              får möjlighet att hantera ärendena snabbare och det för yrkesfiskets
              del blir väldigt tydligt vilka fiskare det är som bryter mot de
              bestämmelser och överenskommelser som finns.
            </seg>
            <seg n="a349d76e">
              Förslaget innebär att vissa mindre allvarliga överträdelser ska
              överföras från den straffrättsliga delen av vår lagstiftning till
              ett system med administrativa sanktionsavgifter. Enligt förslaget
              bemyndigas regeringen att meddela närmare föreskrifter, dels om
              vilka överträdelser som ska föranleda sanktionsavgift, dels om
              sanktionsavgifternas storlek.
            </seg>
            <seg n="30634f44">
              Fru talman! Jag anser att det beslut som jag förväntar mig att
              riksdagen kommer att fatta i dag är ett viktigt steg i en förbättrad
              fiskeriförvaltning. Fiskeriförvaltning fungerar emellertid inte
              enbart med en effektiv och grundlig fiskerikontroll. Men genom
              lagens beslut kommer vi att få ett förbättrat, tydligare och förhoppningsvis
              också effektivare sanktionssystem redan från den 1 juli innevarande
              år.
            </seg>
            <seg n="18e0f16f">
              Det är ett steg i min strävan att utveckla fiskeresursen för
              att säkerställa såväl en ekonomiskt lönsam och hållbar fiskenäring
              som hållbara fiskebestånd och därmed en rik biologisk mångfald
              i våra hav. Det är viktigt att vi gör vad vi kan för att minska
              den misshushållning som ibland sker på fiskets område i dag. Detta
              är en del i det pussel som måste läggas.
            </seg>
            <seg n="926f512d">
              Som jag sade inledningsvis är det viktigt att komma ihåg att
              de allra flesta yrkesfiskare sköter sig bra. Men några förstör
              för resten. Nu hoppas jag att det ska nypa i skinnet på dem som
              inte följer överenskommelserna, de kvoter som de är tilldelade
              och de regleringar som alla har att leva efter och som vi har
              kommit överens om, ofta tillsammans med andra.
            </seg>
            <seg n="a539421f">
              Med det kan vi ge många av de hotade fiskarter vi har en chans
              att återhämta sig och därmed på några års sikt ge goda förutsättningar
              för det yrkesfiske och fritidsfiske som vi alla strävar efter
              att ha i vårt land och de vatten som vi behärskar men också i
              andra delar av världen.
            </seg>
            <seg n="53d737f7">
              (Applåder)
            </seg>
          </u>
          <note type="speaker" n="b5569c61">
            Anf. 74 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-7" n="6f657fab">
            <seg n="b9de1ba5">
              Fru talman! Det har varit en diskussion här om målet med fiskeripolitiken
              och EU-förhandlingarna. Eskil Erlandsson brukar framhålla sig
              själv som en mycket god förhandlare.
            </seg>
            <seg n="0b03f581">
              Målet har man varit ganska överens om. Regeringen har uttryckt
              att målet är att komma så nära Ices rådgivning som möjligt. Även
              om nu Kristdemokraterna svävar på målet står det ändå i de papper
              som regeringen har gått ut med annars.
            </seg>
            <seg n="c7a764e8">
              Jag har undersökt hur det förhåller sig när det gäller att komma
              så nära Ices rådgivning som möjligt. Jag gick tillbaka och tittade
              från 2002 och jämförde Ices rådgivning med vad man kom överens
              om vid ministerrådet.
            </seg>
            <seg n="310c4497">
              År 2002 kom ministerrådet överens om två gånger det som Ices
              hade rådgivit. År 2003 var det ungefär detsamma, 1,9 gånger Ices
              rådgivning. År 2004 var det 1,75 gånger Ices rådgivning. År 2005
              gjorde man ett tapp. Då tillät man 2,9 gånger Ices rådgivning.
              Men det tog man igen nästa år, 2006, då man var nere på 1,8.
            </seg>
            <seg n="d01ebcfb">
              På hösten 2006 åkte Eskil Erlandsson och förhandlade om vilka
              fiskekvoter vi skulle ha 2007 och 2008. Sedan kom Eskil Erlandsson
              fram och talade med jublande stämma om att han hade varit jätteduktig.
              Han hade bara gått med på 3,3 gånger Ices rådgivning. Det var
              betydligt mycket sämre än tidigare år. År 2008 var han ännu stoltare.
              Då hade han gått med på 4,3 gånger Ices rådgivning. Det var ju
              jätteduktigt gjort!
            </seg>
            <seg n="37d08028">
              Han kommer varje gång och talar om att han varit en fenomenal
              förhandlare. Jag undrar hur ni egentligen räknar i regeringen.
              När är ni duktiga, och när är ni inte duktiga? Det kan vara intressant
              att få reda på det.
            </seg>
          </u>
          <note type="speaker" n="d0c84aa2">
            Anf. 75 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-1" n="d8d26c7f">
            <seg n="8a0e4b56">
              Fru talman! Till den här frågeställningen har jag två kommentarer.
            </seg>
          </u>
          <note type="speaker" n="bfd58623">
            Anf. 76 JAN-OLOF LARSSON (s) replik:
          </note>
          <u who="Q3374555" xml:id="i-a003a8f0072a0a00-8" n="6f657fab">
            <seg n="d05d49de">
              Fru talman! Så räknar en smålänning. Du säger att vi ska följa
              Ices rådgivning. Det säger ministern när vi har våra möten i utskottet
              och i EU-nämnden. Ministern säger att strävan är att vi ska komma
              så nära Ices rådgivning som möjligt, och då gäller det att sitta
              vid bordet och förhandla to the bitter end .
            </seg>
            <seg n="1237d714">
              Det har aldrig varit ett så dåligt utfall i de här förhandlingarna
              om vi jämför med det vi ska jämföra oss med, som är Ices rådgivning.
              Du får erkänna det, Eskil Erlandsson. Det är nästan fyra och en
              halv gång mer än vad Ices rådgivning sade som du gick med på i
              år.
            </seg>
            <seg n="0363bf7a">
              Jag hoppas att du räknar bättre när det gäller förvaltning av
              älgar. Annars kan vi snart skjuta dem som inte finns. Det är samma
              sak med fisket. Du måste erkänna att någon sämre förhandling än
              detta har vi inte haft på många herrans år.
            </seg>
          </u>
          <note type="speaker" n="cac03b74">
            Anf. 77 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-2" n="d8d26c7f">
            <seg n="0f0df1bd">
              Fru talman! Ponera att ledamoten Larsson, utskottets ordförande
              Ygeman och jag ska komma överens om att dela någonting, låt oss
              säga 500 enheter, med varandra. Vi delar så att Larsson får 300
              enheter och Ygeman och jag nöjer oss med 100 enheter var. Larsson
              väljer sedan att använda sig av dubbla antal enheter. Hur många
              procent har då Larsson använt av den gemensamma nyttigheten?
            </seg>
          </u>
          <note type="speaker" n="d627539a">
            Anf. 78 WIWI-ANNE JOHANSSON (v) replik:
          </note>
          <u who="Q4957112" xml:id="i-9422b8db685b6651-3" n="5cf0422e">
            <seg n="e6075d73">
              Fru talman! Det man lärde sig av den här replikväxlingen var
              att det faktiskt inte går att förhandla om fiskekvoter. Det är
              helt absurt. Den torsk som finns den finns, varken mer eller mindre.
              Men det var egentligen inte det jag ville fråga om.
            </seg>
            <seg n="7f7368d1">
              Vi har sagt att vi är överens om att det ska nypa i skinnet och
              att det är bra att vi ska ta till de administrativa sanktionsavgifterna.
              Vi tycker dock att det skulle kunna nypa lite mer. Man skulle
              kunna ha högre avgifter och också ta med fångstens värde.
            </seg>
            <seg n="36467eaf">
              Jag vill ställa en fråga till Eskil Erlandsson om det jag nämnde
              i mitt anförande. Yrkesfiskarna säger ofta att om vi bara kom
              till rätta med det illegala fisket skulle vi kunna höja kvoterna.
            </seg>
            <seg n="72a76ae6">
              Jag undrar om jordbruksministern delar uppfattningen att det
              illegala fisket är av den omfattningen att om vi bara skulle kunna
              komma till rätta med det kan vi höja kvoterna. Det är jag lite
              rädd för. Det kanske jag kan få ett svar på nu.
            </seg>
          </u>
          <note type="speaker" n="1f63325e">
            Anf. 79 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-3" n="d8d26c7f">
            <seg n="294f5c94">
              Fru talman! Vad beträffar det illegala fisket finns det flera
              anledningar att beivra det i alla delar av världen. Av det skälet
              pågår, som jag nämnde i mitt anförande, ett intensivt arbete bland
              annat i Europeiska unionen för att hitta system som är transparenta
              men också överförbara mellan alla ingående länder så att vi i
              alla led kan känna oss trygga med att den fisk vi serveras eller
              köper i affären är legalt fiskad, och därtill sunt och säkert.
            </seg>
            <seg n="59a902e3">
              Detta innebär också att vi håller på att utveckla system så att
              vi får bort det överfiske som förekommer i dag. Vi vet att det
              förekommer. Hur stort det är vill jag inte ha till protokollet.
              Men i vissa sammanhang är det stort, och tyvärr riktigt stort.
            </seg>
            <seg n="54831708">
              Vi gör stora ansträngningar både nationellt och internationellt
              för att komma till rätta med detta. Min tro och förhoppning är
              att vi ska göra det. När vi gör det ger det bättre möjligheter
              att tilldela fiskare större legala kvoter. Det ska vi emellertid
              inte göra förrän vi är uppe på biologiskt säkra nivåer som tål
              en biologisk variation. Där är vi kanske vad beträffar vissa arter
              inom relativ närtid.
            </seg>
            <seg n="09d6a250">
              Fru talman! Det pågår också ett arbete vad beträffar avgifternas
              storlek inom Europeiska unionen. Det är inte för en gång och för
              alltid fastnitat att de högst ska uppgå till 30 000 kronor. Vi
              kan i Europeiska unionen komma överens, och för den delen också
              i en relativ nära framtid, om andra siffror. Gör vi det tycker
              jag att vi ska ansluta oss till ett sådant system.
            </seg>
          </u>
          <note type="speaker" n="753df5ca">
            Anf. 80 WIWI-ANNE JOHANSSON (v) replik:
          </note>
          <u who="Q4957112" xml:id="i-9422b8db685b6651-4" n="5cf0422e">
            <seg n="4082e333">
              Fru talman! Jag har ytterligare en fråga som gäller torsken.
              Man har sett en väldigt liten återhämtning. Enligt vad jag kunde
              läsa i ministerns tal på Smögen nu är det förstås det talade ordet
              som gäller säger du att om detta fortsätter kan man inom några
              få år höja kvoterna. Är inte det lite riskabelt? De behöver ju
              få några år på nacken för att kunna reproducera sig. Man tecknar
              på något sätt redan nu så snabbt in en eventuell återhämtning.
            </seg>
          </u>
          <note type="speaker" n="7aa9bbdb">
            Anf. 81 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-4" n="d8d26c7f">
            <seg n="f1b70fbb">
              Fru talman! Det är riktigt som det står i det skrivna talet.
              Vår bedömning är att om utvecklingen fortsätter är det möjligt
              på några år att höja kvoterna. Det förutsätter emellertid att
              vi är inom biologiskt säkra gränser.
            </seg>
            <seg n="a55b34c1">
              Enligt min uppfattning borde vi också höja storleken på den fisk
              vi plockar upp så att den hinner reproducera sig. Det tar, som
              sagt, något år. Men det tar inte en jättelång tid. Det går i fisksammanhang
              relativt snabbt.
            </seg>
          </u>
          <note type="speaker" n="b1b66d10">
            Anf. 82 TINA EHN (mp) replik:
          </note>
          <u who="Q4945880" xml:id="i-a4ac4016b08e89a5-2" n="331869aa">
            <seg n="f6556f86">
              Fru talman! Jag har två frågor. Jag vill först säga att det är
              trevligt att vi ändå har förslaget om att införa de administrativa
              sanktionerna. Det behovet har funnits länge.
            </seg>
            <seg n="dabee2b6">
              Samtidigt tror jag att ministern håller med mig om att om vi
              inte har en svensk fiskekontroll som är skarp har vi sämre möjligheter
              att kräva förbättringar av andra länder.
            </seg>
            <seg n="92a0b395">
              Jag går in på sanktionsavgifterna. Det står som ett direktiv
              att sanktionerna ska vara avskräckande, proportionella och effektiva.
              Vi tror från Miljöpartiets sidas att de inte lever upp till det
              enligt förslaget som ligger. Min fråga till ministern är om han
              anser att det ändå skulle kunna vara tillräckliga avgifter.
            </seg>
            <seg n="765bf06b">
              Jag har också en följdfråga om licensindragningen. Nu fick jag
              reda på att de detaljerna inte skulle finnas med här. Det kanske
              inte finns någon förklaring. Men avgiftsdetaljerna finns med.
              Det hade varit lite intressant att höra om den utvecklingen och
              hur man hanterar det.
            </seg>
          </u>
          <note type="speaker" n="2f3fe459">
            Anf. 83 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-5" n="d8d26c7f">
            <seg n="678e1af2">
              Fru talman! Vad beträffar kontrollen kan jag återigen konstatera
              att under de senaste 18 månaderna har tre stora förändringar inträffat.
              Vi har för det första av effektivitetsskäl flyttat kontrollen
              från Kustbevakningen till specialmyndigheten Fiskeriverket. Vi
              har därtill plockat fram ytterligare 7 miljoner så att vi kan
              bevisa för oss själva och omvärlden att vi tar allvarligt på de
              rapporter som vi alltemellanåt får del av.
            </seg>
            <seg n="2b0cdf73">
              Vad för det andra beträffar avgifternas storlek måste jag upprepa
              att det kan finnas skäl att förändra systemet och höja taket eller
              golvet eller införa olika typer av nivåer. Ett sådant skäl kan
              vara att vi inom gemenskapen kommer överens om ett likvärdigt
              och likartat system. Ett annat skäl kan vara att vi efter en utvärdering,
              vilket vi ska göra efter något år, finner att systemet i någon
              del inte fungerar som vi hade tänkt oss.
            </seg>
            <seg n="1244bb8f">
              För det tredje vill jag säga det som har sagts tidigare av andra
              talare. Vi utvecklar praxis i vårt land. Vi har inte den detaljrikedom
              i vår lagstiftning som människor och tyvärr också riksdagens ledamöter
              ibland vill ha. Vi brukar utforma ramlagstiftningar, och efter
              dem utvecklas det praxis av våra domstolar.
            </seg>
          </u>
          <note type="speaker" n="c3b3531f">
            Anf. 84 TINA EHN (mp) replik:
          </note>
          <u who="Q4945880" xml:id="i-a4ac4016b08e89a5-3" n="331869aa">
            <seg n="99984fa3">
              Fru talman! Tack så mycket för svaret! Här ser jag ändå att det
              finns en liten öppning för en diskussion om hur man kan hantera
              de här frågorna. Jag tror att det är jätteviktigt att vi är alerta
              när det gäller de här systemen, hur vi utformar de administrativa
              avgifterna.
            </seg>
            <seg n="5855a1b2">
              Det är väldigt tråkigt att den här utredningen inte har ställt
              krav på hur man ska hantera det här utländska fisket och kontrollen
              av detsamma. Det kan jag hålla med om det var någon som sade det.
              Den svenska kontrollen kommer då fortsättningsvis att vara ineffektiv
              för det utländska fisket, om jag förstår det rätt. Då kan man
              tycka att det blir en orättvisa i förhållande till det svenska
              yrkesfisket. Respekten för kontrollsystemet kan också bli naggad
              i kanten.
            </seg>
            <seg n="041bb8b0">
              Sedan är det inte bra om vi har det här som vi har nu. Det är
              en procedur som föreslås bli utformad så att Fiskeriverket skickar
              en utredningsrapport eller liknande till den som anspråket riktas
              mot när det gäller det här utländska fisket. Då ska man få yttra
              sig. Därefter ska sanktionsavgiften förfalla till betalning.
            </seg>
            <seg n="b7fb37af">
              Det framgår ju av erfarenheten av det nuvarande systemet att
              en sådan utformning riskerar att vara verkningslös när det gäller
              utländska fiskare. Jag tror att det är väldigt viktigt att vi
              ändå hanterar den här frågan. Det får jordbruksministern gärna
              kommentera.
            </seg>
            <seg n="a087d3a9">
              Jag har en liten fråga som jag jättegärna skulle vilja ta upp
              men som inte har med det här att göra. Det handlar om bulefisket.
              Jag undrar vad som händer där nu. Jag tänker på bulefisket utanför
              Halland. Det är ett ryckfiske, ett fritidsfiske, kan man väl säga,
              eller ett turistfiske. Jag skulle gärna vilja ha lite synpunkter
              på det, om det går. Det var uppe i medierna, och det blev en stor
              grej. Nu har jag inte hört så mycket om det. Men jag undrar om
              jordbruksministern har gjort det eller om han kunnat hantera den
              frågan.
            </seg>
          </u>
          <note type="speaker" n="b762b722">
            Anf. 85 Jordbruksminister ESKIL ERLANDSSON (c) replik:
          </note>
          <u who="Q3058054" xml:id="i-789ff64a65f273a9-6" n="d8d26c7f">
            <seg n="c45310a9">
              Fru talman! Det är riktigt, som konstateras i frågeställningen,
              att det ibland kan vara problem när, i detta fall, fiskefartyg
              passerar nationsgränser eftersom vi inte har överenskommelser
              om att bevakningspersonal, polis eller andra får gå in i annat
              land, förfölja in i annat land eller vidta åtgärder på utländsk
              mark.
            </seg>
            <seg n="199b5729">
              Det pågår emellertid två arbeten även på detta område, eftersom
              vi har uppmärksammat problemet. Vi har bilaterala överläggningar
              med våra närmaste grannar för att se om vi kan träffa överenskommelser
              som möjliggör för oss att på ett adekvat och tillförlitligt sätt
              kontrollera även andra nationers fartyg i respektive lands vatten.
            </seg>
            <seg n="d069e2a2">
              Därtill pågår arbete, som jag redan har sagt, inom Europeiska
              unionen för att se om vi inom Europeiska unionens ram kan komma
              fram till en överenskommelse som löser det här problemet för unionens
              vatten.
            </seg>
            <seg n="092f319a">
              Vad beträffar bulefisket är den information jag har, som jag
              hoppas är korrekt och sanningsenlig, att Fiskeriverket har tagit
              ett beslut om att förbjuda detta fiske.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="e1aff21a">
            12 § Patientdatalag m.m.
          </note>
          <note n="e9e79b16">
            Föredrogs
          </note>
          <note type="speaker" n="1f29dd55">
            Anf. 86 MARIA LUNDQVIST-BRÖMSTER (fp):
          </note>
          <u who="Q264452" xml:id="i-a987654141d0ab2d-0" n="236c307e" next="i-f89cc3ce443bc731-0">
            <seg n="8b8c483e">
              Fru talman! Det här ärendet handlar om förslag till en ny patientdatalag.
              Det inbegriper också de ändringar i sekretesslagen som är föranledda
              av propositionen Ny vårdform inom den psykiatriska tvångsvården
              och propositionen Ökade möjligheter att ingripa mot rattfylleri
              och sjöfylleri . Betänkandet tar också upp Riksrevisionens styrelses
              redogörelse angående statens insatser vid anmälningar av vårdskador.
            </seg>
          </u>
          <note n="0ec6c6c1">
            Den föreslagna patientdatalagen ersätter patientjournallagen
            från 1985 och lagen om vårdregister från 1998 och innebär alltså
            en sammanhängande reglering av personuppgiftsbehandlingen inom
            hälso- och sjukvården. Här inryms bland annat sådana frågor som
            skyldigheten att föra patientjournal, inre sekretess och elektronisk
            åtkomst i en vårdgivares verksamhet, utlämnande av uppgifter och
            handlingar genom direktåtkomst eller på annat elektroniskt sätt.
            Propositionen innehåller också bestämmelser om nationella och
            regionala kvalitetsregister.
          </note>
          <note n="fbad2a32">
            Ändringarna i sekretesslagen som är föranledda av propositionen
            Ny vårdform inom den psykiatriska tvångsvården innebär att uppgifter
            om personer som vårdas med stöd av lagen om psykiatrisk tvångsvård
            eller lagen om rättspsykiatrisk vård kan lämnas ut med stöd av
            den nya föreslagna sekretessbestämmelsen.
          </note>
          <u who="Q264452" xml:id="i-f89cc3ce443bc731-0" n="236c307e" prev="i-a987654141d0ab2d-0">
            <seg n="578ad8b6">
              Fru talman! Ändringen med anledning av propositionen Ökade möjligheter
              att ingripa mot rattfylleri och sjöfylleri innebär förslag till
              en sekretessbrytande bestämmelse som innebär att personal inom
              såväl hälso- och sjukvård som socialtjänst får möjlighet att utan
              hinder av sekretess kontakta polis eller annat myndighet för att
              förhindra ett förestående eller avbryta ett pågående trafiknykterhetsbrott.
            </seg>
            <seg n="8d288b3e">
              Sammanfattningsvis, fru talman, konstaterar utskottet att förslagen
              möjliggör både en ökad patientsäkerhet och ett starkt integritetsskydd.
            </seg>
            <seg n="08c0a1b0">
              Med dessa ord, fru talman, lämnar jag över ärendet för debatt.
            </seg>
          </u>
          <note n="205faac4">
            I detta betänkande finns det sex reservationer och tre särskilda
            yttranden.
          </note>
          <note type="speaker" n="fcc1c523">
            Anf. 87 ELINA LINNA (v):
          </note>
          <u who="Q4349165" xml:id="i-00d8ae044cf35a49-0" n="0a9edf7d" next="i-9e9d3c76c6f11684-0">
            <seg n="6cf28aac">
              Fru talman! Vänsterpartiet välkomnar den nya patientdatalagen
              som är både efterlängtad och välbehövd. Sverige är ett land som
              ligger långt fram när det gäller att använda informationsteknik,
              och att denna teknik nu gör sitt verkliga intåg även i journalhanteringen
              med en modern lagstiftning som kringgärdar den är bra. Detta område
              är också mycket känsligt eftersom de uppgifter som sjukvården
              hanterar ofta är av väldigt känslig karaktär. Det är därför ytterst
              viktigt att lagen blir så heltäckande som möjligt.
            </seg>
            <seg n="8ec971bd">
              Vänsterpartiet står i allt väsentligt bakom den föreslagna lagstiftningen
              men vill göra några påpekanden och begära några förtydliganden.
              Vi har fyra reservationer i betänkandet. Självklart står jag bakom
              samtliga, men för tids vinnande yrkar jag bifall bara till reservation
              nr 4.
            </seg>
            <seg n="59ab5014">
              I mitt anförande kommer jag mest att hålla mig till påpekanden
              och förtydliganden som Vänsterpartiet har.
            </seg>
          </u>
          <note n="8ace401d">
            Fru talman! I lagens 2 kap. 8 § regleras frågan om sökbegrepp.
            I stort följer den föreslagna paragrafen tidigare lagstiftning
            på området. Dock sker en direkt och en indirekt utvidgning.
          </note>
          <u who="Q4349165" xml:id="i-9e9d3c76c6f11684-0" n="0a9edf7d" prev="i-00d8ae044cf35a49-0">
            <seg n="6a5b4b09">
              Den första handlar om att regeringen ges rätt att meddela föreskrifter
              om att en vårdgivare, trots förbud, får använda uppgifter om etnicitet,
              uppgifter av betydelse för smittskyddet och uppgifter om bistånd
              eller andra insatser inom socialtjänsten. Detta gäller även åtgärder
              enligt utlänningslagen. Om regeringen så föreskriver får alltså
              sådana sökbegrepp användas för att göra vissa slags sammanställningar.
            </seg>
            <seg n="52db4eb5">
              Den mer indirekta utvidgningen handlar om att tiden för arkivering
              av patientjournaler förlängs från tre till tio år, vilket innebär
              att uppgifter om den enskilde kommer att vara sökbara i mycket
              större omfattning än tidigare. Det kan vara bra, men det kan också
              innebära vissa farhågor när det gäller patientens integritet.
            </seg>
            <seg n="fa63d988">
              I propositionen föreslås också att enskilda vårdgivare ska ges
              möjlighet att göra sökningar i enlighet med regeringens föreskrifter
              när det gäller uppgifter om etnicitet och uppgifter av betydelse
              för smittskyddet. Vänsterpartiet anser att detta är mycket olämpligt.
            </seg>
            <seg n="483efd0b">
              Om sökningar på dessa känsliga begrepp ska genomföras ska syftet
              vara att planera och organisera vården. Denna uppgift ligger på
              det allmänna, och för att sökningar på känsliga uppgifter ska
              minimeras ska de också förbehållas dem som har till uppgift att
              planera och organisera vården, det vill säga det allmänna. Utskottets
              majoritet skriver ju själv i betänkandet att lättare tillgänglig
              patientinformation och ett smidigare utbyte av patientuppgifter
              samtidigt ställer ökade krav på hur informationen hanteras så
              att patientens integritet inte hotas.
            </seg>
            <seg n="da1559c7">
              När det gäller frågan om föreskrifter om sökningar gällande insatser
              inom socialtjänsten eller huruvida någon varit föremål för åtgärder
              inom utlänningslagen finns över huvud taget inga motiv till att
              dessa ska kunna användas som sökbegrepp. Visserligen säger man
              från majoritetens sida att det handlar om undantag, men enligt
              Vänsterpartiet är det ett helt onödigt undantag som riskerar att
              kränka patientens integritet.
            </seg>
            <seg n="27af5002">
              Fru talman! År 2004 beslutade riksdagen om en ny försäkringsavtalslag.
              Under beredningen av denna lag diskuterades riskerna med att försäkringsbolagen
              i större omfattning skulle begära ut hela eller delar av patientjournaler
              för att bedöma personers rätt till olika försäkringar. Dessa farhågor
              och risker har självklart ökat genom att vi nu ser intåg av försäkringsbaserad
              vård för såväl vuxna som barn i stor omfattning.
            </seg>
            <seg n="46da78b8">
              Vänsterpartiet ser det som mycket angeläget att frågan om försäkringsbolags
              tillgång till journaler eller delar av journaler regleras. Vi
              anser därför att regeringen snarast bör komplettera såväl patientdatalagen
              som andra relevanta lagstiftningar med regler i frågan.
            </seg>
            <seg n="f7c283f1">
              Det finns en färdig utredning, departementspromemoria Ds 2005:13,
              som har ett antal förslag. Det är bara att ta fram utredningen
              och komma till riksdagen med ett lagförslag som reglerar försäkringsbolagens
              tillgång till patientjournaler. Jag tycker att majoritetens representanter
              ska tala med sina kamrater i regeringen och uppmana till att man
              tar fram utredningen och gör något när det gäller försäkringsbolagens
              tillgång till patientjournaler.
            </seg>
            <seg n="c202361b">
              Fru talman! För två veckor sedan beslutade riksdagen att införa
              en ny vårdform inom psykiatrin, tvång i öppen vård. Vänsterpartiet
              och Miljöpartiet yrkade avslag på förslaget. Lagen röstades fram
              ändå här i kammaren och kommer också att påverkas av vissa bestämmelser
              när det gäller sekretess i patientdatalagen. Lagen om tvång i
              öppen vård har inte ens trätt i kraft ännu. Därför är vi i Vänsterpartiet
              och Miljöpartiet tveksamma när det gäller de ändringar som kommer
              att införas. Vi har ett särskilt yttrande i betänkandet i denna
              fråga.
            </seg>
            <seg n="82cf70eb">
              Fru talman! När det gäller frågan om barns och ungas rättigheter
              blir det vid en genomläsning av propositionen väldigt tydligt
              att det saknas regleringar för dessas skydd inom hälso- och sjukvården.
              Det är bra att regeringen inte ger föräldrar rätt att spärra sina
              barns uppgifter, men samtidigt innebär regleringen en brist i
              barnets eller de ungas integritetsskydd.
            </seg>
            <seg n="235d8571">
              Detsamma gäller i fråga om åtkomst av den egna journalen. Barns
              autonomi och integritet bör, liksom när det gäller vuxna, värnas
              så långt som möjligt samtidigt som barns behov av skydd säkerställs.
              Barnkonventionens princip om barns bästa och barns rätt att komma
              till tals måste vara tydligare och uttalat genomsyra hälso- och
              sjukvårdslagstiftningen.
            </seg>
            <seg n="4e600409">
              Sverige saknar i stor utsträckning uttryckliga allmänna bestämmelser
              om unga patienters ställning i vården, till skillnad från exempelvis
              våra nordiska grannländer. Det finns oklarheter i gällande regelverk
              och brister i tillämpningen av barnkonventionen inom hälso- och
              sjukvården. Implementeringen av barnkonventionen inom hälso- och
              sjukvården pågår, och det finns många lyckade exempel på många
              orter. Ändå glöms barnperspektivet ofta bort, såsom regeringen
              har gjort i denna proposition.
            </seg>
            <seg n="5212072d">
              En tydlig reglering av underårigas ställning inom hälso- och
              sjukvårdens område skulle stärka barns ställning som patienter
              och på ett bättre sätt synliggöra barns behov. Ett samlat regelverk
              skulle också underlätta för hälso- och sjukvårdspersonalen och
              lägga grunden för goda rutiner.
            </seg>
            <seg n="f40ae7fb">
              I betänkandet hänvisar majoriteten till Statens medicinsk-etiska
              råds yttrande om barns och ungdomars ställning inom hälso- och
              sjukvården. Vänsterpartiet delar analysen och synpunkterna i Statens
              medicinsk-etiska råds yttrande. Men vi menar att det inte räcker
              att majoriteten nu skriver i betänkandet att yttrandet inom kort
              kommer att bli föremål för beredning inom Regeringskansliet tillsammans
              med Barnombudsmannens rapport.
            </seg>
            <seg n="f013f44c">
              Tyvärr har vi hört det förut, inte i denna fråga men i andra.
              Vänsterpartiet menar att regeringen snarast bör tillsätta en utredning
              med målet att lagreglera allmänna bestämmelser om unga patienters
              ställning i vården och även komplettera patientdatalagen med relevanta
              bestämmelser när det gäller barns och ungas situation inom hälso-
              och sjukvården.
            </seg>
            <seg n="ad95950c">
              Förslaget som i sin tur bygger på Patientdatautredningens arbete
              har vid sidan av ökad tillgänglighet även haft individers integritet
              i fokus och lyckas lösa många svåra dilemman på ett bra sätt.
              Det finns dock några delar i förslaget där Miljöpartiet har en
              annan uppfattning. Det gäller främst den uppluckring av möjligheterna
              till olika sökbegrepp som föreslås i propositionen och betänkandet.
            </seg>
            <seg n="01857ad8">
              Först handlar det om etnicitet som sökbegrepp. Enligt 13 § i
              personuppgiftslagen får känsliga personuppgifter inte användas
              som sökbegrepp. Det som avses är uppgifter som avslöjar ras eller
              etniskt ursprung, politiska åsikter, religiös eller filosofisk
              övertygelse, medlemskap i fackförening samt uppgifter som rör
              hälsa eller sexualliv.
            </seg>
            <seg n="143813f3">
              I förslaget till ny patientdatalag föreslås vissa undantag från
              detta förbud. Det gäller bland annat uppgifter som rör hälsa,
              vilket vi anser vara fullt adekvat i detta sammanhang.
            </seg>
            <seg n="22fece12">
              I propositionen föreslås dock också i fråga om 2 kap. 8 § att
              regeringen ska få meddela föreskrifter om att uppgifter om etnicitet
              ska få användas som sökbegrepp för att göra vissa sammanställningar.
              Enligt författningskommentaren är bakgrunden att en enskild vårdgivare
              kan behöva planera, utföra och följa upp hälso- och sjukvård som
              en del invandrargrupper behöver.
            </seg>
            <seg n="64d4a00e">
              Miljöpartiets uppfattning är att det är fel att använda etnicitet
              som sökbegrepp, och därför har vi yrkat avslag på detta. Att dela
              in människor i invandrargrupper tycker vi är ett förlegat synsätt
              som snarare befäster ett vi-och-de-perspektiv än medverkar till
              förbättrade villkor för människor. Även om en grupp människor
              i grunden har samma etnicitet är deras livsstil, utbildningsnivå,
              språkkunskaper och vårdbehov ytterst varierande, precis som bland
              infödda svenskar. Forskning angående diskriminering visar att
              vårdens struktur och personalens föreställningar om etnicitetens
              betydelse och etniska yttringar kan medföra direkt, indirekt och
              strukturell diskriminering.
            </seg>
            <seg n="52c902e2">
              Därför tycker vi i Miljöpartiet att det är viktigt att inte bygga
              in nya strukturer som riskerar att skapa ytterligare diskriminering,
              vilket vi menar att förslaget kan riskera att göra. Vi ser helt
              enkelt inte behovet av att göra denna typ av gruppering. Hälsa
              ska kunna användas som sökbegrepp på människor oavsett etnicitet,
              vilket bör vara fullt tillräckligt.
            </seg>
            <seg n="a3e3963b">
              Fru talman! I propositionen föreslås även att regeringen får
              meddela föreskrifter om att vårdgivare får använda uppgifter av
              betydelse för smittskyddet som sökbegrepp för att göra vissa slags
              sammanställningar. Vi menar att detta aldrig får innebära att
              sexuell läggning ska kunna utgöra ett sådant sökbegrepp. Detta
              tycker vi bör ges regeringen särskilt till känna. Varje ansats
              att peka ut en grupp på sexualitetens område är ytterst problematisk.
              Människor har sex med varandra, och så länge en smittorisk finns
              så finns risken att alla kan drabbas, oavsett kön och sexuell
              läggning.
            </seg>
            <seg n="8950b330">
              Det framgår inte av propositionen att regeringen menar att sexuell
              läggning ska kunna vara ett sökbegrepp, men vi anser att man behöver
              uttala att det inte får vara det framför allt av integritetsskäl
              men även för att risken för diskriminering skulle vara överhängande.
            </seg>
            <seg n="b7159201">
              Fru talman! Avslutningsvis vill jag säga något om vår reservation
              som gäller ett uppdrag till Socialstyrelsen att utreda behovet
              av särskilda regleringar kring journalanteckningar inom psykiatrin.
            </seg>
            <seg n="ab95a091">
              När det gäller journalföring finns det ett område som kan anses
              vara känsligare än andra, det vill säga den verklighet som gäller
              människor som mår psykiskt dåligt eller har utvecklat psykisk
              sjukdom.
            </seg>
            <seg n="82747a3b">
              Människor kan i dag inom psykiatrin ofta känna sig kraftigt missförstådda
              och ha fått personliga förhållanden omskrivna i journaler på ett
              sätt som de inte alls känner igen sig i. Detta gäller inte minst
              människor som fått diagnoser inskrivna som de inte förstår innebörden
              av eller inte anser överensstämmer med problembilden. Med tanke
              på att personliga förhållanden är så centrala när det gäller psykisk
              hälsa kan det finnas särskild anledning att se över hur journalföringen
              ska ske på detta område.
            </seg>
            <seg n="2be3b55c">
              Miljöpartiet anser att patienter inom psykiatrin med jämna mellanrum
              skulle ges möjlighet att läsa sina journaler och signera då de
              har gjort det. Detta kan jämföras med de regler som i dag finns
              inom socialtjänstens område.
            </seg>
            <seg n="75cc38e7">
              Socialtjänstlagens 11 kap. 6 § lyder som följer: Dokumentationen
              skall utformas med respekt för den enskildes integritet. Den enskilde
              bör hållas underrättad om de journalanteckningar och andra anteckningar
              som förs om honom eller henne. Om den enskilde anser att någon
              uppgift i dokumentationen är oriktig skall detta antecknas.
            </seg>
            <seg n="8abbaf19">
              Miljöpartiet tycker att det kan finnas anledning till en liknande
              regel inom psykiatrins område.
            </seg>
            <seg n="c81ba304">
              Vi anser därför att regeringen med utgångspunkt i vår reservation
              bör ge Socialstyrelsen i uppdrag att utreda behovet av särskilda
              regleringar runt journalanteckningar inom psykiatrins område,
              detta för att på bästa sätt värna ett perspektiv där enskilda
              och läkarkåren kan dela problembild och behov av insatser, vilket
              i sig är viktigt för en fungerande vård för människor med själsliga,
              psykiska eller psykiatriska problem.
            </seg>
            <seg n="34fc87d8">
              Fru talman! Till detta betänkande har Miljöpartiet tre reservationer.
              Vi står naturligtvis bakom samtliga våra reservationer men yrkar
              för tids vinnande endast bifall till reservation nr 3.
            </seg>
          </u>
          <note n="4c20e657" type="speaker">
            Anf. 88 THOMAS NIHLÉN (mp):
          </note>
          <note type="speaker" n="7bb1a63b">
            Anf. 89 KENNETH JOHANSSON (c):
          </note>
          <u who="Q5886752" xml:id="i-602348cac4abcc66-0" n="396b38f4">
            <seg n="87d98571">
              Fru talman! För det första vill jag yrka bifall till förslaget
              i socialutskottets betänkande och avslag på samtliga reservationer.
            </seg>
            <seg n="97e13738">
              I dag tar vi ställning till regeringens förslag till patientdatalag,
              ett omfattande arbete som nu är framme för beslut. Det känns mycket
              tillfredsställande, och jag ska strax återkomma till detta.
            </seg>
            <seg n="8170dc7e">
              I betänkandet behandlas även delar av propositionerna Ny vårdform
              inom den psykiatriska tvångsvården samt Ökade möjligheter att
              ingripa mot rattfylleri och sjöfylleri . Även Riksrevisionens
              styrelses redogörelse angående statens insatser vid anmälningar
              av vårdskador behandlas i betänkandet. Patientsäkerhetsutredningen
              har i uppgift att titta på dessa mycket angelägna frågor.
            </seg>
            <seg n="3c3ff7fe">
              Fru talman! Jag vill i första hand uppehålla mig vid patientdatalagen.
              Målet för hälso- och sjukvården är att befolkningen ska erbjudas
              en behovsanpassad, tillgänglig och effektiv vård av god kvalitet.
              Mycket händer inom hälso- och sjukvården. Vi ser strukturförändringar
              och ett ökat antal driftsformer. Antalet yrkesutövare som involveras
              i vården av en enskild patient har ökat. Den nationella vårdgarantin
              och det fria vårdvalet, en ökande patientrörlighet mellan vårdnivåer
              och regioner med mera har förändrat förutsättningarna för hur
              vården bedrivs, och nya krav ställs på såväl information till
              patienter som möjligheterna för vårdgivare, till exempel i en
              vårdkedja, att ta del av uppgifter om patienterna.
            </seg>
            <seg n="40cce48d">
              Syftet med förslaget till ny patientdatalag är att förbättra
              informationsutbytet mellan olika vårdgivare och därigenom öka
              säkerheten för patienter. Samtidigt ges patienten direktåtkomst
              till sin journal via Internet.
            </seg>
            <seg n="7de1ccad">
              Den nya lagen ska göra det möjligt för vårdpersonal och patient
              att få en samlad bild av patientens vårdhistorik, oavsett hur
              många eller vilka vårdgivare patienten har. Lagen föreslås således
              gälla alla vårdgivare oavsett huvudmannaskap.
            </seg>
            <seg n="6d60b337">
              Konsekvenserna för de enskilda patienterna med den nya patientdatalagen
              är sammantaget en stärkt integritet och en ökad trygghet och säkerhet.
              Patientens ges också nya verktyg för ökad delaktighet och självbestämmande
              genom att insynen i journalen förbättras.
            </seg>
            <seg n="817aecaa">
              En bärande tanke är att patienten själv ska kunna bestämma vem
              som ska ges åtkomst till den sammanhållna journalen och att till
              exempel kunna spärra enskilda uppgifter i sin journal. Patientens
              integritet är grundläggande. Som framgår av såväl propositionen
              som socialutskottets betänkande är det långsiktiga målet att skapa
              en ändamålsenlig vårddokumentation som ger olika aktörer tillförlitlig
              och användbar information och som följer patienten hela livet.
            </seg>
            <seg n="912b0a51">
              Vi noterar att regeringen aktivt arbetar med utvecklingsarbetet
              och konstaterar att ansvaret för genomförandet av de nya reglerna
              åvilar sjukvårdshuvudmännen. Utskottet betonar särskilt vikten
              av att utvecklingsarbetet bedrivs skyndsamt.
            </seg>
            <seg n="9eb08845">
              Fru talman! Sist vill jag erinra om att grunden för det arbete
              som nu pågår, där patientdatalagen är en del för att med hjälp
              av nya IT-verktyg stärka patientsäkerhet och vårdkontinuitet,
              är den nationella IT-strategin för vården och omsorgen. Min bild
              är att regeringen, Sveriges Kommuner och Landsting, SKL, och andra
              nyckelaktörer arbetar målmedvetet för att uppfylla den gemensamma
              visionen i strategin.
            </seg>
          </u>
          <note type="speaker" n="262d8971">
            Anf. 90 ELINA LINNA (v) replik:
          </note>
          <u who="Q4349165" xml:id="i-9fd4d0fbc49be782-0" n="0a9edf7d">
            <seg n="38a93ec6">
              Fru talman! Jag måste rätta mig själv till att börja med. Jag
              uppmanade regeringen att ta fram utredningen om försäkringsbolagens
              tillgång till patientjournaler. Jag kollade i betänkandet, och
              det står faktiskt där att från Justitiedepartementet har inhämtats
              att promemorian, som under år 2005 varit ute på remiss, är föremål
              för en omarbetning inom departementet. Men det står också att
              det omarbetade förslaget beräknas vara klart under senare delen
              av våren 2008.
            </seg>
            <seg n="5aaa8478">
              Jag sade fel, departementet har plockat fram utredningen. Men
              man säger att det omarbetade förslaget ska vara klart under senare
              delen av våren 2008. Jag tycker att vi nu är i den senare delen
              av våren 2008. Har Kenneth Johansson kännedom om när det här omarbetade
              förslaget kommer till utskottet?
            </seg>
          </u>
          <note type="speaker" n="3e0933f2">
            Anf. 91 KENNETH JOHANSSON (c) replik:
          </note>
          <u who="Q5886752" xml:id="i-602348cac4abcc66-1" n="396b38f4">
            <seg n="1a55ab16">
              Fru talman! Först och främst är det en viktig fråga som Elina
              Linna tar upp. Den har väckts i flera sammanhang, bland annat
              av Statens medicinsk-etiska råd.
            </seg>
            <seg n="b55d9921">
              Jag tycker att det är en intressant utredning på området som
              har presenterats för regeringen. Jag hoppas och tror att det är
              ett arbete som har inletts och som också så småningom ska leda
              till resultat. Jag vet också att Elina Linna liksom jag vet att
              det inte är helt enkelt att hitta lösningar. Men för den skull
              ska man fortsätta att jobba. Jag tror att vi är överens om det.
            </seg>
            <seg n="8f917fdb">
              Jag ger också Elina Linna rätt i att det nu är våren till och
              med snart sommaren 2008. Där är vi också överens. Det jag inte
              kan svara på är hur långt Justitiedepartementet har kommit med
              att arbeta fram det här ärendet. Jag har personligen inte sett
              något. Men vi kan väl hjälpas åt att bevaka detta så att vi får
              titta på det så fort det på något vis kommer fram.
            </seg>
          </u>
          <note type="speaker" n="26071b83">
            Anf. 92 ELINA LINNA (v) replik:
          </note>
          <u who="Q4349165" xml:id="i-9fd4d0fbc49be782-1" n="0a9edf7d">
            <seg n="dfee2741">
              Fru talman! Tack för svaret, Kenneth Johansson!
            </seg>
          </u>
          <note type="speaker" n="79e4f662">
            Anf. 93 MARINA PETTERSSON (s):
          </note>
          <u who="Q4989481" xml:id="i-d473d896697774bf-0" n="bf7fff8b">
            <seg n="ed809243">
              Fru talman! Inom sjukvården används i dag en mycket avancerad
              teknik och specialiserade läkemedel. Teknikutvecklingen är långt
              driven. Med datorns hjälp kan man till exempel utföra svåra kirurgiska
              ingrepp. Man kan få tydliga bilder inifrån kroppen eller undersöka
              ämnen och organ ända ned på molekylnivå.
            </seg>
            <seg n="02f96fb9">
              När det gäller användningen av ny teknik är sjukvården verkligen
              en framtidsbransch. Men när det handlar om informationshantering
              är situationen i viktiga avseenden den motsatta.
            </seg>
            <seg n="a71d126d">
              Trots att en stor majoritet av journalerna i dag förs in i dator
              och trots att Sverige ligger främst i världen när det gäller e-recept
              har det varit omöjligt för behandlande läkare att få tillgång
              till information om tidigare behandling, tidigare läkemedel, tidigare
              provresultat med mera om patienten tidigare har fått vård vid
              en annan enhet. Denna brist på information hotar patientsäkerheten
              och gör att sjukvårdens resurser inte används optimalt.
            </seg>
            <seg n="d7807619">
              Mot denna bakgrund vidtog den tidigare socialdemokratiska regeringen
              två viktiga åtgärder.
            </seg>
            <seg n="9ec1ec3a">
              För det första tillsattes en utredning, Patientdatautredningen,
              som fick till uppgift att ta fram nödvändig lagstiftning just
              för att underlätta en gemensam dokumentation och åtkomst till
              denna information.
            </seg>
            <seg n="a65fb981">
              För det andra inleddes ett gemensamt arbete med samtliga viktiga
              aktörer inom området IT i vården, som också resulterade i en nationell
              IT-strategi för vård och omsorg. Denna antogs av regering och
              riksdag, liksom av SKL, Socialstyrelsen, Läkemedelsverket, Apoteket
              AB och Carelink.
            </seg>
            <seg n="d4b0dc19">
              I denna proposition föreslår regeringen en ny patientdatalag
              baserad på Patientdatautredningens förslag. Vi socialdemokrater
              välkomnar också den nya lagen och stöder förslaget i propositionen.
              Den nya lagstiftningen om en sammanhållen journalföring innebär
              en möjlighet för sjukvårdshuvudmännen och andra vårdgivare att
              på frivillig väg skapa system som medger elektronisk tillgång
              till varandras journaluppgifter i det direkta patientarbetet.
              Det blir dock ingen skyldighet att delta i sådana system. För
              att det ska bli verklighet överallt i vårdens vardag krävs det
              ett omfattande utvecklingsarbete bland de olika sjukvårdshuvudmännen
              och på de olika enheterna.
            </seg>
            <seg n="21d7102e">
              Fru talman! Vi socialdemokrater har lagt fram förslaget att regeringen
              borde föra en dialog med sjukvårdshuvudmännen samt med berörda
              myndigheter och företag just för att utarbeta tidsplanen för hur
              detta viktiga arbete ska bedrivas och sätta upp mål och delmål
              under vägen. Detta kan ske i form av en ny nationell IT-strategi
              för vård och omsorg, eller också på något annat sätt. Vi anser
              att regeringen bör återkomma till riksdagen och redovisa en sådan
              tidsplan för införandet av en gemensam åtkomst till relevant information
              om en patient, oavsett vårdgivare. Nu trycker vi visserligen på
              från utskottet, och vi hoppas att regeringen agerar skyndsamt.
            </seg>
            <seg n="7cbc2b17">
              Låt mig ta ett exempel på problemet i dag. En liten flicka har
              varit på en privat driven vårdcentral och lämnat prov till urinodlingar.
              Hon har blivit hemskickad i avvaktan på urinodlingssvaret. Efter
              några dagar, och denna dag råkar vara en fredag, blir flickan
              klart sämre och kommer in till centralsjukhuset för vård. Läkaren
              där har inte åtkomst till flickans journal på vårdcentralen. Svar
              på vad odlingarna har gett kan ej fås, och vårdcentralen är stängd.
            </seg>
            <seg n="3833230d">
              Vården av den här lilla flickan hade kunnat vara bättre än den
              som gavs. Med ett provsvar hade man ju sett vilka bakterier flickan
              hade och vilken medicin som lämpat sig bäst. Detta kräver i dag
              nästan bara ett litet klick på våra datorer. Tekniken finns. Nu
              får regeringen agera så att detta blir verklighet så snart som
              möjligt.
            </seg>
            <seg n="17756d78">
              Tidsplanen för arbetet med införandet av gemensam åtkomst till
              relevant patientinformation oavsett vårdgivare är jätteviktig,
              liksom att det finns system som gör att man har åtkomst till journaler
              oavsett vårdgivare. Det kan vara en privat vårdcentral, en läkarmottagning
              eller ett offentligt drivet sjukhus. Det är viktigt för patientsäkerheten
              och för en optimal vård. Förhoppningsvis kommer regeringen att
              aktivt och snabbt agera i denna fråga.
            </seg>
            <seg n="e3c947e3">
              Det som har hänt i utskottet med regeringens förslag och vid
              hanteringen av motionerna är att majoriteten har gått oss till
              mötes med en välvillig skrivning om att verka för ett snabbt införande.
              Det är glädjande, och jag vill tacka för det. Det är skönt att
              utskottsmajoriteten har lyssnat på oss, att skrivningen efter
              behandlingen i utskottet svarar på vårt krav om en tidtabell för
              att snabba på processen, att få alla att genomföra patientjournal
              på data som är åtkomlig för alla vårdgivare när patientvården
              i det enskilda fallet så kräver.
            </seg>
          </u>
          <note n="eb25d870">
            Fru talman! Jag yrkar bifall till utskottets förslag.
          </note>
          <note type="speaker" n="954576f5">
            Anf. 94 FINN BENGTSSON (m):
          </note>
          <u who="Q5570168" xml:id="i-1b11a0db511c38bb-0" n="967ceb5d" next="i-446d21168eded4a8-0">
            <seg n="7e11de64">
              Fru talman! Skapandet av en sammanhängande reglering för personuppgiftsbehandling
              genom hälso- och sjukvården i en ny lag, patientdatalagen, är
              ytterligare en av den nya alliansregeringens många välkomna reformer
              på välfärdsområdet. Sammantaget är förslagen i regeringens proposition
              och utskottsmajoritetens ställningstagande i detta betänkande
              ett viktigt led i en synnerligen tidsenlig process som syftar
              till att med hjälp av modern IT få till stånd en bättre samverkan
              mellan de allt fler aktörer som enskilda patienter möter i den
              moderna vården av i dag.
            </seg>
            <seg n="8bb1fb2f">
              Det viktigaste med de aktuella förslagen i en ny patientdatalag
              är att de leder till en starkare patientorientering av den sammantagna
              verksamheten som ytterst, trots allt, syftar till att hjälpa och
              stödja patienter och deras anhöriga i en alltmer tekniskt avancerad
              och ibland svårförståelig vårdapparat. Följaktligen, fru talman,
              bejakar vi moderater i riksdagen med glädje den centrala utgångspunkten
              för förslagen till en sammanhållen ny patientdatalag i den utformning
              som nu föreligger i betänkande SoU16, det vill säga en reglering
              som möjliggör både en ökad patientsäkerhet och ett starkt integritetsskydd.
            </seg>
          </u>
          <note n="e4702687">
            Jag yrkar, precis som Kenneth Johansson, bifall till förslaget
            i betänkandet och avslag på reservationerna i ärendet.
          </note>
          <u who="Q5570168" xml:id="i-446d21168eded4a8-0" n="967ceb5d" prev="i-1b11a0db511c38bb-0">
            <seg n="bc53d961">
              Vi får stöd för lagförslaget av bland annat Magnus Bergström,
              säkerhetsspecialist på Datainspektionen. Bergström konstaterar
              nämligen att datajournalen visst innebär en ökad risk ur integritetssynpunkt
              för patienten eftersom det inte finns några helt säkra och samtidigt
              fungerande IT-system av i dag, men ändå överväger fördelarna,
              tycker han som är expert på området, inte minst på grund av att
              patientsäkerheten ökar betydligt när till exempel läkare inte
              riskerar att missa viktiga uppgifter bara för att journalen inte
              finns på plats.
            </seg>
            <seg n="e222de6b">
              Enligt ansvarig statssekreterare Karin Johansson på Socialdepartementet
              har man också varit mycket noga med att Datainspektionen har fått
              vara med i hela processen under framtagandet av det nu aktuella
              lagförslaget. Därför ställs bland annat en rad krav på datajournalen
              för att minska risken för intrång, till exempel noggranna kontroller
              av alla inloggningar som sker liksom extra inbyggda säkerhetsspärrar
              för att skydda särskilt känsliga uppgifter om enskilda patienter.
            </seg>
            <seg n="b2ce16af">
              Vad gäller den viktiga journalhanteringen i sjukvården ger den
              nya patientdatalagen det nu nödvändiga lagrum som ger möjligheter
              för olika vårdgivare att under strikt kontroll utbyta journalinformation
              med varandra på elektronisk väg. Men lagen ger också patienten
              rätt att läsa sin journal via nätet samt ta del av loggen, det
              vill säga det säkerhetssystem som visar vilka som har läst journalen.
              Dessutom ger lagen bättre möjligheter än tidigare för patienter
              att begära rättelse i journalen om något har blivit felaktigt
              uppfattat av den som för journalen. Om en vårdgivare utanför landstinget
              vill läsa journalen ska patienten först ge sitt samtycke till
              detta.
            </seg>
            <seg n="24a5d554">
              En ny lag om vårdens fortsatta digitalisering ger alltså patienter,
              likaväl som sjukvården, helt nya möjligheter. Bejakandet av ett
              sådant teknikskifte i denna kammare under högt ställda krav på
              såväl juridisk som praktisk säkerhet sätter faktiskt också tidigare
              system under luppen. I min civila gärning som läkare kan jag därför
              i dag inte annat än också reflektera över alla de olika, ibland
              mycket känsliga, patient- och andra personuppgifter som lagts
              framför mina ögon under mina yrkesverksamma tid i form av pappersutformade
              journaler och andra sjukvårdshandlingar. Utan inloggning och därmed
              spårbarhet till mig som individ har jag, och all annan sjukvårdspersonal,
              medvetet eller omedvetet inte sällan fått del av sådan integritetskänslig
              information utan att någon annan har fått veta det, allra minst
              patienten.
            </seg>
            <seg n="48e91b61">
              I detta sammanhang utgör den nu föreslagna lagregleringen inte
              bara ett stort lyft för patientsäkerheten i allmänhet, sett ur
              synvinkeln att man får mer adekvat information som kommer att
              finnas tillgänglig för den vårdapparat som så väl behöver den
              för att kunna garantera effektivitet och säkerhet för patienterna,
              utan även de inloggningsuppgifter som följer vid denna önskade
              ökade informationshantering när så sker att de ges också till
              patienten, varför man med rätta kan säga att även integritetsaspekten
              ur den enskildes patienträttighets- och säkerhetsperspektiv lyfts
              fram i den nya patientdatalagen.
            </seg>
            <seg n="d83b8988">
              Fru talman! Finns det egentligen inga risker eller problem med
              den moderna teknikens utveckling och utformningen av den aktuella
              lagen? Det har rests frågor från oppositionen om bland annat sökbegreppet.
              Jag vill kommentera en poäng som lyfts fram av Thomas Nihlén från
              Miljöpartiet när det gäller etnicitet som sökbegrepp. Vi ska komma
              ihåg att det här handlar om ett explicit bemyndigande av regeringen
              för att vidta undantag. Det känns ändå vettigt när vi har en medicinsk
              utveckling som gör att vi med genetisk medicinsk kunskap börjar
              förstå att vi inte alltid fungerar likadant som individer delvis
              beror det på vår individuella genetik och delvis är det något
              som kan spåras till etniska grupper. I i-länder, till exempel
              de nordiska, finns ofta exempel på läkemedelsprövningar som görs
              framför allt på kaukasiska individer. Det är inte alltid säkert
              att den typen av läkemedel fungerar identiskt på andra etniska
              grupper. Det kan därför vara klokt att det finns en lagreglering
              som ger en möjlighet för regeringen att till exempel vid ett akut
              problem där man misstänker en sådan risk söka igenom och ta reda
              på vilka individer som kan vara i risk. Det här är något som vi
              generellt kallar riskgrupper. Å ena sidan förstår jag mycket väl
              Thomas Nihléns invändning. Å andra sidan får Miljöpartiet ha ett
              förhållningssätt till det vi kallar riskgrupper. Ibland behöver
              man sökord för att identifiera dem.
            </seg>
            <seg n="c7dad2a2">
              Fru talman! Jag ser inte någon nämnvärd risk med detta med tanke
              på hur lagen är utformad. Huvudregeln är att man bibehåller sökbegränsningar
              som gäller enligt 7 § i vårdregisterlagen i dag. Och det krävs
              ett explicit regeringsmeddelande om undantag ska göras. Då ska
              finnas motiv och medicinsk funktion för att göra så.
            </seg>
          </u>
          <note type="speaker" n="d49f7b9a">
            Anf. 95 BARBRO WESTERHOLM (fp):
          </note>
          <note n="51ab20fa">
            Fru talman! Jag börjar med att yrka bifall till förslaget i betänkandet
            och avslag på motionerna.
          </note>
          <u who="Q4859755" xml:id="i-a8a1bbb6aee57acf-0" n="0a185ed6">
            <seg n="3f31d280">
              Jag tänker inte upprepa vad föregående talare har sagt utan koncentrera
              mig på några punkter som jag ser som speciellt viktiga i den nya
              lagen.
            </seg>
            <seg n="6aa2d4bd">
              För det första har det nu blivit en sådan ändring när det gäller
              sekretessen att människor inte behöver fara illa i hälso- och
              sjukvården och omsorgen därför att olika vårdgivare har varit
              förhindrade att berätta om personens behov. Det finns alltså människor
              som har fått sina behov tillgodosedda alldeles för sent, inte
              alls eller på fel sätt därför att det inte har gått att informera
              om vilka risker en person löper.
            </seg>
            <seg n="cea02da4">
              För det andra har det kan tyckas vara en petitess signeringstvång
              i alla lägen varit en administrativ börda i hälso- och sjukvården.
              Vi måste se till att hälso- och sjukvården gör rätt saker och
              använder sina resurser på ett riktigt sätt. Integritetsfrågan
              står tydligt i fokus, och man har fått en bra balans genom att
              värna individens integritet och självbestämmande samtidigt som
              det finns möjlighet att få information som leder till skydd av
              andra frågor.
            </seg>
            <seg n="019251ed">
              Jag kan knyta an till vad Finn Bengtsson sade om när larmet går.
            </seg>
            <seg n="c748573c">
              Om vi 1961 hade haft missbildningsregister, individbaserat läkemedelsregister
              och den möjlighet att söka i journalerna som den här lagen ger
              möjlighet till hade vi hittat neurosedynkatastrofen. Ni vet att
              neurosedyn som kvinnor använde under graviditeten gav upphov till
              svåra missbildningar hos barnen på armar, ben, hjärta och så vidare.
              Det föddes 140 barn i Sverige, och av dem lever i dag 101. Vi
              hade hittat den här skadeverkan redan efter sex, sju barn eller
              till och med ännu färre och kunnat förhindra att så många som
              140 barn skadades svårt, av vilka alltså ganska många har dött.
              Här finns alltså möjligheten att använda sökbegrepp, och Socialstyrelsen
              kan hantera det här.
            </seg>
            <seg n="3252a8a7">
              Jag vill också ta upp ett annat intresse som jag har mött i Äldreboendedelegationen.
              Vi har att utreda behovet hos våra invandrargrupper av vård- och
              omsorgsboende och andra boendeformer. Men det finns absolut inga
              data vi kan inte få tag på dem. Det gör att vi inte kan planera
              på ett bra sätt för deras speciella behov. Det är inte samma behov
              rakt över, utan det är speciella behov som ska tillgodoses. Vi
              har överläggningar med invandrarorganisationerna i denna fråga,
              och de har inte heller information.
            </seg>
            <seg n="a8c4c9a7">
              Det finns alltså speciella frågeställningar där vi skulle ha
              nytta av att kunna gå in och få mer data.
            </seg>
            <seg n="6934aaa7">
              Statistiken är ju avidentifierad. Socialstyrelsen har god vana
              att hantera den här frågan ända sedan de första datorlagrade patientjournalerna
              kom i drift 1964. Det har inte skett något misstag sedan dess,
              så jag har fullt förtroende för att det kommer att gå bra också
              i fortsättningen.
            </seg>
            <seg n="ca4d53ca">
              Jag tycker att det är väldigt bra att uppgifter om barn inte
              kan spärras om vårdnadshavaren har intresse av att dölja någonting
              som barn har varit utsatta för. Det blir inte möjligt med den
              här lagstiftningen.
            </seg>
            <seg n="88cabbe0">
              Vi som sitter i Statens medicinsk-etiska råd har ägnat mycket
              intresse åt barns ställning i hälso- och sjukvården, och företrädare
              för de sju riksdagspartierna står bakom en skrivelse till regeringen
              som jag vet behandlas med stort allvar. Man arbetar med den så
              fort som det är möjligt, men det är viktigare att det blir bra
              än att det blir ett ofullkomligt hastverk.
            </seg>
            <seg n="2ee183f9">
              Fru talman! Det var ungefär det jag ville kommentera utöver det
              som andra redan har sagt beträffande den här lagen.
            </seg>
          </u>
          <note type="speaker" n="ae695a48">
            Anf. 96 CHATRINE PÅLSSON AHLGREN (kd):
          </note>
          <u who="Q4973700" xml:id="i-d0efb8abf5c3d348-0" n="2e0c5ce6">
            <seg n="14e2d08c">
              Fru talman! Ja, kära vänner, mina allianskolleger har sagt så
              mycket bra att jag bara ska säga några bra saker till.
            </seg>
            <seg n="719fa391">
              För varje människa inom den svenska sjukvården där det begås
              misstag, sker en försening av en diagnos eller en felmedicinering
              och så vidare är en patientdatalag en enorm möjlighet att förebygga
              sådana missar. Med en sammanhållen journal hittar läkaren och
              sjukvårdspersonalen betydligt snabbare och kan bilda sig en uppfattning
              om patienten. Man kan se om vissa mediciner motverkar varandra
              eller rent av är skadliga för människan. Det är i princip omöjligt
              i dag.
            </seg>
            <seg n="557a170c">
              Därför känner jag en oerhörd glädje över att den här lagen nu
              ligger på bordet och också har så bred majoritet. Det känns viktigt
              för vården.
            </seg>
            <seg n="cb653abb">
              Om de doktorer som undervisade mig under min sjuksköterskeutbildning
              och då var 65 år såg den här propositionen skulle de väl vända
              sig i sin grav och tänka att det aldrig går, att det är klart
              att man måste ha pappersjournalerna.
            </seg>
            <seg n="7d9e04cd">
              Men utvecklingen går oerhört snabbt, och nu ser vi ökade möjligheter
              att förebygga felaktigheter i vården, stärka patientens ställning,
              göra uppföljningar, verksamhetsuppföljning och ha ett informationsutbyte.
              Som Barbro sade har vi register så att vi kan följa när något
              går snett och reagera direkt.
            </seg>
            <seg n="f6b2944a">
              Därför vill jag, fru talman, yrka bifall till förslaget i betänkandet
              och avslag på reservationerna. Jag hälsar Sveriges Kommuner och
              Landsting välkomna att införa det här. Gör det snabbt, för det
              kommer att bli besparingar både humanitärt och ekonomiskt!
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="a8c637f0">
            13 § Alkoholfrågor med EG-rättslig anknytning
          </note>
          <note n="e9e79b16">
            Föredrogs
          </note>
          <note type="speaker" n="7290b3c1">
            Anf. 97 KENNETH JOHANSSON (c):
          </note>
          <note n="f58068eb">
            Fru talman! I betänkandet behandlas regeringens proposition 2007/08:119,
            Alkoholfrågor med EG-rättslig anknytning . Lagstiftningsärendet
            omfattar ändringar i alkohollagen. Bakgrunden till lagförslagen
            är behovet av anpassningar av den svenska rätten till EG-rätten.
          </note>
          <u who="Q5886752" xml:id="i-5e199c53d755c688-0" n="396b38f4">
            <seg n="e65a1630">
              Utskottet ställer sig i betänkandet bakom att det i alkohollagen
              införs en bestämmelse om att en enskild person som fyllt 20 år
              ska få föra in spritdrycker, vin eller starköl genom yrkesmässig
              befordran eller annan oberoende mellanhand, för sitt eget eller
              sin familjs personliga bruk, från ett land inom Europeiska ekonomiska
              samarbetsområdet till Sverige.
            </seg>
            <seg n="b92d4a9f">
              Utskottet ställer sig vidare bakom att förbudet i alkohollagen
              att i större omfattning tillhandagå annan med att anskaffa alkoholdrycker
              inte ska gälla vid bland annat sådan införsel.
            </seg>
            <seg n="54d9fc49">
              Dessutom ställer sig utskottet bakom att bestämmelsen i alkohollagen
              om förbud mot användande av varukännetecken i samband med marknadsföring
              av alkoholhaltiga lättdrycker och alkoholdrycker med en alkoholhalt
              på upp till 15 procent upphävs. Även i denna del är det en anpassning
              av den svenska rätten till EG-rätten.
            </seg>
            <seg n="8179fe1d">
              Jag överlämnar med varm hand ärendet till dagens debattörer,
              fru talman.
            </seg>
          </u>
          <note n="f72c8429">
            För att bredda beslutsunderlaget höll utskottet den 8 maj 2008
            en sluten utfrågning med företrädare för Statens folkhälsoinstitut
            och Socialdepartementet.
          </note>
          <note n="76aa415b">
            Lagändringarna föreslås träda i kraft den 1 juli 2008.
          </note>
          <note n="0808b7ce">
            I betänkandet finns fyra reservationer.
          </note>
          <note type="speaker" n="0544f6f3">
            Anf. 98 CHRISTER ENGELHARDT (s):
          </note>
          <u who="Q3359406" xml:id="i-a0bb534091125ced-0" n="a400695c">
            <seg n="d6e097dc">
              Fru talman! Vi socialdemokrater ser med stor oro på utvecklingen
              när det gäller den svenska alkoholpolitiken. Vi har uppskattat
              de skrivningar som regeringen har haft i regeringsförklaringen
              om en restriktiv alkoholpolitik.
            </seg>
            <seg n="50c326a2">
              Mot den bakgrunden är vi både förundrade och bekymrade över det
              ärende som vi i dag har att behandla här i kammaren om alkoholpolitiken
              och EG-rätten. Det är mycket olyckligt och illavarslande att den
              borgerliga regeringen genom att lägga fram propositionen om alkoholfrågor
              med EG-rättslig anknytning går längre än vad som anses nödvändigt
              för att anpassa den svenska alkoholpolitiken.
            </seg>
            <seg n="868f57da">
              Jag tycker att det är allvarligt att det ansvariga statsrådet,
              kristdemokraten Maria Larsson, som för övrigt tyvärr inte är närvarande
              i dagens ärendebehandling och debatt, inte tydligt och konsekvent
              försvarar Sveriges restriktiva alkoholpolitik, något som både
              statsrådet och regeringen som helhet har lovat.
            </seg>
            <seg n="3b8b24b1">
              Kristdemokraternas linje i alkoholfrågan har vi tidigare inte
              haft anledning att bekymra oss över, men det verkar finnas en
              rädsla hos Kristdemokraterna och den borgerliga regeringen för
              att driva den svenska restriktiva linjen. I stället hamnar man,
              trots omfattande retoriska piruetter, i situationer där man ängsligt
              gör helt onödiga anpassningar av de svenska alkoholreglerna till
              vad man tror och fruktar att EU kräver av oss.
            </seg>
            <seg n="12b66504">
              Ett exempel fick vi förra året då det beslutades om en mindre
              höjning av ölskatten och en minskning av vinskatten med hänvisning
              till klagomål från EU:s generaladvokat om att Sverige favoriserade
              öl, som produceras i Sverige, på bekostnad av vin, som Sverige
              i praktiken inte producerar. Det var i och för sig små förändringar,
              men efter det att beslutet trätt i kraft kom det slutliga utslaget
              från EG-domstolen som underkände generaladvokatens linje. Sverige
              hade alltså aldrig behövt justera dessa skatter.
            </seg>
            <seg n="5b95251f">
              Det visar att det är viktigt att Sverige driver sin linje hårt
              i alkoholfrågor och inte ger efter varje gång vår alkoholpolitik
              ifrågasätts.
            </seg>
            <seg n="e1fd9716">
              Fru talman! Jag anser att regeringen med ansvarigt statsråd,
              kristdemokraten Maria Larsson, har lagt sig platt för juridiken.
              I det exempel som jag tidigare refererade till visade det sig
              att juridiken inte alltid håller.
            </seg>
            <seg n="1d5914b3">
              Nu är det tyvärr så att en ängslig borgerlig regering gör en
              onödig och, enligt mitt sätt att se, oprövad alkoholanpassning
              när det gäller annan oberoende mellanhand.
            </seg>
            <seg n="cbb1371f">
              Förra året kom EG-domstolen med ett utslag som sade att det skulle
              vara lagligt för privatpersoner att ta in alkohol från utlandet
              inte bara genom resandeinförselkvoten utan också genom att beställa
              varor från ett annat EU-land genom yrkesmässig befordran till
              exempel genom att beställa varor från ett företag på nätet.
            </seg>
            <seg n="1b1aa9c9">
              Svensk skatt ska dock betalas vid denna typ av alkoholinförsel.
              För att anpassa de svenska reglerna och se över en del andra alkoholfrågor
              tillsatte regeringen Alkohollagsutredningen. För att tillgodose
              domen i Rosengrenmålet föreslog Alkohollagsutredningen i december
              2007 att det skulle bli tillåtet för svenska konsumenter att föra
              in alkoholdrycker, utöver resandeinförsel, även genom att beställa
              varor för yrkesmässig befordran från ett annat EU-land. Man föreslog
              också att sådana varor inte skulle få lämnas ut till någon som
              inte har fyllt 20 år och att den som lämnar ut varorna ska åläggas
              att kontrollera åldern hos mottagaren.
            </seg>
            <seg n="3d57b577">
              Regeringen väljer nu att inte följa Alkohollagsutredningens förslag.
              Det förslag som regeringen nu har lagt på riksdagens bord går
              längre än vad Alkohollagsutredningen har föreslagit genom att
              varorna ska få införas också av annan oberoende mellanhand, det
              vill säga av annan privatperson.
            </seg>
            <seg n="077e9f34">
              Detta föreslås, trots att regeringen själv i propositionen faktiskt
              skriver att det mesta talar för att varken kommissionen eller
              domstolen i målet C 186/05 i och för sig har haft någon annan
              införsel för ögonen än den som var aktuell i Rosengrenmålet, det
              vill säga en införsel genom yrkesmässig befordran.
            </seg>
            <seg n="542e80cf">
              Fru talman! Det är svårt att förstå varför regeringen anser att
              man måste gå så långt i att öppna för privat införsel på detta
              sätt. Det säger sig självt att det blir mycket stora svårigheter
              att kontrollera att skatten blir betald och att mottagaren har
              rätt ålder. Om det är fråga om yrkesmässig befordran kan man kräva
              att varje försändelse har en mottagare angiven och att skatten
              betalas samt att den som sköter den yrkesmässiga transporten under
              straffansvar kontrollerar att mottagaren har rätt ålder.
            </seg>
            <seg n="5393eb25">
              Vårt alternativa förslag till lagtext innebär att vi föreslår
              att man inte tar med orden eller annan oberoende mellanhand i
              den föreslagna punkt 7 i 4 kap. 2 §, andra stycket alkohollagen.
            </seg>
            <seg n="6a78518f">
              Vi föreslår vidare att man lägger till det krav som utredningen
              föreslår, nämligen att den som för in varor för annans räkning
              i yrkesmässig befordran ska ha skyldighet att kontrollera mottagarens
              ålder. Utredningen bör också få jobba vidare bland annat med frågan
              om hur tull och polis får rimliga möjligheter att kontrollera
              införseln, och möjlighet att samordna spaning mot personer som
              för in stora mängder alkoholdrycker för att se om det förekommer
              illegal vidareförsäljning.
            </seg>
            <seg n="6fa939eb">
              I propositionen föreslås också att det förbud som finns i alkohollagen
              mot att göra reklam för lättdrycker med samma varumärke som starkare
              drycker ska tas bort då det är tillåtet att göra reklam för alkoholdrycker
              med en alkoholhalt upp till 15 procent, det vill säga både för
              öl och för vin. Vi föreslår att riksdagen avslår detta förslag.
            </seg>
            <seg n="74dd8267">
              I propositionen anges att Alkohollagsutredningen i sitt fortsatta
              arbete ska bedöma om ytterligare ändringar i regelverket bör göras
              beträffande marknadsföring av alkoholdrycker. Vi anser att regelverket
              är både krångligt och omfattande när det gäller marknadsföring
              av alkoholdrycker. Vi vill att det bör bedömas i ett sammanhang
              när Alkohollagsutredningen har arbetat klart.
            </seg>
          </u>
          <note n="e015ba87">
            Fru talman! Med detta yrkar jag bifall till reservationerna 1,
            2 och 3.
          </note>
          <note type="speaker" n="583034f8">
            Anf. 99 ELINA LINNA (v):
          </note>
          <u who="Q4349165" xml:id="i-00d8ae044cf35a49-1" n="0a9edf7d">
            <seg n="b9342e96">
              Fru talman! När jag förberedde mig inför denna debatt tänkte
              jag tillbaka till hösten 1994. Jag tror att många här i kammaren
              förstår att jag då syftar på folkomröstningskampanjen som pågick
              i Sverige hösten 1994 om EU-medlemskapet. Själv var jag då fritidspolitiker
              i landstinget och redan då engagerad i folkhälsofrågor, så det
              var väl inte så konstigt att jag deltog i en debatt som handlade
              om EU-medlemskapets konsekvenser för vår alkoholpolitik.
            </seg>
            <seg n="6ca2a54e">
              Min minnesbild av debatten är tydlig. Alla som var för EU-medlemskapet
              var övertygade om att den restriktiva svenska alkoholpolitiken
              inte på något sätt skulle hotas av EU. Jag kommer ihåg att vissa
              av ja-sidans ivrigaste förespråkare till och med beskyllde Socialstyrelsens
              expert, en man med gott renommé, för bristen på objektivitet när
              han visade beräkningar på ökad alkoholkonsumtion och dess följder
              som konsekvens av EU-medlemskapet.
            </seg>
            <seg n="fe28cd03">
              I debatten var vi två som var emot EU. Därför menade de flesta
              att våra åsikter var färgade av vårt motstånd och därför togs
              inte våra argument på allvar.
            </seg>
            <seg n="96fe502b">
              Nu var inte Kenneth Johansson, Centerpartiet, med i debatten
              den gången, men ändå känns det, kanske inte som en upprättelse,
              men ändå som något positivt när jag i veckans Riksdag &amp; Departement
              får läsa att socialutskottets ordförande Kenneth Johansson röstade
              för ett EU-medlemskap och att han känner sig lurad när han tänker
              på vad vi blev lovade, nämligen att få behålla den restriktiva
              alkoholpolitiken. I artikeln säger Kenneth Johansson att han har
              svårt att komma på något positivt som medlemskapet i unionen har
              medfört på alkoholområdet.
            </seg>
            <seg n="f65a3145">
              Nu är vi alltså eniga i denna fråga. Jag beklagar att vi på nej-sidan
              fick rätt eftersom konsekvenserna av en ökad alkoholkonsumtion
              är så allvarliga. Det är fler alkoholrelaterade skador ökad misshandel,
              fler som dör på grund av alkoholmissbruk och ökad rattonykterhet.
              Det finns fler. Mot bakgrund av de erfarenheter som vi nu är överens
              om känns det mycket märkligt att den borgerliga regeringen nu
              är i full färd med att helt i onödan EU-anpassa den svenska alkoholpolitiken.
              Vad är det som får regeringen att gå längre än EG-rätten kräver?
            </seg>
            <seg n="2f0ee1bb">
              Jag delar Christer Engelhardts uppfattning att folkhälsominister
              Maria Larsson borde ha varit här för att debattera denna fråga.
            </seg>
            <seg n="88c94f5e">
              Fru talman! För att tillgodose domen i det så kallade Rosengrenmålet
              föreslog Alkoholutredningen, som tillsattes av regeringen sommaren
              2007, att det skulle bli tillåtet för svenska konsumenter att
              föra in alkoholdrycker, utöver resandeinförsel, även genom att
              beställa alkoholvaror för yrkesmässig befordran från ett annat
              EU-land. Varorna skulle beläggas med svensk skatt.
            </seg>
            <seg n="0c502507">
              Alkoholutredningen föreslog också att sådana varor inte skulle
              få lämnas ut till någon som inte har fyllt 20 år och att den som
              lämnar ut varorna ska åläggas att kontrollera åldern hos mottagaren.
            </seg>
            <seg n="93f07d6e">
              Men nu vill regeringen öppna för att privatpersoner ska kunna
              föra in alkoholdrycker också för andra personers räkning. Det
              kommer att bli mycket svårt, antagligen omöjligt, att kontrollera
              att skatten blir betald och att mottagaren har rätt ålder. Vänsterpartiet,
              Socialdemokraterna och Miljöpartiet anser därför att det är rimligt
              att man genomför den ändring som Alkohollagsutredningen föreslog
              i sitt betänkande och att man när det gäller de övriga frågorna
              låter utredningen arbeta vidare.
            </seg>
            <seg n="d0d72ec2">
              Under den tid som vi i socialutskottet arbetade med betänkandet
              hade vi en intern hearing med representanter från Socialdepartementet
              och Folkhälsoinstitutet. Representanterna från Socialdepartementet
              höll fast vid att vi i Sverige är tvungna att införa lagstiftningen,
              annars skulle vi riskera dryga skadestånd. Jag är mer benägen
              att tro på andra experter som säger att det inte i någon av de
              aktuella domarna finns angivet något om skadestånd.
            </seg>
            <seg n="bfc5fc27">
              Folkhälsoinstitutet har inte varit remissinstans för regeringens
              förslag. Det är mycket märkligt det också. Men vid vår interna
              hearing fick vi ledamöter i socialutskottet klart för oss att
              Folkhälsoinstitutet också känner stor oro inför konsekvenserna
              av propositionen.
            </seg>
            <seg n="842d34f7">
              Jag är förvånad över att Kristdemokraterna byter fot så totalt
              i frågan om alkoholpolitik. Var finns de stolta kraven på striktare
              införselkvoter? Hur passar det ihop med begreppet oberoende mellanhand
              som nu införs i lagstiftningen? När vi i Socialutskottet frågade
              om en definition av begreppet fick vi höra att det handlar om
              någon utanför familjegruppen eller vem som helst.
            </seg>
            <seg n="2948394e">
              Som sagt, för mig är det en gåta att Kristdemokraterna, som under
              förra mandatperioden värnade om den svenska restriktiva alkoholpolitiken,
              nu lagstiftar om att vem som helst kan föra in alkohol också för
              vem som helst. Det är ju självklart att det blir mycket stora
              svårigheter att kontrollera att skatten är betald och att mottagen
              har fyllt 20 år.
            </seg>
            <seg n="219585cb">
              Vi i oppositionen menar att det bör preciseras hur skattekontroll
              och ålderskontroll ska göras mer effektiva också i fall av privatinförsel.
              Vi anser också att tull och polis bör få bättre möjlighet att
              samordna spaning mot personer som för in stora mängder alkoholdrycker
              för att man ska se om det förekommer illegal vidareförsäljning.
              Men regeringen verkar tycka att det är onödiga åtgärder.
            </seg>
            <seg n="3035f31e">
              Herr talman! Regeringen föreslår i propositionen också generösare
              regler för alkoholreklam. Det är återigen ett bevis på en annan
              inriktning på alkoholpolitiken. Vänsterpartiet beklagar detta.
              Vi vill i stället att regeringen tar fram tilläggsdirektiv till
              Alkohollagsutredningen i avsikt att göra en ordentlig utredning
              av marknadsföringsbestämmelserna i den svenska alkohollagstiftningen
              i förhållande till EG-rätten.
            </seg>
            <seg n="989efb7f">
              Vi menar också att regeringen bör tillsätta en utredning som
              ser över möjligheten att förbjuda alkoholreklam. Det har vi inte
              prövat. Vi anser att alkohol inte är som vilken vara som helst.
              Det är därför försäljningen och hanteringen av alkohol måste omgärdas
              av strikta lagar och bestämmelser. Vi i Sverige har lyckats bättre
              än andra EU-länder med vår alkoholpolitik. Det är fortfarande
              så att Sverige med sina, för oss rekordhöga, konsumtionssiffror
              på cirka tio liter per capita ligger lägst i EU. Motsvarande siffror
              för Frankrike ligger på 14 ½ liter. De baltiska länderna ligger
              högst bland EU-länderna. Litauen ligger till exempel på 17,8 liter.
            </seg>
            <seg n="8ca0a73e">
              Vänsterpartiet befarar att lagen som regeringspartierna nu röstar
              fram kommer att bidra till att Sverige får ännu svårare att försvara
              sin bevisligen framgångsrika alkoholpolitik.
            </seg>
          </u>
          <note n="3a04a8a9">
            Herr talman! Jag yrkar bifall till reservationerna 1, 2 och 3.
          </note>
          <note n="34a26852" type="speaker">
            Anf. 100 THOMAS NIHLÉN (mp):
          </note>
          <u who="Q6156728" xml:id="i-9e9d3c76c6f11684-1" n="0a9edf7d">
            <seg n="5a37dd80">
              Herr talman! I dag har vi att ta ställning till och debattera
              regeringens proposition och utskottets betänkande om alkoholfrågor
              med EG-rättslig anknytning.
            </seg>
            <seg n="5331ddf8">
              Tyvärr kan vi i Miljöpartiet tillsammans med Socialdemokraterna
              och Vänsterpartiet konstatera att regeringen än en gång inte står
              upp för och försvarar den svenska restriktiva alkoholpolitiken.
            </seg>
            <seg n="fc5cb3d7">
              Det här betänkandet handlar om att EU-anpassa svensk lagstiftning
              och alkoholpolitik, vilket vi tyvärr är mer eller mindre tvingade
              till.
            </seg>
            <seg n="b5d6ab00">
              Det som vi vänder oss emot är att regeringen går längre i sin
              iver att vara EU till lags än vad som vi anser vara nödvändiga
              anpassningar.
            </seg>
            <seg n="c488b322">
              Herr talman! De två föregående talarna från Socialdemokraterna
              och Vänsterpartiet har på ett föredömligt sätt redovisat våra
              gemensamma ställningstaganden och argumenten för dessa.
            </seg>
            <seg n="7fd3e4ec">
              Därför tänker jag inte upprepa samma argumentering i mitt anförande
              utan konstaterar att Miljöpartiet har tre reservationer i detta
              betänkande gemensamt med Socialdemokraterna och Vänsterpartiet,
              och jag yrkar bifall till reservationerna 1, 2 och 3.
            </seg>
          </u>
          <note type="speaker" n="a3a3c9be">
            Anf. 101 JAN R ANDERSSON (m):
          </note>
          <u who="unknown" xml:id="i-ac4238ab2026b0c6-0" n="a955ff77">
            <seg n="d614115b">
              Herr talman! Sverige har på många sätt varit framgångsrikt när
              det gäller att bekämpa alkoholens skadliga biverkningar. Om man
              tittar på tiden från industrialismen och fram till i dag dricker
              vi i dag faktiskt bara ungefär en fjärdedel av vad vi drack då.
              Men man kanske inte ska ta denna epok som ett index för hur vi
              ska föra vår alkoholpolitik i dag.
            </seg>
            <seg n="1c19ffad">
              Låt mig dock säga att vi har nått många framgångar. Trots detta
              finns det givetvis väldigt många problem kvar. Därför har regeringen
              tagit en rad initiativ för förebyggande åtgärder i hela landet.
              Det handlar om barn till missbrukande föräldrar, det handlar om
              tydligare information, det handlar om en föräldrastödsstrategi,
              och det handlar om en förstärkt missbrukarvård med ökad kvalitet
              och ökad likvärdighet i hela landet. Allt detta ska bygga på en
              beprövad kunskap.
            </seg>
            <seg n="be10af81">
              Det finns en sak till som är väldigt viktig. Det handlar om åtgärder
              för minskad införsel av svartsprit och minskad tillgång till svartsprit.
            </seg>
            <seg n="eeb99110">
              På vissa orter i Sverige har man lyckats väldigt väl just med
              att kunna begränsa svartspritens verkningar. Ett sådant exempel
              är Växjö där man genom samordnade polisinsatser och tillsammans
              med andra delar av samhället har lyckats få en väldigt effektiv
              begränsning av tillgången på svartsprit. I andra delar har man
              inte lyckats riktigt lika väl.
            </seg>
            <seg n="c9af9b86">
              En rapport som kom för några veckor sedan visade att ungefär
              varannan ung människa i Helsingfors någon gång under det senaste
              året druckit svartsprit. Givetvis finns det en liknande situation
              i stora delar av Götaland och Svealand som har ungefär samma tillgång
              till svartsprit. Jag menar, herr talman, att detta är vår stora
              utmaning när det gäller alkoholpolitiken.
            </seg>
            <seg n="be5eb507">
              I samband med att den så kallade Rosengrendomen föll stod två
              saker klara. Först och främst blev det tillåtet för privatpersoner
              att köpa alkohol från annat EES-land och att få den transporterad
              hem till Sverige. Det slogs också fast att för importerad alkohol
              ska skatten betalas i det land där varan konsumeras, det vill
              säga att svensk skatt ska betalas för privatimporterad alkohol.
              Därför blev detta inte något stort paradigmskifte som vissa hade
              hoppats på och, framför allt, vissa hade befarat.
            </seg>
            <seg n="9935e505">
              Slutsatsen är, vilket även EG-domstolen slår fast, att grunden
              för den svenska alkoholpolitiken pris, tillgänglighet och detaljhandelsmonopol
              står fast så länge Sveriges riksdag beslutar att så ska vara fallet.
            </seg>
            <seg n="e75b1508">
              Herr talman! Regeringen vill bygga sin politik på kunskap och
              evidens. Jag tycker givetvis att det är en riktig utgångspunkt.
              En utgångspunkt och en kunskap som kommit fram när det gäller
              dagens fråga visar faktiskt att privatimport utnyttjas i väldigt
              liten utsträckning ja, i en försvinnande liten utsträckning, skulle
              jag kunna säga jämfört med vår totalkonsumtion som brukar vara
              gängse terminologi i detta sammanhang.
            </seg>
            <seg n="34a7a87e">
              Sorads rapport visar att det förra året var någon promille av
              svenskarna som via Internet köpte alkohol och importerade denna
              till Sverige.
            </seg>
            <seg n="4d0b08d8">
              En annan kunskap som en samlad juristkår har gett prov på i samband
              med remissbehandlingen av detta ärende är att det inte är möjligt
              att begränsa skrivningarna till att bara handla om yrkesmässig
              befordran, utan termen oberoende mellanhand bör även föras in.
            </seg>
            <seg n="1abbe73e">
              Det här är inget tyckande från regeringen, utan det är en samlad
              juridisk expertis som har kommit till det resultatet. Det har
              kommit fram under beredningen av detta ärende, och det har jag
              full respekt för.
            </seg>
            <seg n="da7c06cd">
              Dock kan man konstatera att den erfarenhet som stora delar av
              den svenska juristkåren har gett prov på inte delas av oppositionen.
              Jag tycker att det i många delar är en märklig inställning om
              man även i opposition vill föra en ansvarsfull politik.
            </seg>
            <seg n="785869f4">
              Saken är ju redan på ett otvetydigt sätt prövad av EG-domstolen
              både vad gäller yrkesmässig befordran och vad gäller oberoende
              mellanhand. Det jag frågar mig är givetvis om oppositionen misstror
              denna samlade juristerfarenhet eller om det är så att man här
              bara vill ge uttryck för en viljeyttring. Om det, i det första
              fallet, är fråga om en misstro mot juridiken kan man nästan spåra
              lätt haveristiska drag. Men är det så att det bara är fråga om
              en viljeyttring visar det givetvis på en brist på ansvar för den
              politik som vi beslutar om här i kammaren.
            </seg>
            <seg n="62f5764c">
              Det är inte bara oansvarigt i politisk mening som vi givetvis
              kan debattera. Det är även ett ekonomiskt oansvar man visar på.
              Om det visar sig att den svenska lagstiftningen inte uppfyller
              de krav som kan ställas och som är fastställda av domstol, vilket
              jag menar att remissinstanserna tydligt har visat på, kan Sverige
              få en mycket dyr skadeståndsprocess.
            </seg>
            <seg n="43ddf974">
              Redan i dag finns, utan att vi har antagit någon proposition,
              möjligheten att privatimportera alkohol från annat EES-land. Det
              vi i dag gör genom att anta denna proposition handlar om att vi
              även i svensk lag ska ange hur detta ska gå till. Dock kan vi
              inte, som några kanske önskar, strunta i EG-rätten.
            </seg>
            <seg n="9d0ff562">
              Det vi nu gör är alltså att vi reglerar hur man ska gå till väga
              vilka dokument som ska följa med transporten, hur skatt ska betalas
              och hur säkerhet för denna skatt ska ställas. Den svenska alkohollagen
              gäller givetvis fortfarande beträffande ålder och annat som reglerar
              vem som får köpa alkohol.
            </seg>
            <seg n="b91c72df">
              För att som privatperson importera alkohol krävs det därmed att
              du innan varan införs anmäler detta till skattemyndigheten samt
              att ledsagningsdokument vidföljer den aktuella transporten. Av
              ledsagningsdokumentet ska framgå vem köparen är, hur gammal köparen
              är, vad som ska föras in och att betalning av skatt är säkrad.
            </seg>
            <seg n="c66a985c">
              Därmed tycker jag att det beträffande många av argumenten som
              framförts kan vara en hopblandning med det som kallas privat införsel.
              Det är inte så att man kan åka över gränsen och att man när man
              väl kommit fram till gränsen bestämmer sig för om man ska genomföra
              en privat införsel eller om man ska genomföra en import. Så fungerar
              det inte.
            </seg>
            <seg n="34347088">
              Herr talman! Den andra delen i propositionen handlar om möjligheterna
              till marknadsföring av alkoholprodukter. Sverige utformar självt
              regler för hur vår alkoholreklam ska formuleras. Dock får våra
              reklamregler inte diskriminera någon producent, utan de måste
              utformas så att alla har lika goda eller begränsade möjligheter
              till marknadsföring.
            </seg>
            <seg n="47ad481b">
              I Sverige har vi regleringar som förbjudit varumärkesliknande
              reklam för lättare alkoholprodukter detta i syfte att dessa inte
              ska kunna användas för marknadsföring av liknande produkter med
              en starkare alkoholhalt. Denna lag tillkom, som ni alla vet, för
              att man inte via lättölsreklam ska kunna sälja starköl och liknande.
            </seg>
            <seg n="3e28a28e">
              Det har dock visat sig att marknadsföringen av dessa lätta produkter
              inte har lett till en ökad försäljning av alkoholstarkare produkter.
              Därmed har regleringen i sig inte haft den eftersökta effekten.
              Lagen är därmed obsolet till sin funktion.
            </seg>
            <seg n="4a33d08e">
              En annan del som jag också tycker är viktig när det gäller marknadsföringen
              är att det numera är lagligt att marknadsföra alkoholprodukter
              som har en alkoholhalt på upp till 15 procent, så producenter
              behöver egentligen inte möjligheten att ta en genväg via lättare
              produkter.
            </seg>
            <seg n="73d5834b">
              Herr talman! Avslutningsvis vill jag bara säga att man om man
              vill marknadsföra starköl inte behöver gå via varumärken. Därför
              är lagen till sin konstruktion inte längre nödvändig och kommer
              därmed inte att så att säga vara bruklig i den fortsatta debatten.
            </seg>
          </u>
          <note n="e4923f5c">
            Med detta yrkar jag bifall till utskottets förslag i betänkandet
            och avslag på motionerna.
          </note>
          <note type="speaker" n="39cfa33a">
            Anf. 102 CHRISTER ENGELHARDT (s) replik:
          </note>
          <u who="Q3359406" xml:id="i-a0bb534091125ced-1" n="a400695c">
            <seg n="6c936c60">
              Herr talman! Det var mycket i Jan R Anderssons anförande som
              man skulle kunna tänka sig vilja få utrett. Tyvärr räcker tiden
              inte till allt.
            </seg>
            <seg n="dff9e288">
              Den samlade juridiska kompetensen har, sade Jan R Andersson i
              sitt anförande, landat i detta med oberoende mellanhand.
            </seg>
            <seg n="557241b2">
              På s. 37 i propositionen skriver regeringen: Vissa remissinstanser
              har satt i fråga om inte utredningens förslag om att tillåta införsel
              genom yrkesmässig befordran är för snävt formulerat i förevarande
              hänseende.
            </seg>
            <seg n="ae33601e">
              Man skriver alltså för snävt formulerat. Då kan man undra vad
              regeringen svarar. Jo, regeringen svarar: Regeringen konstaterar
              emellertid att domslutet i EG-domstolens dom i mål C186/105 vid
              en strikt tolkning efter ordalydelsen talar för att införsel även
              genom andra oberoende mellanhänder än yrkesmässiga sådana bör
              tillåtas.
            </seg>
            <seg n="659a82ac">
              Då kan man undra hur enig den samlade juridiska kompetensen,
              som Jan R Andersson sade i sitt anförande, egentligen är.
            </seg>
            <seg n="a497bbc5">
              Men också Alkohollagsutredningen består av jurister. De har inte
              landat i någonting annat än i yrkesmässig befordran. Även Folkhälsoinstitutet
              har jurister som tittar på de bitar som vi i utskottet fick svar
              om. Den samlade juridiska kompetensen verkar inte vara riktigt
              överens om hur allting ska tolkas. Hur kan Jan R Andersson vara
              så säker på att det här är den riktiga juridiska tolkningen när
              detta inte prövas?
            </seg>
          </u>
          <note type="speaker" n="4db95403">
            Anf. 103 JAN R ANDERSSON (m) replik:
          </note>
          <u who="unknown" xml:id="i-ac4238ab2026b0c6-1" n="a955ff77">
            <seg n="3fa37f8f">
              Herr talman! Låt mig svara Engelhardt enkelt och snabbt. Tittar
              man på de remissinstansers svar som inkommit ser man att de rättsvårdande
              delarna är väldigt tydliga i sina svar.
            </seg>
            <seg n="26ca094f">
              Givetvis finns det andra remissinstanser, precis som Engelhardt
              hänvisar till, som av olika anledningar kan ha andra synpunkter.
              Och givetvis är det så att vi om vi inte följer lagen i detta
              fall EG-rätten kommer att kunna få efterräkningar för det. Det
              är där som jag menar att väldigt mycket sätts på spel. Det är
              inte bara så att man har en politisk diskussion som man vill föra
              åt det ena eller det andra hållet och att man från oppositionen
              i varje läge vill försätta regeringen i en ofördelaktig position
              vilket jag tror är fallet här utan det är även så att man spelar
              väldigt högt här när man säger: Vi gör så här så får vi se.
            </seg>
            <seg n="c1f73ae5">
              Jag tycker också att det visar på viss okunskap. Det finns ju
              även en skillnad mellan det som är EG-rätt som vi har i det här
              fallet och det som vi har i det andra fallet som handlar om reklam
              och där kommissionen har gjort förfrågningar och har riktat kritik.
            </seg>
            <seg n="cc93e8bd">
              När man tolkar EG-rätt är det ganska digitalt jämfört med det
              som handlar om att kommissionen riktar kritik. Jag tror att Engelhardt
              där har blandat ihop begreppen, för det är inte så att man kan
              tolka EG-rätten på så många olika sätt. Det tycker jag rätt tydligt
              har framkommit.
            </seg>
            <seg n="7d4757a8">
              I detta fall skulle jag också vilja ställa en fråga till Engelhardt.
              Det handlar då om det som ni i er andra reservation säger, nämligen
              att ni vill att ett nytt dataregister införs så att det går att
              kontrollera vem som åker in i och ut ur landet. Jag undrar lite
              grann jag hade inte tid att ta upp det i mitt huvudanförande vilka
              människor förutom brottslingar eller misstänkta har ni tänkt er
              ha i dessa register. Polis och tull har ju redan i dag möjligheter
              till spaningsregister och andra register för att förebygga brott.
            </seg>
            <seg n="6288f748">
              Jag tycker att ni har en väldigt märklig syn när ni vill införa
              ett nytt register för att kolla vilka som åker över broar och
              med färjor. Du får gärna utveckla det där lite grann.
            </seg>
          </u>
          <note type="speaker" n="f75e2317">
            Anf. 104 CHRISTER ENGELHARDT (s) replik:
          </note>
          <u who="Q3359406" xml:id="i-a0bb534091125ced-2" n="a400695c">
            <seg n="fefeb1ca">
              Herr talman! Bara snabbt om register: Det ska betalas svensk
              skatt på de här sakerna, och det är ganska enkelt att se vilka
              som köper in alkoholen och registrera detta. Det finns en del
              register som det går att använda sig av i de här sammanhangen.
              Det här är någonting som vi, enligt den text som vi har skrivit
              i motionen, gärna vill att man ska se över och se på vilket sätt
              det här i så fall kan införas för att hålla kontroll. Det är ett
              medel som jag vet i vissa sammanhang efterfrågas av tullen. Det
              är ingenting som vi har hittat på själva.
            </seg>
            <seg n="01b62143">
              Vi hade en interpellationsdebatt med statsrådet för någon vecka
              sedan där man pratade om att det föreligger hot om skadestånd.
              Det ska naturligtvis inte negligeras på något sätt. Men enligt
              de skrivningar som jag har fått föreligger det inget Elina Linna
              var också inne på det i sitt anförande direkt beslut om skadestånd
              gentemot Sverige, om vi nu väljer att dra på att få detta med
              oberoende mellanhand prövat.
            </seg>
            <seg n="e6201a91">
              Jag tycker att man skrämmer upp lite för mycket. Jag skulle vilja
              säga att man från regeringens sida har lagt sig lite för platt
              för juridiken. Regeringen vågar inte ha en tydlig politik på området.
              Jag beklagar att framför allt Kristdemokraterna inom Socialdepartementet
              är så flata i den här frågan, skulle jag vilja säga. De har varit
              oerhört mycket tydligare med sina åsikter om alkoholpolitiken
              i valrörelsen och under tiden i opposition. Men nu i regeringen
              har man tydligen helt och hållet släppt de tankegångarna och lagt
              sig platt för juristerna. Det är illavarslande, tycker jag, vad
              gäller regeringens linje.
            </seg>
            <seg n="edc7dd6c">
              Jag skulle vilja fråga Jan R Andersson: Hur tänker ni gå till
              väga om det blir en ökad okontrollerad införsel?
            </seg>
          </u>
          <note type="speaker" n="5a16200b">
            Anf. 105 JAN R ANDERSSON (m) replik:
          </note>
          <u who="unknown" xml:id="i-ac4238ab2026b0c6-2" n="a955ff77">
            <seg n="6e891122">
              Herr talman! Låt mig börja med att säga att jag tycker att det
              är tråkigt att Socialdemokraterna väljer att ta strid i en fråga
              som departementet och hela alliansen har en enig och väldigt tydlig
              uppfattning om och som en samlad juristkår står bakom och menar
              att detta är nödvändigt. Deras sporre är inte att försöka vara
              konstruktiv i de här delarna, utan deras sporre är att man har
              en allmän aversion mot regeringen. Jag tycker att det är trist,
              och jag tycker inte att det är konstruktivt. Jag har förstått
              att en annan ordning ofta har rått i de här frågorna där vi hade
              en annan majoritetsordning. Därför tycker jag att det är trist
              att Engelhardt på detta sätt försöker att så starkt markera att
              det förs en annan politik. Jag delar inte den synen.
            </seg>
            <seg n="9d250c86">
              Låt mig kort kommentera möjligheten att betala skatt. Såsom vi
              har fått det beskrivet på utfrågningen tycker jag att det framstår
              väldigt tydligt att man inte kan åka utomlands och sedan bestämma
              sig om man ska importera eller privatinföra. Innan varan ska föras
              in i landet måste den deklareras. Innan varan har passerat tullen
              måste det vara klart om den ska importeras eller om den ska privatinföras.
              Givetvis finns det vissa frågor som är olösta, men det beror också
              på att den här frågan har snabberetts. Alkohollagsutredningen
              kommer att återkomma med fler detaljer i frågan.
            </seg>
            <seg n="ee0056dc">
              Jag tycker att det som Socialdemokraterna och övrig opposition
              säger om att man vill införa ett nytt register är märkligt. Man
              ska kunna se vilka människor som passerar gränserna.
            </seg>
            <seg n="4e6dc253">
              Jag hade hoppats att vi hade haft mer tid att debattera detta,
              för jag tycker att det är rätt märkligt förfarande. Jag kan i
              alla fall glädja Engelhardt med att i planen för nationell mobilisering
              mot organiserad brottslighet pratar man en del om att samköra
              register. Jag hoppas att Engelhardt och övriga partimedlemmar
              kommer att stödja det förslaget när Beatrice Ask presenterar det
              för riksdagen.
            </seg>
          </u>
          <note type="speaker" n="370dd112">
            Anf. 106 LARS-IVAR ERICSON (c):
          </note>
          <u who="Q432059" xml:id="i-5c97c5d936bfe6bf-0" n="3d95a510">
            <seg n="2dd469cb">
              Herr talman! Härtill nödd och tvungen är ett bevingat ord som
              man kan använda när man måste anpassa sig till någonting som man
              kanske inte känner sig helt bekväm med. Vi kan använda detta bevingade
              ord när vi ska förhålla oss till EG-domstolens domar från 2007
              där det slås fast att vi inte längre kan upprätthålla våra förbud
              mot privatimport av alkohol.
            </seg>
            <seg n="96a85b40">
              Var det då verkligen nödvändigt? Är det då inte undfallenhet
              mot en domstol? Nej, en enig juridisk expertis alltifrån kammarrätten
              till hovrätterna anger att Sverige måste anpassa sig till gällande
              bestämmelser. Hade Sverige bortsett från domen och framhärdat
              hade det blivit skadestånd och sanktionsavgifter från den dag
              domen föll. Det har nämnts summor på 300 000 per dag, och det
              är en stor summa.
            </seg>
            <seg n="a04a18dd">
              Vad blir det då för följder? Kommer privatimporten att öka dramatiskt?
              Blir det alldeles för svårt att upprätthålla kontrollen vid vårt
              lands gränser? Sorad, Centrum för socialvetenskaplig alkohol-
              och drogforskning vid Helsingforss universitet, visar genom sina
              mätningar att införsel inte har ökat under 2007. Vi har inte siffror
              för 2008, men i skånska lokaltidningar har man i artiklar visat
              att även skåningar i mindre utsträckning än tidigare väljer att
              göra sina inköp av alkohol utomlands, trots att de har billig
              alkohol på ungefär tre timmars bilfärds avstånd. Det tyder på
              att privatinförsel inte har ökat.
            </seg>
            <seg n="b638fd72">
              Men, säger då vän av ordning, detta är statistik. Och statistik
              kan inte förutse framtiden. Låt oss i stället se på en del åtgärder
              som skulle kunna motverka den av vissa förmodade ökande införseln.
              Staten ger 50 miljoner extra till Tullverket. Samverkan mellan
              polis, tull och Skatteverket kommer att öka. Det är viktigt att
              lägga märke till att alkoholskatt ska erläggas vid privatinförsel.
            </seg>
            <seg n="3d2c5472">
              Vid privatinförsel där köparen inte själv medföljer transporten
              som resande ska en blankett skickas i original till Skatteverket.
              I blanketten, som ska undertecknas av köparen, anges bland annat
              namn och personnummer på mottagaren, transportör och varubeskrivning.
              Köparen ska också ställa säkerhet för betalning av skatten och
              inom fem dagar efter det att varorna införts deklarera dessa.
              Inte heller är det enligt förändrad lagstiftning tillåtet att
              sälja vidare till någon. Vi har fortsatt försäljningsmonopol här
              i Sverige.
            </seg>
            <seg n="2ecd6659">
              Herr talman! Den 4 juni ska vi debattera folkhälsopolitik, och
              då kommer målområde 11 om bland annat alkoholfrågan att diskuteras.
              Men det kan ändå vara motiverat att i dagens debatt notera att
              regeringen gör mycket för att minska bruket av alkohol genom olika
              folkhälsopolitiska åtgärder. Här kan nämnas ett utökat samarbete
              med den ideella sektorn, projekt för att stärka hälso- och sjukvårdens
              roll i det förebyggande arbetet, skolprojekt och förbättrad missbrukarvård.
              I allt det som görs är samordning och samarbete viktiga nyckelord.
            </seg>
            <seg n="8bc96863">
              Sverige har en viktig uppgift när det gäller att i internationella
              sammanhang verka för en restriktiv alkoholpolitik, till exempel
              inom WHO. Detsamma gäller naturligtvis i EU där unionens alkoholskadeförebyggande
              arbete bör vidareutvecklas. Här vill regeringen vara aktiv i olika
              samarbetsorgan och skapa allianser med andra länder i olika frågor.
            </seg>
            <seg n="3d5759c1">
              Det finns också tecken som tyder på att andra länder visat större
              intresse för Sveriges restriktiva alkoholpolitik. Alkohol kommer
              också att vara en prioriterad fråga under det svenska ordförandeskapet
              2009. Där kommer bland annat frågan om reklam och marknadsföring
              att lyftas fram.
            </seg>
            <seg n="ec5b152f">
              Centerpartiet litar på att Maria Larsson och andra regeringsföreträdare
              i nationella och internationella sammanhang pläderar för en restriktiv
              alkoholpolitik och att de kontrollmekanismer som finns inom EU
              ska effektiviseras, exempelvis skatteuttag vid alkoholinförsel.
            </seg>
            <seg n="17656718">
              Svensk alkoholpolitik faller inte samman med anledning av det
              som diskuteras i denna debatt. Statligt detaljhandelsmonopol,
              höga priser, åldersgränser för att köpa alkohol och begränsade
              öppettider finns kvar. Vidare kan nämnas de ökade resurserna till
              Tullverket och fler synliga poliser som kan beslagta alkohol från
              ungdomar.
            </seg>
            <seg n="334c357a">
              Herr talman! Inledningen till detta anförande bestod i ett historiskt
              bevingat ord: Härtill nödd och tvungen. Det finns ett annat uttryck
              som tonåringar gärna använder: Man måste gilla läget alltså göra
              det bästa möjliga av den uppkomna situationen. Och det tror jag
              att regeringen har förutsättningar att lyckas med.
            </seg>
          </u>
          <note n="1ea37fd5">
            Därför yrkar jag bifall till betänkandets förslag till beslut
            och avslag på motionerna.
          </note>
          <note type="speaker" n="2194f410">
            Anf. 107 CHRISTER ENGELHARDT (s) replik:
          </note>
          <note n="0e29ca07">
            Herr talman! Även Lars-Ivar Ericson hamnade i sitt anförande
            i en hänvisning till detta med skadestånd.
          </note>
          <u who="Q3359406" xml:id="i-3daed687fe11b593-0" n="a400695c">
            <seg n="42d63bd8">
              Jag tror säkert att Lars-Ivar Ericson, precis som många av oss
              andra, har fått skrivningar från olika instanser i samhället,
              framför allt från en hel del intresseorganisationer som har gjort
              djupdykningar i det här.
            </seg>
            <seg n="eb062290">
              Jag har bland annat fått ett brev från IOGT-NTO, som också har
              gjort en djupdykning i det här. De skriver så här: Det finns inte
              i någon av de aktuella domarna angivet något om skadestånd. Kommissionen
              måste väcka talan i EG-domstolen för att få fastställa om Sverige
              ska betala skadestånd och hur stort det eventuella skadeståndet
              ska vara, detta enligt artikel 228 i EG-fördraget. Någon sådan
              talan har kommissionen inte väckt.
            </seg>
            <seg n="6959f62c">
              Jag tycker att det är lite väl magstarkt att stå här och säga
              att om vi nu inte gör så här kommer det att rassla ut ett skadestånd
              för oss att betala. Jag tror att Lars-Ivar Ericson till och med
              var inne och nosade på en summa i sitt anförande. På vilket sätt
              kan Lars-Ivar Ericson vara så oerhört säker på att det ligger
              ett direkt överhängande hot om skadestånd för Sverige?
            </seg>
            <seg n="7ac98eb0">
              Det vi säger är att vi kan gå med på yrkesmässig befordran och
              rutiner och regler för detta, men inte att öppna också för oberoende
              mellanhand. Jag har tidigare refererat till propositionen, där
              man pratar om att man har kommit fram till detta efter att vissa
              remissinstanser har sagt så och att man gjort strikta tolkningar.
              Men låt oss få det prövat. Det kostar inget att pröva detta med
              oberoende mellanhand. Gör då det i stället för att säga att det
              ska ticka ut en massa skadestånd, något som vi faktiskt inte vet
              förrän vi har fått detta prövat i EG-domstolen.
            </seg>
          </u>
          <note type="speaker" n="410a9be5">
            Anf. 108 LARS-IVAR ERICSON (c) replik:
          </note>
          <u who="Q432059" xml:id="i-5c97c5d936bfe6bf-1" n="3d95a510">
            <seg n="21cf821f">
              Herr talman! Jag konstaterar att Christer Engelhardt och jag
              åberopar olika juridiska experter. Men för mig är det viktigt
              att lyfta fram det som står i betänkandet, att en enig juridisk
              expertis, alltifrån kammarrätten till hovrätterna, säger att Sverige
              måste anpassa sig till gällande bestämmelser.
            </seg>
            <seg n="3b697dbe">
              Om jag minns rätt var ärendet uppe vid utskottets utfrågning
              den 8 maj. Då sades det att det här måste gälla. Det var också
              i det sammanhanget som siffran 300 000 kronor kom fram.
            </seg>
            <seg n="15b32bd6">
              Jag tror att vi som politiker i den här frågan måste lita på
              den juridiska expertisen.
            </seg>
          </u>
          <note type="speaker" n="1c0b3419">
            Anf. 109 CHRISTER ENGELHARDT (s) replik:
          </note>
          <u who="Q3359406" xml:id="i-a0bb534091125ced-3" n="a400695c">
            <seg n="25d69473">
              Herr talman! Vid utfrågningen i utskottet satt man och spekulerade
              i huruvida det var andra länder som hade blivit dömda till skadestånd
              i helt andra frågor, och man resonerade högt om hur ett eventuellt
              skadestånd skulle kunna bli. Men faktum kvarstår att det inte
              är något skadestånd utdömt för Sverige. Det är därför som jag
              tycker att vi har all tid i världen att få pröva just detta med
              oberoende mellanhand. Vi ser nämligen en fara i att man öppnar
              för privatpersoner att föra in alkohol åt sin granne, sina vänner
              eller närstående till familjen, samtidigt som de så kallade indikativa
              nivåerna inte ska vara gällande. Det ställer tullen inför den
              omöjliga situationen att sköta en aktiv kontroll på det här området.
            </seg>
            <seg n="df4dbdba">
              Till och med Systembolaget har valt att yttra sig i ärendet och
              har skickat in ett remissyttrande till Socialdepartementet. De
              skriver bland annat: Det finns en uppenbar risk att denna typ
              av införsel bildar grund för en illegal detaljhandel.
            </seg>
            <seg n="36ef450a">
              Det är ett av de tydliga argumenten och något som man befarar
              i det här sammanhanget. Man pratar också väldigt mycket om de
              olika nivåerna och om oron för det som komma skall vid en sådan
              införsel.
            </seg>
            <seg n="e0e204bb">
              Frågan är hur Centerpartiet tänker. Jag tycker att de har varit
              rätt tydliga i tidigare utskottsärenden, där de har sagt att Systembolagets
              monopol inte bara ska bevaras och försvaras utan också värnas.
              Det är ganska starka ord för ett bibehållande av Systembolagets
              monopol. Det finns en uppenbar risk för att vi naggar monopolet
              i kanten om vi öppnar för en lagstiftning som kan grunda för illegal
              detaljhandel.
            </seg>
            <seg n="f26770a4">
              Jag är djupt oroad över Centerpartiets syn i den här frågan.
            </seg>
          </u>
          <note type="speaker" n="d4ce8287">
            Anf. 110 LARS-IVAR ERICSON (c) replik:
          </note>
          <u who="Q432059" xml:id="i-5c97c5d936bfe6bf-2" n="3d95a510">
            <seg n="0383c1dc">
              Herr talman! Jag kan försäkra Christer Engelhardt att Centerpartiet
              också i fortsättningen kommer att stå för en restriktiv alkoholpolitik.
            </seg>
            <seg n="52519736">
              Det är också viktigt att framhålla att vi vill förstärka kontrollmekanismerna.
              Till exempel har Tullverket fått ökade resurser. Inom Tullverket
              ska man nu göra diverse utredningar. Man ska tillsätta en ny enhet
              som ska syssla med samordning och styrning av den förebyggande,
              brottsbekämpande och kontrollerande verksamheten. Man vill också
              ha en utökad integrering av underrättelse- och riskanalysverksamheterna.
            </seg>
            <seg n="643ef99e">
              Naturligtvis har alla vi vuxna ett gemensamt ansvar när det gäller
              att påverka det uppväxande släktets attityder till alkoholen.
              Det görs ju mycket, inte minst inom den ideella sektorn, för att
              upplysa om alkoholens faror. Trots det som vi pratar om nu i dag
              tror jag att det finns möjligheter att bedriva en restriktiv alkoholpolitik
              också i fortsättningen.
            </seg>
            <seg n="0ebae1ab">
              Sedan måste den som sysslar med sådan här införsel ta hänsyn
              till alla de regler som kringgärdar själva införseln. Som jag
              nämnde i mitt anförande har inte bestämmelserna, som i praktiken
              redan har fungerat en tid, lett till en ökad införsel, utan införseln
              har varit på ungefär samma nivå och har till och med minskat i
              de sydsvenska landskapen.
            </seg>
          </u>
          <note type="speaker" n="535a3216">
            Anf. 111 BARBRO WESTERHOLM (fp):
          </note>
          <u who="Q4859755" xml:id="i-619ba41d48e73bf0-0" n="0a185ed6">
            <seg n="0a59587f">
              Herr talman! Jag börjar med, så att jag inte glömmer bort det,
              att yrka bifall till betänkandets förslag till beslut och avslag
              på reservationerna.
            </seg>
            <seg n="a0d55e58">
              Det är alltid bra att titta i backspegeln, när man står inför
              framtiden, för att göra rätt saker. Jag tänker inte gå tillbaka
              bara till 1994, som Elina Linna, utan jag tänker gå tillbaka till
              den 18 februari 1908. Det är alltså hundra år sedan. Då stod Ivan
              Bratt i talarstolen på Svenska Läkaresällskapet och diskuterade
              bruket och missbruket av alkohol och alkoholens skadeverkningar,
              både de medicinska och de sociala.
            </seg>
            <seg n="63296ad1">
              Det var Ivan Bratt som lade grunden för den alkoholpolitik som
              vi för i dag. Han såg det som nödvändigt att begränsa tillgången
              till alkohol, samtidigt som den inte skulle förbjudas. Han lade
              grunden till Systembolaget, Vin &amp; Sprit och motboken. Han var
              samtidigt den som ledde i bön när det gällde att säga nej till
              alkoholförbud i Sverige. 51 procent av svenskarna röstade för
              att vi skulle fortsätta att ha alkohol på systembolag, 49 procent
              sade nej. Då var Sverige ett litet land i den nordligaste delen
              av Europa och ganska isolerat och fattigt.
            </seg>
            <seg n="ac9a2e68">
              I dag är vi en del av gemenskapen. Det gör att vi inom olika
              områden måste arbeta annorlunda än vad vi gjorde för hundra år
              sedan, för då var vapnet mot alkoholmissbruk de tillgänglighetsbegränsande
              faktorerna.
            </seg>
            <seg n="c015fb0c">
              I dag har vi den fria rörligheten i Europa. Visserligen ligger
              vår restriktiva alkoholpolitik fast, och detaljhandelsmonopolet
              är inte hotat. Vi har de höga priserna, åldersgränser och begränsade
              öppettider.
            </seg>
            <seg n="d86ef4df">
              Det bestämmer vi om själva. Men i de gränsöverskridande frågorna
              är vi i en annorlunda situation.
            </seg>
            <seg n="9b31b334">
              Därför blir det så viktigt att vi tar i bruk andra möjligheter.
              Lars-Ivar Ericson var inne på vad regeringen gör. Regeringen gör
              en rad andra saker för att skapa respekt för alkoholen. Detta
              kommer att få en ökande betydelse i framtiden. Folkhälsoinstitutet
              har fått en rad uppgifter för att stärka arbetet i skolor, på
              universitet och på andra platser. Institutet ska ta fram informationsinsatser.
              Socialstyrelsen har fått uppdrag när det gäller missbruket. Systembolaget
              får återigen ett tydligare uppdrag att informera allmänheten om
              riskerna med alkohol. Man har haft ett sådant uppdrag, men det
              har försvagats under senare år. Nu återfår man det genom att man
              har ansvar för alkoholprofilen. Vi har också regeringens ANT-sekretariat,
              som har bildats.
            </seg>
            <seg n="3434e1fe">
              Det är viktigt att se dagens beslut i detta bredare sammanhang.
              Det handlar om en relativt liten fråga, men den är en symbolfråga
              för många. När vi går till de finska erfarenheterna ser vi att
              det inte är här de stora mängderna alkohol kommer i allmänhetens
              bruk. Jag tror att om Systembolaget fortsätter att ha den höga
              kvalitet man har på sina varor blir införseln från övriga Europa
              ganska ointressant. Människor vet att de får en hög kvalitet på
              Systembolaget.
            </seg>
            <seg n="2a52c9fa">
              Med detta sagt stannar jag, för jag vill inte upprepa det som
              de två föregående talarna har sagt. Jag instämmer i deras anföranden.
            </seg>
          </u>
          <note type="speaker" n="bdc00416">
            Anf. 112 CHATRINE PÅLSSON AHLGREN (kd):
          </note>
          <u who="Q4973700" xml:id="i-d0efb8abf5c3d348-1" n="2e0c5ce6">
            <seg n="82bbc56a">
              Herr talman! Jag kan också säga att jag hade varit lycklig om
              inte Rosengrendomen hade fallit. Men nu har den fallit. Det måste
              både regeringen och vi som folkvalda förhålla oss till. Av det
              skälet initierade regeringen när domen föll en utredning som skyndsamt
              skulle lägga fram förslag enligt domen. Remissförfaranden är till
              för att vi ska inhämta kunskap och åsikter om ett förslag. Det
              som var tydligt i remissförslaget var att alla de remissinstanser
              som hade juridisk kompetens ansåg att vi var tvungna att göra
              det här.
            </seg>
            <seg n="3b6b356f">
              Nu har mina kolleger i alliansen beskrivit och exemplifierat
              remissinstanser. Det är självklart, precis som i alla andra sammanhang,
              att det kan finnas några enskilda här och där som kan ha en avvikande
              åsikt. Men den samlade juridiska bedömningen i remissförfarandet
              är tydlig och klar: Vi måste göra det här. Socialdepartementet
              och Regeringskansliets jurister har sagt det. De får väl i alla
              fall anses besitta hygglig kunskap. Många av dem anställdes ju
              när Socialdemokraterna hade makten.
            </seg>
            <seg n="f5f7645b">
              Det är klart att det därför känns som om vi borde vara på det
              klara med det här. Det är en sådan bedömning man gör, och då är
              vi tvungna att göra vårt bästa för att tillmötesgå det. Det var
              en jurist med på socialutskottets interna hearing som jämförde
              det här med något annat ärende. Som Lars-Ivar Ericson sade var
              det då 300 000 kronor per dag. Det var alltså en jurist som sade
              detta.
            </seg>
            <seg n="94173153">
              Jag vill lugna Christer Engelhardt när det gäller detta att Kristdemokraterna
              skulle ha en rädsla för att driva en alkoholpolitisk linje. Jag
              är glad att säga att det inte är sant. Jag kan gott tala om i
              den här talarstolen att Maria Larsson och hennes medarbetare har
              hyst en oerhört stor oro för det här. De har försökt förankra
              det, och de har samtalat med många, bland andra nykterhetsrörelsen.
              De har beskrivit hur de ser på det. De har talat om att de vill
              fortsätta att ha en restriktiv alkoholpolitik. Det råder ingen
              tvekan om det. Det står i regeringsförklaringen, så regeringen
              står bakom det.
            </seg>
            <seg n="508f86d1">
              Men det är inget lätt beslut. Nu är vi med i den europeiska gemenskapen,
              vilket jag tycker har många positiva effekter. Då måste vi se
              till att vi gör det här på ett bra sätt. Tullen har fått mer pengar.
              Folk ska betala skatt. Vi ska se till att allt fler svenskar lever
              efter de lagar och förordningar vi har. Sedan domen föll 2007
              är det möjligt att ta in alkohol. Men det har inte skett någon
              ökning. I Finland har man haft den möjligheten sedan EU-inträdet.
              Inte heller där har man kunnat konstatera någon ökning på området.
            </seg>
            <seg n="fa46e13a">
              Jag tror att en restriktiv alkoholpolitik handlar om så många
              andra faktorer. Där har regeringen grunnat på att även kunna ha
              strängare sanktionsregler för det som finns. Man har alltså nya
              tankar när det gäller att fortsätta att ha en restriktiv alkoholpolitik
              inte för vår skull utan för våra barns skull och för hela landets
              skull. Det handlar om signalerna till hela vårt land om att vi
              ska fortsätta med detta.
            </seg>
            <seg n="7d39a785">
              Vi för en restriktiv alkoholpolitik i den europeiska gemenskapen.
              Vi är kända för det. Men trovärdigheten ökar också om vi inte
              ställer oss emot alla tunga jurister utan ser till att vi får
              fortsatt förtroende i de frågor som vi driver.
            </seg>
          </u>
          <note n="0525efad">
            Med det, herr talman, yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="d7d7ff7d">
            Anf. 113 ELINA LINNA (v) replik:
          </note>
          <u who="Q4349165" xml:id="i-9fd4d0fbc49be782-2" n="0a9edf7d">
            <seg n="fbf67f82">
              Herr talman! Vi för en restriktiv alkoholpolitik i EU-sammanhang,
              säger Chatrine Pålsson Ahlgren. Varför lägger sig då regeringen
              så som man har gjort? Varför vågar man inte pröva frågan?
            </seg>
            <seg n="f859afa2">
              Vi ska inte behöva använda definitionen av samlad juridisk expertis
              mer. Det har vi talat om så många gånger här, och vi gör olika
              tolkningar. Chatrine Pålsson Ahlgren har ändå stått här i talarstolen
              under förra mandatperioden flera gånger och drivit en tydlig alkoholpolitisk
              linje. Hon har inte bara gjort det tidigare utan gör det fortfarande
              i dag. Men ni för en annan linje ute i debatten än den ni sedan
              genomför i politiken. Det tycker jag är mycket märkligt.
            </seg>
            <seg n="814adfb7">
              I dagarna har kd presenterat vilka frågor man vill driva i EU-valet
              nästa år. Liksom i förra valet vill man sänka införselkvoterna
              på alkohol. I opposition föreslog man att den dåvarande regeringen
              skulle strunta i EU:s gemensamma regler och ensidigt minska införselkvoterna.
              Nu har ni ansvaret för alkoholfrågorna, och ingenting har hänt
              vad gäller införselkvoterna. Kd ställer sig i stället bakom förslaget
              och initierar det. Hur ser du på det, Chatrine Pålsson Ahlgren?
            </seg>
          </u>
          <note type="speaker" n="c9104b00">
            Anf. 114 CHATRINE PÅLSSON AHLGREN (kd) replik:
          </note>
          <u who="Q4973700" xml:id="i-d0efb8abf5c3d348-2" n="2e0c5ce6">
            <seg n="c7be8e72">
              Herr talman! Jag tycker inte att det är sanning att vi för en
              annan alkoholpolitisk argumentation än vad vi har gjort tidigare.
              Skillnaden är att det är vi som har regeringsmakten och måste
              förhålla oss till EG-regler på ett sätt som inte krävs av oppositionen
              för närvarande. Det är en annan sak att regera än att vara i opposition.
            </seg>
            <seg n="3d2b0a2f">
              Jag sade alldeles nyss att all juridisk expertis under remissförfarandet
              har sagt att vi måste förlita oss till det här. Dessutom sade
              juristen på vår utfrågning att det inte bara är fråga om att få
              ett skadestånd från och med nu, utan det kan också ges retroaktivt.
            </seg>
            <seg n="a1a57ace">
              Men vi tar ansvar, och det fanns en tydlig kunskap överallt.
              Därför ansåg vi att vi var tvungna att göra detta.
            </seg>
            <seg n="3650cc2b">
              Jag kommer att fortsätta att verka för en restriktiv alkoholpolitik,
              och regeringen kommer att göra det. Jag lovar det. Det är ingen
              skillnad här. Men nu är vi med i EU, och när inte kartan och verkligheten
              stämmer överens, Elina Linna, får vi gå efter verkligheten.
            </seg>
          </u>
          <note type="speaker" n="01283262">
            Anf. 115 ELINA LINNA (v) replik:
          </note>
          <u who="Q4349165" xml:id="i-9fd4d0fbc49be782-3" n="0a9edf7d">
            <seg n="cdb0bd67">
              Herr talman! Vi var med i EU under den förra mandatperioden också.
              Det retroaktiva skadestånd som juristen talade om på den slutna
              hearingen i socialutskottet gällde ett annat fall. I det här fallet
              hade han ingen kännedom om krav på skadestånd. Christer Engelhardt
              har också tidigare tagit upp att det inte finns något krav på
              skadestånd i domen.
            </seg>
            <seg n="b89f55ad">
              Chatrine Pålsson Ahlgren säger att Kristdemokraterna ska fortsätta
              att föra en restriktiv alkoholpolitik. Under den förra mandatperioden
              satte Kristdemokraterna upp ett mål som innebär att ungdomars
              drickande ska minska med 25 procent. Hur stämmer det överens med
              det här beslutet där man inte ens kontrollerar ungdomarnas ålder
              och där det är möjligt för vem som helst att föra in alkohol till
              vem som helst utan att behöva kontrollera åldern? Hur stämmer
              det, Chatrine Pålsson Ahlgren?
            </seg>
          </u>
          <note type="speaker" n="ac808fa4">
            Anf. 116 CHATRINE PÅLSSON AHLGREN (kd) replik:
          </note>
          <u who="Q4973700" xml:id="i-1768d137a02e2bc4-0" n="2e0c5ce6" next="i-950a633900bc94db-0">
            <seg n="8778465a">
              Herr talman! Det där sista är tramsigt, Elina Linna. Ingen i
              Sverige som inte är 18 år får dricka alkohol. Det har man skyldighet
              att leva efter även om den ena eller andra köper ut. Det är tydligt
              och klart. Det har vi också förstärkt i betänkandet.
            </seg>
            <seg n="b10bcaed">
              Man måste väl ändå gå efter en praxis i liknande fall. I en domstol
              är inte alla fall exakt likadana. Jag är nämndeman i Göta hovrätt.
              Där tar vi alltid upp hur man brukar döma i Högsta domstolen och
              så vidare. Sedan jämför man med det här fallet. Det man har att
              jämföra med är snarlika fall, och det har man gjort här.
            </seg>
            <seg n="94453d0b">
              För att inte herr talmannen ska bli orolig för voteringstiden
              ska jag avslutningsvis säga att jag lovar att vi ska fortsätta
              att föra en restriktiv alkoholpolitik, men vi måste leva efter
              de regler som finns om det ska bli ordning och reda i vårt samhälle.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="a410fbdd">
            14 § Stiftelsen Riksbankens Jubileumsfonds verksamhet år 2007
          </note>
          <note n="e9e79b16">
            Föredrogs
          </note>
          <note n="7298d9e0">
            Förste vice talmannen konstaterade att ingen talare var anmäld.
          </note>
          <note n="518b1437">
            Ajournering
          </note>
          <note n="c0253df3">
            Kammaren beslutade kl. 15.53 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4973700" xml:id="i-950a633900bc94db-0" n="2e0c5ce6" prev="i-1768d137a02e2bc4-0">
            <seg n="ae2e3e2a">
              Återupptagna förhandlingar
            </seg>
          </u>
          <note n="72f6e478">
            Förhandlingarna återupptogs kl. 16.00.
          </note>
          <note n="bd9a9bfc">
            15 § Beslut om ärenden som slutdebatterats vid dagens sammanträde
          </note>
          <note n="e99e4108">
            Punkt 1
          </note>
          <note n="fbd24812">
            Punkterna 2 och 3
          </note>
          <note n="e99e4108">
            Punkt 1
          </note>
          <note n="db70d93c">
            Punkt 2
          </note>
          <note n="b57521f6">
            Punkterna 3 och 4
          </note>
          <note n="7a78c2c4">
            Punkt 5
          </note>
          <note n="e99e4108">
            Punkt 1
          </note>
          <note n="fc0ad7af">
            Punkt 3
          </note>
          <note n="115469b9">
            Punkt 10
          </note>
          <note n="df394f38">
            Övriga punkter
          </note>
          <note n="7a78c2c4">
            Punkt 5
          </note>
          <note n="de06060c">
            Punkt 7
          </note>
          <note n="df394f38">
            Övriga punkter
          </note>
          <note n="e99e4108">
            Punkt 1
          </note>
          <note n="fc0ad7af">
            Punkt 3
          </note>
          <note n="2ca06ab8">
            Punkt 6
          </note>
          <note n="df394f38">
            Övriga punkter
          </note>
          <note n="64527ea4">
            16 § Två nya specialskolor utvidgning av specialskolans målgrupp
          </note>
          <note n="e9e79b16">
            Föredrogs
          </note>
          <note type="speaker" n="8667459a">
            Anf. 117 SOFIA LARSEN (c):
          </note>
          <u who="Q4960997" xml:id="i-6ccba244dc4759b9-0" n="3eb5d387">
            <seg n="b229e7e9">
              Herr talman! Det är en glädjens dag i dag. Efter år av reservationer
              i utbildningsutskottets betänkanden kan vi nu i Sveriges riksdag
              lägga fram förslag som innebär att vi återinför specialskolorna
              Ekeskolan och Hällsboskolan.
            </seg>
            <seg n="90b2f4ec">
              Det är ett förslag som stärker valmöjligheterna, ökar tryggheten
              och ger bättre pedagogiska förutsättningar för elever med synskada
              och ytterligare funktionshinder och för elever med språkstörning.
              Återinförandet av Ekeskolan och Hällsboskolan är en seger. Framför
              allt är det en seger för de barn och föräldrar som i flera år
              kämpat och levt i ovisshet och inte fått den utbildning och den
              trygghet som de önskat.
            </seg>
            <seg n="83653756">
              Att känna sig behövd, att kunna vara delaktig och känna att man
              lyckas har central betydelse för våra liv. Ofta tar vi för givet
              att alla kan och att vår gemensamma grundstruktur i samhället
              passar alla. Vi tar också ofta för givet att likvärdighet är detsamma
              som likadant.
            </seg>
            <seg n="7e5ed2e5">
              För mig och för alliansen betyder likvärdighet att alla ges en
              ärlig chans att lyckas, att alla kan och har möjlighet att vara
              delaktiga och känna sig behövda utifrån sina egna förutsättningar,
              möjligheter och mål. Det är en självklarhet att alla ska vara
              inkluderade i vårt samhälle. Det är ett mycket viktigt mål om
              vi kommer ihåg att vägen dit, vägen till ett inkluderande samhälle,
              ser olika ut. Elever i skolan har nämligen olika behov. Det som
              passar den ene perfekt passar inte den andre.
            </seg>
            <seg n="43ef89c9">
              För att skolan ska kunna bli likvärdig krävs det ökad valfrihet,
              ökad flexibilitet och en bättre elevanpassad skola. Det krävs
              också utbildningsalternativ som erbjuder specifika specialistkompetenser
              och specifika hjälpmedel för de elever som är i behov av det.
            </seg>
            <seg n="43a7475e">
              Det är grunden till att jag och Centerpartiet, tillsammans med
              de andra alliansvännerna, så kraftfullt kämpat för att erbjuda
              en skola för alla, en skola där elever och föräldrar bestämmer
              vad som är bäst för dem, en skola där inte staten eller en viss
              typ av majoritet i Sveriges riksdag bestämmer vad som är bäst
              för varje elev.
            </seg>
            <seg n="fe6035a4">
              Elever med synskada och ytterligare funktionshinder och elever
              med grav språkstörning får, i och med det betänkande som vi nu
              debatterar och som det kommer att beslutas om, återigen möjlighet
              att välja skolform. Betänkandet Två nya specialskolor innebär
              att Ekeskolan och Hällsboskolan återetableras som specialskolor.
              Utgångspunkten har varit en modern och flexibel specialskola.
              Vi har i betänkandet nyckelorden valfrihet, flexibilitet och bra
              information.
            </seg>
            <seg n="e582592c">
              Det ska vara en valfrihet som innebär större möjligheter att
              välja skolform för elever i denna målgrupp. Det ska vara en flexibilitet
              som innebär att utbildningen utformas så att den på bästa sätt
              tillgodoser den enskilde elevens behov. För att det ska vara möjligt
              krävs det en bra dialog mellan eleven, elevens vårdnadshavare,
              skolans personal och hemkommunen. Utifrån det kommer man överens
              om vad som är bäst för den enskilde eleven, hur och var eleven
              på bästa sätt kan utvecklas både kunskapsmässigt och socialt.
            </seg>
            <seg n="ddf81d01">
              För vissa elever innebär det att de under delar av sin utbildningstid
              är i specialskolan och delar av utbildningstiden i hemkommunen.
              För andra innebär det att de är större delen i specialskolan,
              och för ytterligare andra att de är större delen i hemkommunen.
              Det finns alltså lika många utbildningsvägar som det finns elever
              inom specialskolans målgrupp. Det är positivt.
            </seg>
            <seg n="121d1b70">
              Det behövs också mycket bättre information så att både elever
              och föräldrar vet vad det finns för valmöjligheter för deras barn,
              vad det finns för skolformer att välja mellan. Det trycker regeringen
              på i propositionen, och det står också i betänkandet.
            </seg>
            <seg n="ef9f10fb">
              Herr talman! Debatterna om specialskolorna har varit många. De
              har varit tuffa, och ibland har de också gått över styr. Alltför
              ofta har debatten dessutom utgått från en typ av hets om att alla
              ska leva och utbilda sig i likhetens tecken. Likadant har varit
              fint, och olika har varit fult. Det har varit debatter där de
              ideologiska skiljelinjerna varit skarpa. Valfriheten och självbestämmandet
              har stått mot likadant och centralstyre. Det har varit allians
              mot socialdemokrater och resten av vänsterblocket.
            </seg>
            <seg n="e3f11348">
              Vägen om specialskolans vara eller inte vara har alltså varit
              väldigt krokig. Utifrån Funkisutredningen, som kom i slutet av
              90-talet, ville Socialdemokraterna helt lägga ned specialskolorna
              Ekeskolan och Hällsboskolan. Tanken var att eleverna skulle inkluderas
              i de kommunala skolorna. Det fanns ett stort motstånd mot detta.
              Elever, föräldrar, alliansvänner, många inom skolans värld och
              andra reagerade. Resultatet blev att specialskolorna lades ned,
              men vissa elever kunde få möjlighet att under en viss tid vistas
              vid ett resurscentrum.
            </seg>
            <seg n="431f2608">
              Självklart har många barn inom denna målgrupp möjlighet att gå
              i sin hemkommun, och mår väldigt bra av det, men för alla elever
              fungerar det inte och är inte bra. För dessa elever måste det
              finnas ett alternativ såsom det vi nu föreslår, nämligen en modern
              och flexibel specialskola.
            </seg>
            <seg n="416b0475">
              Integrationen i skolan och de kommunala skolorna måste vara frivillig.
              Barn har en rättighet, men inte en skyldighet, att vara integrerade.
              Ett barn är inte heller integrerat bara för att det vistas i samma
              lokal som andra barn.
            </seg>
            <seg n="a4baa9c1">
              Regeringen föreslår alltså en flexibel specialskola, som kan
              ge eleverna med flerfunktionshinder rätt och möjligheter att vistas
              i en miljö där de känner att de kan växa och få den bästa pedagogiken
              och undervisningen och de bästa tänkbara hjälpmedlen, där de kan
              få vänner och känna sig trygga. Alliansregeringen ger nu fler
              elever den möjligheten.
            </seg>
            <seg n="17df1b0c">
              Jag är glad, om än förvånad, över att Socialdemokraterna och
              vänsterblocket nu helt har vänt om och håller med alliansen i
              detta. Det är bra att ni har fått insikt om den enskildes önskemål
              och att det är viktigt med valfrihet utifrån elevernas behov.
              Det är bara synd att insikten har kommit så väldigt sent, att
              det har behövt gå så många år att det har gått ut över elever
              och föräldrar som har varit i behov av utbildningen.
            </seg>
            <seg n="7cf52c38">
              Man kan också fundera över det särskilda yttrande som Socialdemokraterna
              har lämnat i betänkandet. Det går mer ut på: Ja, okej, vi går
              med på detta! Fast egentligen kan man läsa mellan raderna att
              Socialdemokraterna kanske inte hade velat det. Förhoppningsvis
              kommer Socialdemokraterna att svänga lika drastiskt i andra frågor
              som gäller valfrihet och elevers möjligheter.
            </seg>
            <seg n="ed9e0f95">
              Det var på Ekeskolan som jag lärde mig att skratta.
            </seg>
            <seg n="e259b213">
              Det var först när jag kom till specialskolan som jag lärde mig
              att jag var värd någonting och som jag lärde mig något.
            </seg>
            <seg n="ee573066">
              Det var på Ekeskolan som jag för första gången fick vänner.
            </seg>
            <seg n="6693f9d6">
              Herr talman! Det här har sagts av elever på specialskolan Ekeskolan.
              I och med regeringens och riksdagens beslut att åter öppna Ekeskolan
              och Hällsboskolan kommer detta att bli möjligt för många fler.
            </seg>
          </u>
          <note n="b041b782">
            Jag yrkar starkt bifall till förslaget i betänkandet i dess helhet.
          </note>
          <note type="speaker" n="c77d20ac">
            Anf. 118 ROLAND BÄCKMAN (s):
          </note>
          <u who="unknown" xml:id="i-7cf7181e2d22c0ca-0" n="0aa90ff4">
            <seg n="9f054b37">
              Herr talman! Det är av största vikt att vi hela tiden strävar
              efter att ha en så bra skola som möjligt, inte minst för elever
              som har speciella förutsättningar. Forskning och utveckling gör
              det hela tiden möjligt att förbättra och förändra för att skapa
              så optimala förutsättningar som möjligt för alla barn. För elever
              med speciella funktionshinder är behovet nu två specialskolor
              och att vi får en utvidgning av specialskolans målgrupp.
            </seg>
            <seg n="4fe09852">
              Som kommunal tjänsteman ansvarade jag under några år för barn
              med funktionshinder, vilket var oerhört lärorikt. Jag fick träffa
              många människor som var otroligt engagerade i att skapa så bra
              förutsättningar som möjligt för barn med speciella behov, både
              inom och utom skolan.
            </seg>
            <seg n="14918637">
              Lärarna på särskolan i min hemkommun har varit helt otroliga
              på att sätta sig in i olika barns förutsättningar. Det har varit
              fascinerande att se hur de hela tiden utvecklat verksamheten och
              hittat nya lösningar, alltid med barnen i fokus. Väldigt individuella
              förutsättningar krävde hela tiden väldigt speciella lösningar.
            </seg>
            <seg n="59742f45">
              Min hemkommun satsade också mycket på att utbilda och fortbilda
              specialpedagoger, vilket jag tror är en förutsättning för ett
              lyckat resultat. Jag vill särskilt lyfta fram och betona vikten
              av fortbildning inom området. Utvecklingen har gått framåt med
              stormsteg, vilket beror dels på utbildning, dels på erfarenhetsutbyte
              mellan lärare och verksamheter.
            </seg>
            <seg n="8d803842">
              Funktionshindrade barn har ofta assistenter i skolan, på fritiden
              och i hemmet samt under vistelse på korttidshem. Jag upplever
              samarbetet mellan skolan, fritiden, hemmet, föräldrar, syskon
              och korttids som otroligt viktigt. Under den tid som jag jobbade
              som tjänsteman skapades hela tiden bra förutsättningar för att
              barnen skulle ha så optimalt anpassad skolgång och övrig tid som
              var möjligt.
            </seg>
            <seg n="c37a19f0">
              Jag fick också under min tid som kommunal tjänsteman möjlighet
              att lära mig mycket om förutsättningarna för föräldrar till funktionshindrade
              barn. Jag insåg vikten av att föräldrarna kände sig trygga med
              den kommunala verksamheten och att den var tillgänglig och fanns
              nära hemmet. Jag upplevde ibland oro bland föräldrar över att
              lämna i väg sina barn. Lyhördhet inför deras speciella situation
              är något otroligt viktigt. Om elever måste gå i skolan långt hemifrån
              krävs ett alldeles särskilt upplägg för att tillvaron, fritiden
              och kontakten med familj och vänner ska fungera.
            </seg>
            <seg n="ddbc4244">
              Särskoleverksamheten i min hemkommun ligger i anslutning till
              en grundskola, vilket har gjort att integreringen blivit ganska
              självklar för både vuxna och barn. Det blir inga konstigheter
              med att inte alla har det så enkelt. Det är snarare så att det
              skapas stor förståelse och att barn utan funktionshinder utvecklar
              sin förmåga till empati. Jag har liknande upplevelser från många
              andra särskolor som jag har besökt, både nu och tidigare.
            </seg>
            <seg n="ebcd4d99">
              För mig får lagändringen inte innebära att närhetsprincipen urholkas.
              Barn med särskilda funktionshinder bör så långt det är möjligt
              beredas undervisning i hemkommunen i nära anslutning till sina
              föräldrar och syskon.
            </seg>
            <seg n="fb009fe4">
              Nu får du lyssna, Sofia. Jag tycker ändå att det är bra att det
              finns möjlighet att göra sin skolgång vid en specialskola om väldigt
              speciella förutsättningar kräver det. Jag vill också betona att
              det är hemkommunen som har det yttersta ansvaret för elevers skolgång
              och situation och att föräldrarna om de så önskar alltjämt ska
              känna att undervisning kan ske i närheten till hemmet.
            </seg>
            <seg n="3fea8591">
              Det är också viktigt att i sammanhanget framhålla att det alltid
              är föräldrarna som i första hand ska ansvara för fostran av sina
              barn. Varje barns bästa måste alltid vara det centrala när undervisning
              och skolgång ska planeras.
            </seg>
            <seg n="36cd36d2">
              Jag vill också understryka vikten av att lagändringen om två
              specialskolor och en utvidgning av specialskolans målgrupp ger
              en möjlighet och ett komplement och inte någonting någon ska tvingas
              till. Om någon vill ha en återgång till de gamla institutionerna
              vill jag tydligt deklarera att jag är kraftigt emot det. Men som
              en möjlighet och som ett komplement tycker jag att det är bra.
              Jag har inte hört något sådant heller, men jag vill ändå ta tillfället
              i akt att deklarera min uppfattning.
            </seg>
            <seg n="623a4f9b">
              De förändringar som genomförs får absolut inte leda till ökad
              segregering. De får heller inte innebära att resurserna till särskolan
              på något sätt urholkas eller att de statliga medlen till kommunerna
              minskas inom området genom att specialskolans målgrupp utvidgas.
            </seg>
            <seg n="f79d4d17">
              Avslutningsvis kan jag efter alla mina besök i verksamheter som
              berör funktionshindrade konstatera att det hela tiden händer mycket
              positivt inom området. Bara under de 1520 år då jag har varit
              aktiv där har det hänt väldigt mycket. Vi måste naturligtvis sträva
              efter att hela tiden förbättra förutsättningarna för dem som är
              funktionshindrade. Vi måste ständigt söka nya lösningar för att
              möta nya utmaningar. Och vi måste ständigt vara lyhörda för vilka
              behov som uppstår.
            </seg>
          </u>
          <note type="speaker" n="ad5295db">
            Anf. 119 SOFIA LARSEN (c) replik:
          </note>
          <u who="Q4960997" xml:id="i-6ccba244dc4759b9-1" n="3eb5d387">
            <seg n="71600b06">
              Herr talman! Jag vill säga till Roland Bäckman att det är väldigt
              trevligt och bra att Socialdemokraterna helt vänt om i frågan
              och nu röstar för specialskolornas vara, röstar för att Ekeskolan
              och Hällsboskolan åter ska få finnas.
            </seg>
            <seg n="5a570443">
              Jag skulle vilja fråga Roland Bäckman vad det är som har gjort
              att ni vänt så drastiskt. Ni stred ju så enormt emot det här förslaget
              tidigare. Trots den stora opinion som var emot förslaget att lägga
              ned stred ni till sista delen. Vad är det som har gjort att ni
              har vänt om så drastiskt?
            </seg>
            <seg n="1d3980be">
              Jag vill också säga att Socialdemokraternas särskilda yttrande
              andas en väldig tvekan. Det är mycket om och ifall. Tror ni nu
              på självbestämmandet? Tycker ni att elever och föräldrar ska få
              bestämma mer och ha en ökad valfrihet om vilken typ av skola man
              ska få gå i?
            </seg>
          </u>
          <note type="speaker" n="64f9b9c5">
            Anf. 120 ROLAND BÄCKMAN (s) replik:
          </note>
          <u who="unknown" xml:id="i-7cf7181e2d22c0ca-1" n="0aa90ff4">
            <seg n="e237a883">
              Herr talman! Precis som jag sade tidigare går utvecklingen framåt.
              De behov som finns måste styra vilken verksamhet eller vilka verksamheter
              man ska ha. Är det så att det finns ett behov av att ha den här
              skolformen ska vi naturligtvis ha den.
            </seg>
            <seg n="cde09a2d">
              Samtidigt vill jag betona att det inte kan vara så att någon
              ska tvingas att vara i den här skolformen. Det är jätteviktigt
              att man också har möjligheten att gå i hemkommunen.
            </seg>
            <seg n="d99b8264">
              Som det ser ut nu är alla eniga om förslaget att inrätta dessa
              specialskolor och att utvidga specialskolornas målgrupp. Det finns
              inte så mycket att diskutera om det.
            </seg>
            <seg n="6a6a2c38">
              Vi måste ständigt försöka skapa de allra bästa förutsättningar
              för våra barn, och vi måste hjälpas åt med det. Ändras förutsättningarna
              måste vi se till att det som täcker behovet finns.
            </seg>
          </u>
          <note type="speaker" n="d81b4f61">
            Anf. 121 SOFIA LARSEN (c) replik:
          </note>
          <u who="Q4960997" xml:id="i-6ccba244dc4759b9-2" n="3eb5d387">
            <seg n="ea583407">
              Herr talman! Det tvingande som Roland Bäckman tog upp stod Socialdemokraterna
              för tidigare. Det enda tvingande som har funnits stod den tidigare
              regeringen för. Den sade att vi inte skulle ha självbestämmande
              utan att inkludering var tvingande.
            </seg>
            <seg n="5b2686af">
              Inkludering kan vara väldigt bra om den är självbestämd och man
              själv tycker att det är bra. Men om man är i behov av specialistkompetens
              och i behov av att vara i en miljö där man både kunskapsmässigt
              och socialt blomstrar ska man få den möjligheten.
            </seg>
            <seg n="16571b06">
              Det stod allianspartierna för tidigare, och det står vi för nu.
              Vi verkställer också våra drömmar och idéer som genomsyrar den
              svenska skolan. Det gjorde inte Socialdemokraterna. Men det är
              glädjande att man nu följer efter alliansen.
            </seg>
            <seg n="2474c635">
              Behoven av platser på specialskolorna har varit konstant. Det
              har varit ett väldigt tryck på specialskolorna när debatten var
              som hetast. Men då valde fortfarande Socialdemokraterna att backa.
              Behovet har varit konstant.
            </seg>
            <seg n="34de29ac">
              Jag har en sista fråga. Om Socialdemokraterna nu har vänt om
              och tycker att eleverna får välja om de ska gå i en specialskola
              eller inte och får en ökad möjlighet för det, innebär det också
              att ni vänder om i andra valfrihetsfrågor inom skolan? Det gäller
              till exempel friskolorna och ökad valfrihet för eleverna och föräldrarna
              där. Det vore mycket välkommet.
            </seg>
          </u>
          <note type="speaker" n="ca6d8a84">
            Anf. 122 ROLAND BÄCKMAN (s) replik:
          </note>
          <u who="unknown" xml:id="i-7cf7181e2d22c0ca-2" n="0aa90ff4">
            <seg n="d2de5aa5">
              Herr talman! Man kan diskutera länge om saker och ting är tvingande.
              Det jag kan känna en viss oro för nu är att förutsättningarna
              för särskolorna i respektive kommun försvinner och att man försöker
              plocka in barn i de nya skolformerna. Det kan jag tycka kan vara
              tvingande. Nu säger Sofia att det inte ska bli så, utan det ska
              finnas valmöjligheter. Det tycker jag är jättebra.
            </seg>
            <seg n="60f33322">
              Jag återkommer till samma sak jag sade nyss. Finns behovet måste
              vi naturligtvis se till att det finns förutsättningar för barn
              att lära sig på bästa sätt.
            </seg>
            <seg n="9def56ab">
              När det gäller specialkompetensen kan jag referera från min hemkommun.
              Där har vi stor kompetens när det gäller alla olika funktionshinder.
              Men det kan finnas något fall där det kanske måste vara en större
              grupp. Då kan det vara bra att samlas på något ställe.
            </seg>
          </u>
          <note type="speaker" n="81394cb3">
            Anf. 123 OSKAR ÖHOLM (m):
          </note>
          <u who="Q6256794" xml:id="i-789ff64a65f273a9-7" n="64c621de">
            <seg n="70fe985c">
              Herr talman! Det talas i dessa tider mycket om att man borde
              komma överens mer i skolpolitiken. Det har uppenbarligen skett
              en viss tillnyktring på den socialdemokratiska sidan som har resulterat
              i att man nu är beredd att närma sig alliansen i ett antal olika
              skolfrågor. Det tycker jag är bra.
            </seg>
            <seg n="c0a3a47f">
              Jag funderade länge på om oppositionens inställning i det ärende
              som vi nu diskuterar hade just med den nya kompromissviljan att
              göra. Det är kanske vad Roland Bäckman menar med att utvecklingen
              går framåt. Man kan ju hoppas det.
            </seg>
            <seg n="260732a4">
              Det betänkande vi behandlar i dag om utvidgning av specialskolans
              målgrupp är som vi har konstaterat ett enhälligt betänkande. Det
              betyder att vi alla är överens om beslutet. Det är oftast i den
              här kammaren en indikation på att ärendet som man har framför
              sig är någonting okontroversiellt och enkelt som vi alla snabbt
              kan komma överens om.
            </seg>
            <seg n="65b49143">
              Jag efteranmälde mig till den här debatten av två skäl. Det första
              var att jag precis som Sofia Larsen vill betona innehållet i förslaget.
              Det framstår på papperet som att vi nu diskuterar en liten justering
              av några paragrafer i skollagen. I sak är det de förändringarna
              vi gör. Men det innebär i praktiken slutpunkten på den nästan
              tio år långa strid som har pågått om hur vi ska se på specialskolan
              i det här landet.
            </seg>
            <seg n="d4c76e44">
              Ska vi ha en specialskola som på allvar handlar om att se verkligheten
              och det unika i varje barn? De av oss som tycker det har hela
              tiden argumenterat för att det var fel att påbörja en avveckling
              av Ekeskolan och Hällsboskolan.
            </seg>
            <seg n="784d2075">
              Vi har argumenterat för att det där hela tiden fanns en oas som
              gav barn och ungdomar en miljö där bästa tänkbara pedagogik och
              undervisning fanns, där de bästa tänkbara hjälpmedlen fanns på
              plats och där barn kunde känna sig trygga och må bra och i många
              fall kanske för första gången få en bästa vän.
            </seg>
            <seg n="344e670b">
              Vi vet att man på den andra sidan i politiken i stället har argumenterat
              för att likvärdighet översätts digitalt och enkelt till att dessa
              elever ska vara i samma klassrum som alla andra. Man har varit
              övertygad om just det enkla och närmast digitala i vad integration
              av elever med särskilda behov innebär och vad de behöver att det
              har fått styra hela politiken.
            </seg>
            <seg n="fbb478ef">
              När den förra regeringen aviserade att man ville avveckla Ekeskolan
              och Hällsboskolan ledde det till protester av sällan skådat slag.
              Det bör man också komma ihåg i den här debatten. Protestbrev beskrev
              hur verksamheten fungerande bra och hur onödigt det är med en
              nedläggning.
            </seg>
            <seg n="7f436e63">
              Demonstrationer utanför Riksdagshuset vittnade om det. Där stod
              människor och berättade om hur illa berörda de blev av regeringens
              beslut. Inne i den här kammaren debatterades frågan. Den dåvarande
              socialdemokratiska skolministern viftade bort alla försök och
              alla krav på att behålla den skola som visat sig fungera så bra.
            </seg>
            <seg n="ac5b7057">
              Alla elever har rätt till samma skola. Det enkla är att de ska
              vara i samma klassrum. Det hamrade man i stället in. De ideologiska
              skygglapparna satt så hårt att man tappade perspektiven, och man
              höll fast vid den linjen.
            </seg>
            <seg n="41952dfe">
              Herr talman! Där någonstans ligger den andra anledningen till
              att jag ändå begärde ordet i debatten. Det är alldeles utmärkt
              att detta är ett enhälligt betänkande. Det är alldeles utmärkt
              att vi äntligen kan sätta punkt för den striden och låta synskadade
              barn och många som också är döva, hörselskadade och utvecklingsstörda
              få en oas där de behandlas som unika individer.
            </seg>
            <seg n="80ea29a7">
              Det är en enhällighet som man önskat hade kommit för flera år
              sedan. Att man från oppositionens sida nu ställer upp och räddar
              skolorna är alldeles utmärkt. Det är jättebra. Men man kan önska
              att den hade besparat barnen, ungdomarna, föräldrarna och lärarna
              all den nervositet, osäkerhet och politiska oklarhet som följt
              under en tio år lång debatt.
            </seg>
            <seg n="38f287d9">
              Herr talman! Det känns bra att precis som Roland Bäckman från
              Socialdemokraterna yrka bifall till allt i utskottets förslag
              i betänkandet.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="9b5cda6d">
            17 § Vissa ändringar i lagen om särskild förvaltning av vissa
            elektriska anläggningar, m.m.
          </note>
          <note n="e9e79b16">
            Föredrogs
          </note>
          <note type="speaker" n="fbdc9849">
            Anf. 124 KARIN ÅSTRÖM (s):
          </note>
          <u who="Q4563087" xml:id="i-536fd4731e238d4e-0" n="b486a5aa">
            <seg n="bfe2320e">
              Herr talman! Vi är här för att debattera näringsutskottets betänkande
              Vissa ändringar i lagen om särskild förvaltning av vissa elektriska
              anläggningar, m.m. År 2004 beslutade riksdagen att införa denna
              lagstiftning som handlade om att elöverföringen måste fungera
              på ett tillfredsställande och leveranssäkert sätt ut till kunden.
            </seg>
            <seg n="612c1641">
              Det har på senare år visat sig att den haft vissa brister. Det
              har särskilt uppmärksammats i mitt eget hemlän Norrbotten när
              staten gick in och ansökte om tvångsförvaltning av den privata
              elleverantören Ekfors Kraft. Det hade under några års tid varit
              olika tvister mellan kunderna och Ekfors Kraft om bland annat
              oskäligt höjda elavgifter. Konflikterna har trappats upp ganska
              ordentligt de senaste åren. Ekfors Kraft har bland annat stängt
              av elleveransen till stora delar av Haparanda och Övertorneå kommuner.
              De har nu levt i mörker i två år.
            </seg>
            <seg n="6fcbe6ea">
              Problemen som uppmärksammades är bland annat att i samband med
              ansökan om tvångsförvaltning fanns risken det skulle kunna gå
              att dra ut på tiden och fördröja och försena hela processen. Dessutom
              fick tvångsförvaltaren bära kostnaderna för hela arbetet med att
              åtgärda eventuella brister. Med detta betänkande är nu dessa hinder
              undanröjda och staten kan gå in med tvångsförvaltning betydligt
              snabbare när sådana här missförhållanden uppdagas.
            </seg>
            <seg n="45b4e118">
              I mina hemtrakter i Norrbotten kallar vi den här lagen för lex
              Ekfors.
            </seg>
            <seg n="36f232ad">
              Herr talman och ärade ledamöter i kammaren! Jag skulle vilja
              säga att jag är mycket nöjd med att vi har ett enigt utskott bakom
              denna till synes kanske ringa fråga men ack så viktig för många
              kunder och att vi har fått till stånd det här gemensamt.
            </seg>
            <seg n="e9d9bab0">
              Tyvärr, herr talman, är det inte så med många andra förslag i
              det här betänkandet.
            </seg>
            <seg n="002d5d99">
              Herr talman! Energi- och klimatpolitiken måste vara samhällets
              motor vid vår omställning till en mer hållbar energiförsörjning.
              Det handlar naturligtvis om både hur vi producerar vår energi
              och hur den används.
            </seg>
            <seg n="e472b1f1">
              Elmarknaden måste fungera bättre, och konkurrensen på elmarknaden
              måste öka. Det är avgörande faktorer i samhällets energiomställning.
            </seg>
            <seg n="45df67a0">
              När det gäller att öka konkurrensen och stärka konsumenternas
              ställning på elmarknaden har vi flera förslag i detta betänkande.
              Jag ska bara ta upp några, herr talman.
            </seg>
            <seg n="58038bf9">
              Vi vill begränsa samägandet av kärn- och vattenkraftsproduktionen,
              framför allt mellan de tre största elproducenterna, Eon, Fortum
              och Vattenfall. Här är vi även delvis i linje med vad Vänsterpartiet
              säger om samägande av kärnkraften. I den delen tillstyrker vi
              dessa delar.
            </seg>
            <seg n="cf1e4b7b">
              Vi tycker även att själva tillståndsprocessen när det gäller
              nya kraftanläggningar bör effektiviseras, så att det blir enklare
              för nya aktörer att komma in på elmarknaden. Man kan ta exemplet
              med vindkraftsutbyggnaden, som är väldigt känt för oss alla här
              inne. Jag tänker på de extremt höga anslutningskostnaderna etcetera.
            </seg>
            <seg n="22579527">
              Jag skulle också vilja säga att vi delar Miljöpartiets uppfattning
              när det gäller att underlätta för småskaliga elproducenter att
              leverera och sälja el till det gemensamma elnätet.
            </seg>
            <seg n="172e787e">
              Herr talman! Vi vill också inrätta en elombudsman, ett effektivt
              och oberoende ombud som företräder kunderna med råd, särskilt
              vid de tvister som vi faktiskt ser har blivit fler och fler till
              antalet under de senaste åren. Det skulle stärka konsumenternas
              ställning avsevärt.
            </seg>
            <seg n="8fc4228e">
              Vi vill också, om nödvändigt, via lagstiftning begränsa elbolagens
              möjlighet att teckna dyra tillsvidareavtal. Vi vill förenkla fakturor.
              Vi vill sammantaget ge kunderna ökat inflytande över sin egen
              konsumtion.
            </seg>
            <seg n="f90d02a8">
              Men, herr talman, här passar regeringen rejält. Majoriteten hänvisar
              till pågående utredningar, och när det gäller konsumenternas skydd
              och behov av information hänvisar de i betänkandet bland annat
              till att kommunerna har energirådgivare som kostnadsfritt ska
              svara på frågor om energi.
            </seg>
            <seg n="33186db7">
              Kära ledamöter av denna kammare! Jag vill bara påminna om att
              en av de första åtgärder som regeringen vidtog när den tillträdde
              var att dra ned på energirådgivningen ute i kommunerna, från 170
              miljoner kronor per år till 140 miljoner kronor fram till år 2010.
              Det är alltså i runda tal en nedskärning med 120 miljoner kronor.
            </seg>
            <seg n="6d904d65">
              Man kan ju undra vilka signaler det har sänt ut till kommuner
              och konsumenter. Jo att energirådgivning inte är så viktigt för
              den borgerliga majoriteten, och konsumenterna kommer i kläm.
            </seg>
            <seg n="db95b764">
              Herr talman! En viktig fråga som diskuteras varje år i samband
              med ökning av stormar, fallande träd och snömassor som vräker
              ned på elledningsgator med mera är leveranssäkerheten vid elöverföringar.
            </seg>
            <seg n="c8efac3f">
              Sedan 2006 har nätföretagen en skyldighet att betala ersättning
              till sina elkunder vid långvariga oplanerade elavbrott. Från och
              med den 1 januari 2011 får oplanerade elavbrott inte överstiga
              mer än 24 timmar. Det här tycker vi är jättebra. Det innebär att
              nätföretagen nu jobbar mer aktivt och febrilt för att snabbt förbättra
              elnäten och avhjälpa fel.
            </seg>
            <seg n="6856133f">
              Men vi saknar något. Regeringen måste faktiskt, skulle jag vilja
              säga, omgående se till att man gör en utvärdering och en översyn
              när det gäller hur det här har slagit ut, så att man vet hur man
              ska gå vidare. Men här är regeringen passiv igen. Man backar och
              vill sitta på läktaren och titta på.
            </seg>
            <seg n="2b6fda40">
              Herr talman! Vi har haft många tidigare debatter om energin i
              den här kammaren. Därför är det säkert mycket välkänt hur vi ser
              på sammankopplingar av våra elnät med andra länders.
            </seg>
            <seg n="4e5ed488">
              Jag vill återigen passa på att understryka att vi socialdemokrater
              anser att ytterligare utbyggnad av överföringskapaciteten ska
              koncentreras till den nordiska marknaden. Varför det? Det är också
              mycket känt för den här kammaren. Den nordiska elmarknaden må
              vara den enda faktiskt fungerande elmarknaden i Europa, men vi
              har ännu mycket kvar att göra i Norden för att den ska bli tillräcklig
              bra.
            </seg>
            <seg n="68fd6063">
              Om vi i dag skulle koppla ihop oss med många av Europas dåligt
              fungerande elmarknader skulle säljarens makt naturligtvis öka.
              Vi kan då vänta oss ett högre elpris plus många andra negativa
              bieffekter. Det är alltså inte bra för Sverige, och det är inte
              bra för resten av Europa.
            </seg>
            <seg n="6b265e70">
              Herr talman! Vi har, som sagt, väldigt många andra förslag i
              betänkandet. Ett handlar bland annat om de vita elcertifikaten.
              Jag vet att jag liksom nästföljande talare som ska upp i talarstolen
              brinner för de vita elcertifikaten. Den borgerliga majoriteten
              borde lyssna och ta till sig detta och omgående sätta sig in i
              detta och besluta att det här är något vi ska göra. Men jag ska
              lämna den frågan till nästföljande talare.
            </seg>
            <seg n="8c4f7b45">
              Slutligen, herr talman, tycker vi att majoriteten måste göra
              mycket mer på energi- och klimatpolitikens område. Vi vill se
              ett mycket högre tempo och mer av konkreta åtgärder när det gäller
              att göra den energiomställning som vi behöver i Sverige. Vi vill
              att Sverige ska fortsätta att vara föregångare i detta och inte,
              som nu, backa och avvakta.
            </seg>
            <seg n="5e82e4c6">
              Med det yrkar jag bifall till samtliga våra reservationer.
            </seg>
          </u>
          <note type="speaker" n="ee29dacb">
            Anf. 125 KENT PERSSON (v):
          </note>
          <u who="Q6043221" xml:id="i-aac7309a2286cb44-0" n="c69e9162">
            <seg n="2b290afc">
              Herr talman! Karin Åström har redan introducerat mig och vad
              jag ska prata om här.
            </seg>
            <seg n="537689f5">
              Jag kan instämma i väldigt mycket av vad Karin har sagt när det
              gäller samägande av kärnkraften, så det tänker jag inte yttra
              mig någonting mer om.
            </seg>
            <seg n="75db0b51">
              Herr talman! Vi kan inte ha någon klimatpolitik om vi inte har
              någon energipolitik. Det är just det som vi saknar väldigt mycket
              av här i kammaren.
            </seg>
            <seg n="2f57a201">
              Vi vet också att all mänsklig aktivitet påverkar miljön på ett
              eller annat sätt, likaså energiproduktionen. Så länge kostnaden
              för en kilowattimme är lägre än att producera en ny kilowattimme
              bör effektiviseringsåtgärder genomföras. En sparad kilowattimme
              är den mest effektiva, billigaste och miljövänligaste kilowattimmen.
              Därför är det av central betydelse för klimatarbetet och därmed
              också för energiomställningen.
            </seg>
            <seg n="24ed4b86">
              Jag saknar incitament från regeringens sida för att påskynda
              energieffektiviseringen i Sverige. Det är någonting som jag under
              två års tid har stått här i kammaren och pratat om och förespråkat.
            </seg>
            <seg n="55ad4f78">
              I dag fördelas ansvaret för energieffektivisering på ett flertal
              statliga myndigheter. Det är Energimyndigheten, Boverket, Naturvårdsverket
              och till en viss del även Konsumentverket. Dessutom finns det
              en rad institutioner som arbetar med frågorna inom ramen för offentlig
              upphandling. Jag tänker då närmast på Miljöstyrningsrådet, Statlig
              inköpssamordning, Ekonomistyrningsverket med flera.
            </seg>
            <seg n="132c51f2">
              Den här uppdelningen på flera olika myndigheter har gjort att
              ansvaret för uppföljning och mål många gånger har fallit mellan
              stolarna. Det har gjort att goda erfarenheter inte fått nödvändig
              spridning, och ibland kan det också te sig rent kontraproduktivt.
            </seg>
            <seg n="87ca8410">
              Vi har alldeles nyligen här pratat om en fjärrvärmelag och de
              problem som Boverkets byggregler innebär för fjärrvärmeleverantörerna.
            </seg>
            <seg n="a0c4eac6">
              Vänsterpartiet har i sin budgetmotion för 2008 gjort en storsatsning
              på energieffektivisering. Vi vill bland annat samordna de statliga
              myndigheternas verksamhet för att på det sättet få ut maximal
              effekt av olika insatser.
            </seg>
            <seg n="c696e564">
              När det gäller detta betänkande finns det några motioner kvar
              från den allmänna motionstiden. Bland annat föreslår Vänsterpartiet,
              även Socialdemokraterna med stöd av Miljöpartiet, införande av
              så kallade vita elcertifikat. Det är ett system som bygger på
              att elleverantörerna åläggs att effektivisera motsvarande en viss
              procent av den mängd el de säljer, antingen genom att genomföra
              egna åtgärder eller genom att köpa intyg, så kallade vita elcertifikat,
              av någon annan som har minskat sin elanvändning.
            </seg>
            <seg n="ca8504a9">
              Det är ett system som sprider sig runt om i världen. Det är inte
              något nytt. Det finns i Storbritannien sedan 2002. Där har resultatet
              blivit 1 procents minskning av energin. I Polen är det infört
              sedan 2005. I Australien är det på väg, i Frankrike är det på
              väg, i delar av Belgien införs det och i Wales. Framför allt,
              herr talman, ska vi komma ihåg vad EU säger i sitt energitjänstedirektiv,
              där vita elcertifikat ses som en möjlighet att påskynda energieffektiviseringen
              för att minska koldioxidutsläppen.
            </seg>
            <seg n="a5a75865">
              I Amerika då, i USA? Där finns det ett organ som heter The American
              Council for an Energy-Efficient Economy. De har gjort en översiktsanalys
              av vad energieffektivisering kan göra. Den minskar energianvändningen
              och påverkar miljön positivt. Man har också studerat effekterna
              på ekonomin och sysselsättningen när man inför den här typen av
              satsningar. Rapporten är entydig. Det är positivt för ekonomin,
              det är positivt för sysselsättningen, och det är positivt för
              miljön.
            </seg>
            <seg n="bb8e4100">
              I Sverige då? Det är ett föregångsland, enligt vår självbild.
              Vi har ställt oss bakom EU:s 20-procentiga sparmål fram till 2020.
              I det sammanhanget kan det vara bra att påminna utskottets ledamöter
              om vad Klimatberedningen säger om vita elcertifikat.
            </seg>
            <seg n="6c437ea1">
              Beredningen uppmanar regeringen att utreda hur ett system med
              vita certifikat kan genomföras i Sverige samt att inhämta internationell
              erfarenhet. Det är vad Klimatberedningen säger.
            </seg>
            <seg n="f9109563">
              Vad säger då utskottet? Det delar regeringens uppfattning. Man
              ska vänta och se. På vad? undrar jag.
            </seg>
            <seg n="d9a8b591">
              Herr talman! Jag har lovat att hålla mig kort och ska så göra.
              För tids vinning yrkar jag bifall endast till reservation 9, men
              jag står givetvis bakom samtliga övriga reservationer från Vänsterpartiet.
            </seg>
          </u>
          <note type="speaker" n="f44b51f8">
            Anf. 126 PER BOLUND (mp):
          </note>
          <u who="Q5581337" xml:id="i-ee3e1e6934acf5b9-0" n="d854eef8">
            <seg n="9bc87c2a">
              Herr talman! Jag vill börja med att säga att jag självklart står
              bakom alla Miljöpartiets reservationer, men jag vill yrka bifall
              bara till reservationerna 3 och 8 för att vinna lite tid.
            </seg>
            <seg n="44db5000">
              För att klara den stora klimatutmaning som vi står inför och
              som jag hoppas att vi alla är överens om är allvarlig måste vi
              göra stora investeringar för att bygga om Sverige till ett klimatmässigt
              och hållbart samhälle. Sverige har traditionellt baserat sin energiproduktion
              på mycket storskaliga anläggningar som vattenkraften i Norrland.
              Vissa partier planerar fortfarande för storskalighet och drömmer
              om att bygga nya kärnkraftverk eller det som man kallar för ren
              kolkraft lite utopiskt.
            </seg>
            <seg n="79d174b0">
              Vi tycker att det finns ett tydligt alternativ till det storskaliga
              tänkandet. Det är att stötta småskaliga elproducenters möjligheter
              att leverera och sälja miljövänlig el på elnätet. Förutom att
              det självklart skulle ge stora miljövinster skulle vi också kunna
              få ett mindre sårbart energisystem samtidigt som mycket fler människor
              skulle kunna bli delaktiga i klimatomställningen.
            </seg>
            <seg n="76ec04e6">
              Redan i dag finns det småskaliga producenter i Sverige. Det kan
              handla om ett köpcentrum som sätter solceller på taket för att
              göra en miljöinsats eller bönder som bygger ett vindkraftverk
              på sina marker för att försörja gården med miljövänlig energi
              och minska sina elkostnader också.
            </seg>
            <seg n="3dc5ae79">
              Tyvärr är de väldigt få om man jämför med många andra länder.
              Problemet är att det svenska regelverket gör det dyrt och komplicerat
              att sälja lokalproducerad och egenproducerad el till konsumenter.
              Dagens system gynnar väldigt tydligt stora elproducenter. Det
              gör att vi går miste om stora ekonomiska och miljömässiga fördelar.
            </seg>
            <seg n="f4b375ac">
              Från Miljöpartiets sida föreslår vi därför i en motion ny lagstiftning
              som kan lägga grunden för en teknikutveckling just kring småskalig
              elproduktion. Genom att man gör det möjligt att på ett enkelt
              sätt leverera el till nätet förbättras möjligheten att få lönsamhet
              även i de småskaliga anläggningarna.
            </seg>
            <seg n="0c0070a1">
              Det kan till exempel gälla småskaliga former för kraftvärmeproduktion
              från biobränslen. Det kan gälla gårdsproducerad el från biogas
              som har blivit en stor tillväxtmarknad i Tyskland till exempel.
              Det kan också gälla en kombination av el- och värmeproduktion
              från solenergi. När fastighetsägare och småföretagare kan bli
              elproducenter och få intäkter från sina anläggningar stimuleras
              en teknikutveckling som är väldigt bra för både miljön och enskilda.
            </seg>
            <seg n="d9b08af4">
              Alla producenter som levererar in el till nätet, även småskaliga,
              måste med dagens system betala en anslutningsavgift för själva
              anläggningen. Dessutom måste man betala för att eventuellt förstärka
              nätet så att den nya anläggningen ska kunna producera ny el. Det
              gör att man har en oförutsägbar kostnad som liten elproducent.
              Det kan också upplevas som väldigt orättvist att en del elproducenter
              får en låg kostnad medan andra får en väldigt hög kostnad bara
              på grund av hur nätet ser ut runt deras anläggningar.
            </seg>
            <seg n="250576a3">
              Mindre elproducenter som bara producerar upp till 1 500 kilowatt
              betalar bara kostnaden för mätning och rapportering av mätuppgifter
              till nätbolaget med dagens system. Men för en väldigt liten anläggning
              kan den kostnaden bli väldigt stor, till och med utgöra en större
              kostnad än vad man får betalt för strömmen. Det är självklart
              att ett sådant system inte uppmuntrar till ny produktion av förnybar
              el.
            </seg>
            <seg n="a5117cad">
              Det finns också en osäkerhet om hur mycket man kommer att få
              betalt för den egenproducerade elen. Det certifikatsystem vi har
              i dag har inte några fasta ersättningar, utan man har en osäkerhet
              kring hur mycket pengar man egentligen får så man kan betala av
              på investeringarna.
            </seg>
            <seg n="3c8be8a4">
              Vi har över huvud taget ett krångligt regelverk. Som producent
              med solceller blir man skattskyldig för all produktion i samma
              ögonblick som man börjar leverera in el till nätet. Det innebär
              att man får betala skatt för den el som man själv konsumerar i
              sin egen bostad.
            </seg>
            <seg n="29ccde45">
              Det är exempel på regler som försvårar egenproduktion. Vi har
              därför lagt fram ett antal förslag i vår motion där vi säger att
              alla producenter av el ska befrias helt från nättariffer. Tarifferna
              bör i stället betalas av elkonsumenterna som helhet. Det blir
              en väldigt liten kostnad per elkonsument, men det kan vara en
              stor kostnad för den enskilde elproducenten.
            </seg>
            <seg n="9ea0acd2">
              Vi tycker också att alla elkunder ska kunna få en nettomätare
              av el om de begär det. Det innebär att man kan mäta ström som
              man konsumerar från nätet men också den ström som man levererar
              in till nätet.
            </seg>
            <seg n="33ba99c2">
              Vi tycker att de elkunder som säljer el som understiger den konsumtion
              som de själva har ska befrias från kostnader för mätning och från
              kravet att betala energiskatt för den el som de själva producerar
              och konsumerar. Vi tycker inte heller att små producenter ska
              behöva ta eventuella kostnader för förstärkning av elnätet till
              följd av att deras anläggning kopplas in. Ett sådant investeringsbidrag
              tycker vi att staten ska stå för i stället.
            </seg>
            <seg n="e50fa084">
              Herr talman! Det behövs en snabb ökning av förnybar energiproduktion
              i Sverige. Från Miljöpartiets sida ser vi att det stödsystem som
              vi nu har med gröna elcertifikat inte leder till en tillräcklig
              utbyggnad av förnybar elproduktion. Det mål som riksdagen har
              satt är att man ska producera 17 terawattimmar ny förnybar el
              till 2016. Det utgör bara en förstärkning med drygt 10 procent
              av den totala elproduktionen i Sverige.
            </seg>
            <seg n="0776f789">
              Vi tycker att det finns tydliga tecken på att det här systemet
              inte är optimalt utan att det har stora brister. Vi föreslår i
              stället från Miljöpartiets sida ett fastprissystem. Skillnaden
              är att i stället för att man fastslår en målnivå för hur mycket
              som ska levereras in till nätet av förnybar el har man ett garantipris.
              Man har en garanti för hur mycket man får betalt för den el som
              levereras in på nätet.
            </seg>
            <seg n="e9403ea3">
              Vi kan se att alla de länder i Europa som har lyckats öka produktionen
              av förnybar el markant på senare tid har använt sig av olika former
              av fastprissystem. Länder som Danmark, Tyskland och Spanien har
              varit mycket mer framgångsrika än vad Sverige har varit i att
              bygga ut småskalig energiproduktion och förnybar energiproduktion.
            </seg>
            <seg n="7535898f">
              Till exempel har Tyskland i dag mer än 30 terawattimmar vindkraftsproduktion
              per år jämfört med bara 1 terawattimme i Sverige, detta trots
              att Sverige har minst lika goda snarare mycket bättre vindmässiga
              förutsättningar. Vi har längre kuststräcka än Tyskland. Vårt land
              är mycket glesare befolkat. Det gör att Sverige skulle ha förutsättningar,
              om vi hade ett lika bra stödsystem som man har i Tyskland, att
              få en kraftigt ökad vindkraftsproduktion.
            </seg>
            <seg n="a31eeeda">
              I Tyskland har man dessutom lyckats få en väldigt ambitiös satsning
              på solceller. År 2004 fanns det nästan 800 000 kilowatt installerade
              solceller varav 97 procent var anslutna och levererade el ut på
              nätet. Som jämförelse fanns det i Sverige samma år knappt 4 000
              kilowatt, en bråkdel av den produktionskapacitet som Tyskland
              har, och bara 5 procent av dessa solceller var anslutna till nätet
              och levererade el.
            </seg>
            <seg n="9d7298ba">
              Vi anser därför att de gröna elcertifikaten inte ger ett tillräckligt
              incitament för produktion av förnybar el. Vi tycker att man måste
              höja ambitionsgraden kraftigt i Sverige, och för att kunna göra
              det på ett riktigt bra sätt måste vi gå över till ett system med
              fasta garantipriser.
            </seg>
            <seg n="dbc04f6c">
              Vi kan också se att de gröna elcertifikaten inte är samhällsekonomiskt
              rimliga. De ger en överkompensation för vissa producenter av förnybar
              el, till exempel när man går från att producera fjärrvärme till
              att producera kraftvärme. Det är ofta en ganska liten investering,
              men man får samma ersättning som den person som installerar solceller.
              Detta gör alltså att vissa former av elproduktion får en överkompensation,
              medan andra får en kraftig underkompensation, det vill säga, man
              får inte betalt för den investering man gör. Detta hindrar teknikutvecklingen,
              och det är också dålig samhällsekonomi.
            </seg>
            <seg n="7f8f2557">
              Ett av de stora problemen med de gröna elcertifikaten är att
              de inte alls är teknikdrivande. Viktiga framtida energilösningar
              som väldigt många tror kommer att utgöra delar av framtidens lösningar
              på klimatproblemen, till exempel solbaserad elproduktion och vågkraft,
              får inte kompensation genom elcertifikaten som står i proportion
              till den stora investeringen man måste ta eftersom dessa tekniker
              fortfarande är i ett inledande skede av sin utveckling.
            </seg>
            <seg n="09141edb">
              Med fastprissystem kan man däremot ge olika ersättningar för
              olika typer av produktion. Man kan till exempel ge en hög ersättning
              för solcellsel som levereras in till nätet, medan man ger en lägre
              ersättning för vindkraftsproducerad el. Man kan också ge mer stöd
              till havsbaserad vindkraft som vi vet har högre initialkostnader
              men som tyvärr med dagens system håller på att slås ut helt från
              den svenska marknaden. Kostnaden för att producera havsbaserad
              vindkraft är nämligen högre än vad de ersättningar man får från
              de gröna certifikaten är. Därför försvinner också investeringar
              för havsbaserad vindkraft till andra länder i Europa som har generösare
              system.
            </seg>
            <seg n="0f5af123">
              Miljöpartiet föreslår alltså att man ska göra det betydligt enklare
              för lokala och enskilda producenter av el att leverera in el till
              nätet. Alla måste kunna bidra till lösningen att få en förnybar
              elproduktion i Sverige.
            </seg>
            <seg n="f6f59d85">
              Vi tycker också att det är dags att ifrågasätta de gröna elcertifikaten
              och gå över till ett fastprissystem med garantipriser för förnybar
              elleverans till nätet i Sverige.
            </seg>
          </u>
          <note type="speaker" n="2e096656">
            Anf. 127 BJÖRN HAMILTON (m):
          </note>
          <u who="Q4919729" xml:id="i-46bd2fcf855acf01-0" n="6e8be8e0">
            <seg n="fd29f20c">
              Fru talman! Jag ska inleda med att yrka bifall till utskottets
              förslag och avslag på alla reservationer i betänkandet.
            </seg>
            <seg n="05988b61">
              Vi har fört flera energipolitiska debatter här i kammaren under
              senare tid, och jag tänker inte upprepa vad som är sagt tidigare
              utan snarare hålla mig till det lagförslag som presenteras för
              riksdagen i dag.
            </seg>
            <seg n="e7207ef2">
              Landets energipolitik måste präglas av långsiktighet och stabilitet.
              Våra olika energikällor kräver långsiktig planering och tydliga
              politiska beslut, detta för att energiproducenterna måste kunna
              planera sin verksamhet och sina stora investeringar. Det här är
              säkert saker vi alla är överens om i den här kammaren.
            </seg>
            <seg n="9dedaef6">
              Det är också viktigt att vi har en fungerande konkurrens på energimarknaden
              för att motverka tendenser till monopol. Det är viktigt med en
              effektiv tillsyn. Därför har regeringen inrättat Energimarknadsinspektionen
              som från och med i år ska övervaka och ha tillsyn över marknaden
              för el, naturgas och fjärrvärme.
            </seg>
            <seg n="53fbd1b6">
              Eldistributionen är en viktig del i den svenska infrastrukturen,
              och det är därför nödvändigt att vi kan lita på systemet för elöverföring.
              Att den svenska industrin har gjort stora framsteg i sitt miljöarbete
              och nu får drygt en tredjedel av sin energi från olika elkällor
              och elsystem gör frågan ännu viktigare.
            </seg>
            <seg n="0bd6e55e">
              Därför var det nödvändigt att redan 2004 besluta om att införa
              en lag som gjorde det möjligt att under vissa omständigheter ställa
              en elektrisk anläggning under en tvångsförvaltare. Lagen skulle
              ge en större pålitlighet gällande eldistributionen i det svenska
              elnätet, men man har sedan lagen började tillämpas 2005 hittat
              vissa problem som bland annat har inneburit att ett förfarande
              vid tvångsförvaltning riskerar att dra ut på tiden i orimlig omfattning
              och att tvångsförvaltaren riskerar att själv få bära kostnaderna
              för allt arbete.
            </seg>
            <seg n="b1868991">
              Regeringens förslag innebär nu att dessa hål täpps till. Vi får
              en mer aktiv och effektiv tvångsförvaltning.
            </seg>
            <seg n="7b1f1273">
              Fru talman! Regeringen föreslår vidare att tidsfristen att lämna
              in en plan angående tvångsförvaltning minskas från dagens sex
              månader till tre månader för att kunna se till att de missförhållanden
              som existerar kan undanröjas så snabbt som möjligt.
            </seg>
            <seg n="d20d44ec">
              Det måste också finnas garantier för en tvångsförvaltare att
              han eller hon verkligen får ut sitt arvode och att det sker inom
              rimlig tid. Erfarenheterna från den tidigare lagen har visat att
              det är nödvändigt att reglera detta, och i propositionen föreslår
              regeringen att nätmyndigheterna under vissa omständigheter, till
              exempel om förvaltaren inte har fått sitt arvode i rimlig tid,
              ska kunna tillskjuta nödvändiga medel så att förvaltaren ska kunna
              få ut sitt arvode.
            </seg>
            <seg n="159e7014">
              Fru talman! I energidebatten har på senare tid samägandet av
              energianläggningar kritiserats. Man har misstänkt konkurrensbegränsningar
              med allt vad det medför. Regeringen har därför i början på året
              tillsatt två förhandlare som ska försöka hitta lösningar på detta
              problem.
            </seg>
            <seg n="76b319aa">
              Dessutom remissbehandlas just nu förslag från Nätmyndigheten
              hur man ska kunna underlätta för småskaliga elproducenter att
              leverera och sälja el till det gemensamma nätet. Svenska kraftnät
              har också föreslagit hur man ska underlätta för el från vindkraft
              att anslutas till nätet.
            </seg>
            <seg n="1dc09117">
              Fru talman! Vi måste sträva efter en fri och öppen energimarknad
              samtidigt som vi får ett så driftssäkert system som möjligt med
              en god leveranssäkerhet. Företagen är sedan 2006 skyldiga att
              betala ut en ersättning till sina kunder vid långa oplanerade
              elavbrott. Vi här i riksdagen har även beslutat att från och med
              den 1 januari 2011 införs ett lagstadgat funktionskrav som innebär
              att ett oplanerat elavbrott inte får vara längre än 24 timmar.
              Från och med 2008 finns det utökade krav på elnätsföretagen om
              en mer omfattande rapportering av elavbrott än tidigare.
            </seg>
            <seg n="e1e52e41">
              Det har gjorts många förbättringar på detta område för att kunna
              säkerställa en bra och fungerande elmarknad till gagn för konsumenterna.
              Regeringen och vi här i riksdagen fortsätter detta viktiga arbete.
            </seg>
          </u>
          <note type="speaker" n="fdc58075">
            Anf. 128 KARIN ÅSTRÖM (s) replik:
          </note>
          <u who="Q4563087" xml:id="i-536fd4731e238d4e-1" n="b486a5aa">
            <seg n="dbb70a4e">
              Fru talman! Jag satt här sent en kväll för ett tag sedan då vi
              också hade energidebatt i kammaren. Då sade Björn Hamilton, Moderaternas
              talesman i energifrågor, att han inte ville upprepa vad som sagts
              tidigare. Så sade han faktiskt då. Nu säger han det igen.
            </seg>
            <seg n="58b3134c">
              Men det är faktiskt så att vi socialdemokrater är väldigt osäkra
              på var Moderaterna egentligen står i många frågor när det gäller
              energi- och klimatpolitiken.
            </seg>
            <seg n="ed8949dc">
              Just nu undrar jag var Moderaterna står när det gäller sammankopplingen
              av elnäten. Björn Hamilton känner säkert till att vi tycker att
              den nordiska elmarknaden i första hand ska kopplas ihop. Vi har
              som sagt var också väldigt mycket kvar att göra på den nordiska
              marknaden innan det känns säkert och tryggt att gå vidare över
              till EU.
            </seg>
            <seg n="e2e4bf48">
              Centern har varit väldigt tydlig på den här punkten. De tycker
              att vi ska koppla ihop oss med EU.
            </seg>
            <seg n="ffb12d2c">
              Jag vill även veta Moderaternas inställning i denna fråga.
            </seg>
          </u>
          <note type="speaker" n="7010bf80">
            Anf. 129 BJÖRN HAMILTON (m) replik:
          </note>
          <u who="Q4919729" xml:id="i-46bd2fcf855acf01-1" n="6e8be8e0">
            <seg n="62c9da81">
              Fru talman! Den förra regeringen lade ju fast en energikurs som
              i princip håller fortfarande. Det är inte så jättestora skillnader
              mellan den energipolitik som Socialdemokraterna bedrev och den
              som alliansen bedriver. Vi har naturligtvis effektuerat vissa
              saker som den socialdemokratiska regeringen inte orkade med riktigt.
              Men jag tycker ändå att det i princip är samma riktlinjer som
              gäller.
            </seg>
            <seg n="a8fc0112">
              Vad gäller anslutningarna av elkablar är det självklart att det
              ska fungera inom Norden. Det är inom Norden vi har vår primära
              elmarknad i dag, och den har utvecklats via det handelssystem
              som vi har med EU. Samtidigt öppnar handelssystemet även för ett
              norra Europa just nu, och norra Tyskland ingår faktiskt som en
              region i vårt handelssystem med el.
            </seg>
            <seg n="7a2e42c0">
              Det är klart att vi inte bara kan förlita oss på ett utbyte mellan
              de nordiska länderna, utan vi måste också öppna mot Europa. Det
              är också orsakat av att vi har vissa åligganden inom Europeiska
              unionen. De blir ju inte färre, utan de växer och blir fler och
              fler. Att tänka sig att man skulle isolera Norden som någon form
              av marknad för el och energi är inte realistiskt. Vi moderater
              tror att vi måste öppna även för Europa, och det håller ju på
              att ske med olika elkablar som finns och som är under planering.
            </seg>
          </u>
          <note type="speaker" n="b2dd2113">
            Anf. 130 KARIN ÅSTRÖM (s) replik:
          </note>
          <u who="Q4563087" xml:id="i-536fd4731e238d4e-2" n="b486a5aa">
            <seg n="1dcfce0a">
              Fru talman! Jag blir nästan upprörd när Björn Hamilton säger
              att ni i stort sett följer vad den förra regeringen gjorde. Vi
              upplever faktiskt inte att det är så. Vi upplever fortfarande
              att det är väldigt lite aktivitet då det gäller klimat- och energifrågorna,
              väldigt få konkreta beslut som tas i den här kammaren i en riktning
              som går framåt mot att göra en omställning av hela energisektorn.
              Det är som sagt var stora skillnader.
            </seg>
            <seg n="4e11df1a">
              Jag vet inte om jag missförstod Björn Hamilton. Du pratade ganska
              mycket om den del som gäller utsläppshandeln. Jag pratar om de
              konkreta sammankopplingarna av näten. Därför är det intressant
              att veta exakt var ni står i den frågan.
            </seg>
            <seg n="dd37fc71">
              Vad jag förstår har EU-parlamentet nyligen diskuterat den här
              frågan. Där är det faktiskt så att Tyskland, Frankrike och Österrike
              nu är väldigt mycket emot att ställa sig positiva till att sammankoppla
              Europas nät just på grund av det vi säger och det vi har framfört,
              att vi inte är redo än att ta det steget ut. Därför är det för
              oss väldigt viktigt i dagsläget att veta mer exakt var ni står
              i den frågan.
            </seg>
          </u>
          <note type="speaker" n="60e96f25">
            Anf. 131 BJÖRN HAMILTON (m) replik:
          </note>
          <u who="Q4919729" xml:id="i-46bd2fcf855acf01-2" n="6e8be8e0">
            <seg n="88ae3b56">
              Fru talman! Vad gäller energipolitiken är det naturligtvis så
              att vi har mer av ett EU-perspektiv. Sverige har ju varit oerhört
              aktivt inom unionen vad gäller energi- och klimatfrågorna. Jag
              är alldeles övertygad om att Sverige inför ordförandeskapet kommer
              att beredas tillfälle att vara mer aktivt generellt inom Europeiska
              unionen. Då kommer de här frågorna att stå i centralt fokus. Jag
              tror inte att Karin Åström behöver vara speciellt orolig för den
              saken.
            </seg>
            <seg n="ec941020">
              Jag hade åtminstone sammankopplingen av eldistributionsnäten
              i åtanke när jag svarade på den förra frågan. Mitt resonemang
              gällde alltså inte några utsläppsrätter utan hur vi kopplar ihop
              oss i en framtid. Vi har alltså kablar inom Norden naturligtvis
              och vi har också kablar ned till kontinenten. Det var det jag
              svarade.
            </seg>
          </u>
          <note type="speaker" n="b4cdcc2e">
            Anf. 132 JAN ANDERSSON (c):
          </note>
          <u who="Q5554868" xml:id="i-d53635e0c1b3e93f-0" n="0d365d7c">
            <seg n="c7c9ecf2">
              Fru talman! I dag debatterar vi ett betänkande som till stor
              del handlar om att vi faktiskt ska ha el i kontakten när vi stoppar
              in sladden till tv:n, elvispen eller vad det nu är vi vill använda
              elen till. Jag kan konstatera att i Sverige har vi det väldigt
              väl förspänt. Vi tar det som fullständigt naturligt att det ska
              fungera när vi trycker på belysningsknappen och ska tända.
            </seg>
            <seg n="0f649019">
              Jag tycker att det är bra att vi tar det för naturligt. Samtidigt
              är vi några stycken som vet hur det är när det inte fungerar,
              när leveranssäkerheten inte fungerar. Efter stormen Gudrun i mina
              hemtrakter var tre veckor ingen ovanlighet när det gällde att
              vara utan el.
            </seg>
            <seg n="41bc923d">
              Lagförslaget i dag gäller leverantörer som inte sköter sig av
              andra anledningar. Därför tycker jag att det är glädjande att
              se att vi har en fullständig enighet om att strama upp det system
              som ska ta hand om de leverantörer som inte sköter sig.
            </seg>
            <seg n="763fd040">
              När det sedan gäller dålig leveranssäkerhet av andra anledningar
              kan jag konstatera att det beslut som vi har fattat här i riksdagen
              när det gäller avbrottsersättning och andra delar har satt rejäl
              fart på kraftbolagen. Det byggs och grävs ned rejält med ledningar
              i mina hemtrakter. Det är många miljarder som investeras för att
              förbättra leveranssäkerheten. Det tycker jag är ett bra bevis
              på att politiken faktiskt kan strama upp där det behövs.
            </seg>
            <seg n="6be56aff">
              När jag sedan lyssnar på några av de föregående talarna låter
              det ungefär som om det inte görs någonting. Det gäller samägandet
              av kärnkraften till exempel: Majoriteten rycker på axlarna. Det
              gör vi inte alls. Vi är fullständigt överens, vad jag förstår,
              över hela fältet här i kammaren om att vi behöver göra någonting
              åt samägandet. Precis som sades tidigare har vi tillsatt personer
              som ska försöka lösa de här knutarna. Det är inga enkla knutar
              att lösa, och det är väldigt stora värden vi pratar om.
            </seg>
            <seg n="bfc441bb">
              När jag sedan läser reservationerna från oppositionen kan jag
              konstatera att jag för två av de tre partierna kan hysa en viss
              respekt. Det är Miljöpartiet och Vänstern som jag tycker har en
              politik när det gäller energin och klimatet som, åtminstone så
              långt som man kan kräva av partier i opposition, hänger ihop någotsånär.
            </seg>
            <seg n="9caa203f">
              När jag tittar på Socialdemokraternas motioner och reservationer
              ser jag att de gör ett nummer där man försöker sitta på båda stolarna
              samtidigt. Låga energipriser samtidigt som vi internationellt
              ska göra mycket stora åtaganden när det gäller effektivisering
              och koldioxidbegränsningar.
            </seg>
            <seg n="c2cdc1c4">
              Är det något jag tycker illa om i politiken är det partier som
              saknar ryggrad att stå för sina förslag när de behöver vägas emot
              varandra, vilket är precis vad som behöver göras när vi pratar
              energipriser, energieffektivisering och klimatmål. Från Socialdemokraternas
              sida försöker man tillgodose båda kraven, lägre förbrukning och
              låga priser.
            </seg>
            <seg n="0062c38f">
              Jag kan läsa i motionen att Vattenfall ska vara en strategisk
              partner och erbjuda Europas lägsta energipriser till basindustrin.
              Min fråga till Socialdemokraterna är: Hur har ni tänkt er detta?
              Min bedömning är att det handlar om ren populism.
            </seg>
            <seg n="a0d369d3">
              Vi kan vidare läsa om, och har också hört det från talarstolen,
              att koppla ihop oss med övriga Europa. Vad jag förstår handlar
              även det om elpriserna. Det ska finnas ett elöverskott. Det är
              inte så att det finns ett elöverskott eller ett elunderskott.
              Man kan inte lagra elen i ledningarna om den inte behövs. Även
              här handlar det faktiskt om leveranssäkerhet. Ju mer vi kopplar
              ihop våra nät, desto större leveranssäkerhet får vi förhoppningsvis.
            </seg>
            <seg n="2f1b9692">
              Det framgår också i s-motionen att delar av kraftföretagens mycket
              höga vinster ska gå som någon typ av återbäring till kunderna.
              Precis på samma sätt här: Hur är det tänkt att göras?
            </seg>
            <seg n="f19256a5">
              Finns det andra företag som råkar gå med hyfsad vinst som ska
              ge återbäring? Ska man ta in återbäring från Volvo Lastvagnar
              att levereras till dem som har köpt lastbilar eller till åkeriföretag?
              Det råder en sanslös dubbelpolitik från s på området.
            </seg>
            <seg n="bc07f007">
              Vi är i ett läge där vi har påbörjat diskussioner om hur den
              framtida energipolitiken i Sverige ska se ut. Från alliansens
              sida säger vi det är ärligt menat att vi hoppas att vi ska få
              en bred överenskommelse. Jag tror att vi kan få det. Men det kräver
              att vi inte har den typen av retorik där vi inte tar ett helhetsansvar,
              som vi kan se i reservationer och motioner från s-sidan. När vi
              skrapar lite mer finns ansvarstagandet från Socialdemokraterna.
              Jag hoppas att det kommer att visa sig framöver.
            </seg>
          </u>
          <note n="a7d0e77e">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" n="284a3424">
            Anf. 133 KARIN ÅSTRÖM (s) replik:
          </note>
          <u who="Q4563087" xml:id="i-536fd4731e238d4e-3" n="b486a5aa">
            <seg n="04e35ddd">
              Fru talman! Jag var inte här under hela förra mandatperioden,
              men jag trodde faktiskt att vi hade en uppgörelse med Centern.
              Så har jag läst och fått det beskrivet för mig, nämligen att vi
              gjorde en uppgörelse om energin. Det var den starka ryggraden.
              Nu undrar jag var ryggraden är. Är det Centerns ryggrad tillsammans
              med Folkpartiet och diskussionen om kärnkraft? Är det den stabila
              ryggrad som nu håller på att formas?
            </seg>
            <seg n="6e8e4630">
              Jag skulle vilja gå över till en annan sak. Betänkandet handlar
              om leveranssäkerhet. Vi har pratat mycket om hanteringen av Ekfors
              Kraft. Ekfors Kraft ska nu betala tillbaka 1 540 000 kronor till
              kunderna i Tornedalen. Det avser år 2000. Det är ett beslut som
              blev klart i mars och som har prövats i alla domstolar. Det har
              varit en lång och segdragen process, och det har varit svårt för
              de kunder som har varit drabbade av elleverantören. Kundregister
              har saknats, och det har varit si och så med fakturor. Extrema
              svårigheter har rått. Därför tycker vi att förslaget om en elombudsman
              är bra. Det hjälper den lilla människan i de segdragna konflikter
              vi ser mer och mer av.
            </seg>
            <seg n="f89554e0">
              Vad tycker Centern om den typen av hjälp som skulle kunna ges
              till kunderna?
            </seg>
          </u>
          <note type="speaker" n="826cdcbb">
            Anf. 134 JAN ANDERSSON (c) replik:
          </note>
          <u who="Q5554868" xml:id="i-d53635e0c1b3e93f-1" n="0d365d7c">
            <seg n="62907e57">
              Fru talman! Det är lite svårt att föra en debatt när frågor bara
              bemöts med andra frågor. Jag ställde ett par frågor till den socialdemokratiska
              ledamoten. Hur tänker ni när ni pratar om återbäring för omställning
              från kraftaktörerna? Hur tänker ni när ni säger att Vattenfall
              ska vara en strategisk partner jag kan förstå det och samtidigt
              erbjuda Europas lägsta elpriser?
            </seg>
            <seg n="612aa888">
              Svara på dessa frågor, och så ska jag svara på dina frågor senare.
            </seg>
          </u>
          <note type="speaker" n="681e19da">
            Anf. 135 KARIN ÅSTRÖM (s) replik:
          </note>
          <u who="Q4563087" xml:id="i-536fd4731e238d4e-4" n="b486a5aa">
            <seg n="a82f4570">
              Fru talman! Det här kan låta lovande, nämligen att vi kanske
              inom en snar framtid sätter oss ned och funderar över hur vi kan
              forma den framtida energipolitiken. Jag skulle vara glad om den
              ryggrad Centern håller på att bygga med Folkpartiet inte blir
              så stark utan att man kan tänka på andra lösningar.
            </seg>
            <seg n="045ddc34">
              Nu återgår jag till frågan om elombudsman. Elhandlaren Kraftkommission
              känd för kanske några av er fick plötsligt för ett antal år sedan
              ekonomiska problem. I normalfallet skulle bolaget ha gått i konkurs,
              men det gjorde bolaget inte. I stället upphörde bolaget helt sonika
              att leverera till sina kunder och upphörde att existera. Efter
              ett tag dök bolaget upp igen med namnet Stävrullen. Det är i stort
              sett samma elleverantör som Kraftkommission. Det blev stora problem
              för de kunder som hade långsiktiga elleveransavtal med denna Kraftkommission.
              Totalt har 7 000 kunder stämt Kraftkommission. När bolaget slutade
              att leverera el blev kunderna hänvisade till alla möjliga olika
              elleverantörer och fick på köpet höjda elpriser. Det var olyckligt.
            </seg>
            <seg n="51b60934">
              Det här har varit en lång och segdragen process, där inte någon
              har vetat vem som ska hålla i den. Här är det återigen den lilla
              människan som drabbas på grund av denna komplikationen på elmarknaden.
            </seg>
            <seg n="081579b9">
              Jag frågar Centerpartiet: Vad tycker Jan Andersson att vi borde
              göra för att säkerställa att elkunderna ska känna sig säkra och
              trygga vid elleveranser när sådant inträffar?
            </seg>
          </u>
          <note type="speaker" n="23a0bdd2">
            Anf. 136 JAN ANDERSSON (c) replik:
          </note>
          <u who="Q5554868" xml:id="i-d53635e0c1b3e93f-2" n="0d365d7c">
            <seg n="498c4931">
              Fru talman! Karin Åström frågar vad vi ska göra för att stärka
              kundernas situation när leveranserna brister. Det är precis den
              frågan som tas upp i dagens betänkande. Vi ändrar lagstiftningen
              för att förbättra för kunderna. Detta är en del. Den andra delen
              har vi tagit upp tidigare, till exempel när vi har pratat avbrottsersättningar.
              Det är precis svaret på frågan. Det står i dagens betänkande.
              Läs när du kommer hem.
            </seg>
            <seg n="f29b26b4">
              Jag kan konstatera att jag inte har fått svar på någon av mina
              frågor. Det är, fru talman, lite häpnadsväckande. Det kanske inte
              är så häpnadsväckande eftersom det inte finns något svar på frågan
              hur Vattenfall ska kunna erbjuda Europas lägsta energipriser till
              den svenska industrin. Det går inte. Svaret är att det är ren
              populism.
            </seg>
          </u>
          <note type="speaker" n="efe5f1fd">
            Anf. 137 PER BOLUND (mp) replik:
          </note>
          <u who="Q5581337" xml:id="i-ee3e1e6934acf5b9-1" n="d854eef8">
            <seg n="292e843a">
              Fru talman! Till att börja med vill jag tacka för att vi fick
              ett erkännande för att vår politik hänger ihop. Jan Andersson
              sade att den hänger ihop ganska bra, och vi tycker självklart
              att den hänger ihop alldeles utmärkt bra. Ett exempel på hur vår
              politik hänger ihop är att när vi vill ha en kraftig ökning av
              den förnybara elproduktionen kan vi också konstatera att med dagens
              stödsystem kommer det att vara svårt att uppnå. Det kommer inte
              att ske på ett tillräckligt effektivt sätt.
            </seg>
            <seg n="866171c9">
              Vi kan konstatera att målet för den förnybara elproduktionen
              är alldeles för lågt satt med dagens system. Det finns ett mål
              på 17 terawattimmar ökad förnybar elproduktion till 2016. Det
              är inte på en rimlig nivå om vi jämför med de klimathot vi står
              inför och den klimatomställning vi måste göra.
            </seg>
            <seg n="b00aadf4">
              Men om målen i dagens system höjs rejält kommer som en konsekvens
              av det certifikatspriserna att stiga. Då kommer också de billigaste
              sätten att producera förnybar el att bli extremt lönsamma. De
              kommer att överkompenseras kraftigt.
            </seg>
            <seg n="1c22f7fe">
              Om man tittar på Elcertifikatsutredningen, som var klar 2001,
              konstaterar man att skillnaderna mellan olika produktionsmetoder
              för förnybar el är mycket stora. Om man till exempel bara byter
              bränsle i ett kraftverk och går över till biobränsle från att
              ha eldat annat kan det vara en kostnad på 10 öre per kilowattimme,
              men om man har en havsbaserad vindkraft ligger det på 6570 öre
              per kilowattimme. Med systemet med gröna elcertifikat får de samma
              ersättning för den el de levererar in. Det kan inte vara ett effektivt
              sätt att hantera det om man vill ha höga ambitioner när det gäller
              förnybar elproduktion.
            </seg>
            <seg n="38a41561">
              Man kan också konstatera, som jag var inne på, att alla de länder
              som har lyckats öka produktionen av förnybar el kraftigt har haft
              fastprissystem i någon form.
            </seg>
            <seg n="d785a24e">
              Min fråga är om Jan Andersson är nöjd med det mål man har satt
              för 2016. Tycker han att det är tillräckligt? Och om man vill
              höja målet, är det då inte bättre att gå över till ett fastprissystem?
            </seg>
          </u>
          <note type="speaker" n="d2dae3d9">
            Anf. 138 JAN ANDERSSON (c) replik:
          </note>
          <u who="Q5554868" xml:id="i-d53635e0c1b3e93f-3" n="0d365d7c">
            <seg n="31a58d11">
              Fru talman! Elcertifikatssystemet är inte något som man ändrar
              över en natt. Det är jätteviktigt att vi har en tydlighet och
              en långsiktighet i certifikatssystemet. Om ledamoten Bolund tittar
              i majoritetens ställningstagande ser han att det står att när
              vi börjar bli färdiga med effekterna av EU-målsättningarna kan
              det vara aktuellt att skruva upp certifikatsbitarna.
            </seg>
            <seg n="ded3bce8">
              När vi tittar på energimarknaden, precis som har sagts tidigare
              här, ser vi dessutom att mer och mer har EU-beröring och internationell
              beröring. Jag ska inte plåga Per Bolund när det gäller EU-medlemskapet,
              utan jag bara konstaterar att jag verkligen hoppas att Miljöpartiet
              är på väg åt det håll som jag har sett medialt, att man är beredd
              att kränga på sig arbetshandskarna och jobba inom unionen för
              att förbättra klimatet. Det skulle vara en god utveckling.
            </seg>
            <seg n="60b019a3">
              När det gäller elcertifikatssystemet och fastpris eller det system
              vi har i nuläget kan jag konstatera att vi har det här systemet
              för att göra det på effektivast möjliga sätt.
            </seg>
            <seg n="12e335e0">
              Vi har möjligen en liten skillnad i syn på den alternativa energin,
              där Per Bolund tycker att den som kommer från exempelvis solel
              är mer värd än den som kommer från vindkraftsel. För mig spelar
              det ingen roll från vilken förnybar källa en kilowattimme kommer
              det är en bra kilowattimme oavsett om den kommer från vindkraft
              eller från solel.
            </seg>
          </u>
          <note type="speaker" n="08dbbf48">
            Anf. 139 PER BOLUND (mp) replik:
          </note>
          <u who="Q5581337" xml:id="i-ee3e1e6934acf5b9-2" n="d854eef8">
            <seg n="bde73f4d">
              Fru talman! Jag får väl tacka för beskedet att man är beredd
              att skruva upp målen. Men det innebär att man bygger vidare på
              det system man har, med de problem och de hinder som det innebär.
              Det är ett stort problem om man skruvar upp målen och har den
              ambitionsnivå som vi önskar att man hade, det vill säga en kraftig
              ökning av förnybar elproduktion i Sverige, att man kommer att
              få en väldigt hög kostnad för certifikaten. Den som producerar
              förnybar el på ett billigt sätt kommer att kunna skära guld med
              täljkniv. Det kan inte vara rimligt att ha en samhällsekonomi
              där man öser pengar över leverantörer som levererar på ett billigt
              sätt, utan det rimliga är att man kompenserar för de kostnader
              som en leverantör har.
            </seg>
            <seg n="cf3d2591">
              Det är därför som ett fastprissystem är betydligt bättre, just
              för att man kan differentiera. Man kan ge ett pris till ett vindkraftverk
              på land, och man kan ge ett annat pris till ett vindkraftverk
              till havs som har en högre kostnad per kilowattimme. Man kan också
              stödja solel och ge en högre ersättning till solelsleverantörer.
            </seg>
            <seg n="22c205b7">
              Det kan faktiskt vara mer värt att få en kilowattimme levererad
              från solel just för att man då får en teknikutveckling. Man får
              en ny teknik som kommer ut på marknaden och blir kommersiellt
              gångbar. Vi vet att alla nya tekniker har en stor kostnad initialt,
              och när de efterhand blir mer storskaliga sänks kostnaderna. Men
              om man ska få in nya tekniker måste man vara beredd att ta dem
              över puckeln och ge dem ersättning för att de ska kunna etablera
              sig på marknaden.
            </seg>
            <seg n="e8138153">
              Ett av målen med certifikatssystemet var också att man skulle
              vara teknikdrivande. Men nu finns det en utredning från Linköpings
              universitet och Göteborgs universitet, Chalmers, som visar att
              det här inte alls har skett, att elcertifikatssystemet inte alls
              har haft någon teknikdrivande effekt. Vi måste erkänna att det
              är ett problem att det inte utvecklas ny förnybar teknik utan
              att man bara bygger på den gamla tekniken. Det oroar mig väldigt
              mycket inför framtiden.
            </seg>
          </u>
          <note type="speaker" n="4562ab25">
            Anf. 140 JAN ANDERSSON (c) replik:
          </note>
          <u who="Q5554868" xml:id="i-d53635e0c1b3e93f-4" n="0d365d7c">
            <seg n="92841865">
              Fru talman! Jag kan bara konstatera att vi i kraft av det certifikatssystem
              vi har nu har en mycket kraftig utbyggnad av förnybara energikällor,
              förnybar el. Jag tycker att det är en positiv utveckling.
            </seg>
          </u>
          <note type="speaker" n="e0140570">
            Anf. 141 LEIF PETTERSSON (s):
          </note>
          <u who="Q3373346" xml:id="i-91ad0527e50a737b-0" n="e88d13b6">
            <seg n="4fd3954a">
              Fru talman! Det är inte varje dag som man som ledamot av Sveriges
              riksdag får en motion bifallen. Det är de facto vad vi har fått.
              Jag vill därför för dem som har skrivit motion N296 uttala tillfredsställelse
              över att det nu kommer förslag om en ändring i lagen som reglerar
              förvaltning av vissa elektriska anläggningar. Propositionens förslag
              går helt i linje med vad vi har krävt i motionen.
            </seg>
            <seg n="99516809">
              Jag vill dock i det här sammanhanget, vis av erfarenheten med
              den nu gällande lagstiftningen, framhålla nödvändigheten av att
              följa upp hur den föreslagna lagstiftningen kommer att fungera
              i verkligheten. Skulle den inte fungera tillfredsställande på
              det sätt som vi vill även efter de förändringar som nu görs måste
              vi vara beredda att föreslå ytterligare förändringar.
            </seg>
            <seg n="08e7f4d7">
              Egentligen är det bara på en punkt som jag är kritisk mot det
              beslut som ligger framför oss, och det är att det har tagit alldeles
              för lång tid att få fram det.
            </seg>
            <seg n="ef419b0b">
              Redan i januari 2007, det vill säga strax efter regeringsskiftet,
              hade jag en första interpellationsdebatt i den här frågan med
              näringsministern. I den debatten verkade det som om något skulle
              göras ganska skyndsamt. Vi var överens om problemställningen,
              och vi var överens om att den lagstiftning som ännu så länge gäller
              inte alls var tillräcklig. Det här var inte på något sätt partiskiljande.
              Så blev inte fallet, utan det är först nu som frågan förs upp
              i kammaren.
            </seg>
            <seg n="53db7695">
              Men en dag som den här ska man naturligtvis inte klaga utan i
              stället framföra just sin tillfredsställelse över att vi nu får
              en förbättrad lagstiftning.
            </seg>
            <seg n="dd5b14ee">
              Jag hoppas naturligtvis också att det konkreta fall som föranlett
              lagändringen nu ska få sin lösning och att även de medborgare
              i östra Norrbotten som drabbats kan se ljust på framtiden. Särskilt
              ljust hoppas jag att det blir på gator och vägar i området den
              kommande vintern.
            </seg>
          </u>
          <note type="speaker" n="22e0074e">
            Anf. 142 KRISTER ÖRNFJÄDER (s):
          </note>
          <u who="Q3845415" xml:id="i-8fde1d43c69d2700-0" n="2b7596f1">
            <seg n="0be27e44">
              Fru talman! Jag begärde ordet i sista minuten med anledning av
              att Jan Andersson, Centerpartiet, var uppe och höll ett anförande.
              I det anförandet berörde han bland annat att man ville ha en bred
              överenskommelse mellan de olika politiska partierna. Det är snart
              två år sedan Maud Olofsson från Centerpartiet gick ut första gången
              och sade att man eftersträvar en bred överenskommelse.
            </seg>
            <seg n="26c89280">
              Nu undrar jag bara, så här rakt över bordet, när Jan Andersson
              själv har tagit upp frågan: När kommer inbjudan till överläggningen
              om en bred energiöverenskommelse?
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="424bb351">
            18 § En effektivare arbetslöshetsförsäkring
          </note>
          <note n="e9e79b16">
            Föredrogs
          </note>
          <note type="speaker" n="c0f95cf7">
            Anf. 143 EVA FLYBORG (fp):
          </note>
          <note n="8a7decfb">
            Fru talman! I dag ska arbetsmarknadsutskottet debattera betänkande
            2007/08:AU6. I betänkandet behandlar utskottet regeringens proposition
            2007/08:118 En effektivare arbetslöshetsförsäkring . I propositionen
            föreslås ändringar i lagen om arbetslöshetskassor och lagen om
            arbetslöshetsförsäkring.
          </note>
          <u who="Q4948373" xml:id="i-f7295ac2eae1f4d8-0" n="53f099d1">
            <seg n="f7bec9fd">
              För finansiering av arbetslöshetsförsäkringen betalar arbetslöshetskassorna
              en förhöjd finansieringsavgift till staten. Det föreslås att den
              förhöjda finansieringsavgiften ersätts med en arbetslöshetsavgift.
              Denna avgift ska betalas för varje kalendermånad och motsvara
              33 procent av den inkomstrelaterade arbetslöshetsersättning som
              arbetslöshetskassan har betalat ut under månaden.
            </seg>
            <seg n="065681bd">
              De begränsningsregler som i dag gäller för en arbetslöshetskassas
              uttag av medlemsavgifter för att täcka den förhöjda finansieringsavgiften
              och i fråga om den förhöjda finansieringsavgiftens storlek ska
              gälla även för arbetslöshetsavgiften. Det innebär bland annat
              att en arbetslöshetskassa inte får ta ut medlemsavgift för att
              täcka arbetslöshetsavgiften av medlemmar som är arbetslösa och
              inte heller ta ut sådan medlemsavgift med mer än 300 kronor per
              månad av övriga medlemmar.
            </seg>
            <seg n="8a292bf8">
              Det föreslås också att definitionen av vem som i detta sammanhang
              ska betraktas som arbetslös och som därmed inte behöver betala
              medlemsavgift som avser att täcka arbetslöshetsavgiften utvidgas.
              I dag är karensvillkoret i arbetslöshetsförsäkringen fem dagar.
              I propositionen finns förslag om att detta ska utökas till sju
              dagar.
            </seg>
            <seg n="b526cca9">
              Här föreslås också att reglerna att reglerna om handlingsoffentlighet
              och sekretess görs tillämpliga på arbetslöshetskassornas verksamhet
              i ärenden om medlemsavgift för arbetslös medlem och att en ny
              regel om sekretess i sådana ärenden för uppgift om enskilds personliga
              förhållanden förs in i sekretesslagen.
            </seg>
            <seg n="96082e57">
              Socialdemokraterna, Vänsterpartiet och Miljöpartiet har yrkat
              avslag på propositionen i dess helhet. En gemensam reservation
              har också lämnats in.
            </seg>
            <seg n="68e4a52b">
              Med detta önskar jag samtliga deltagare lycka till i debatten.
            </seg>
          </u>
          <note n="502e1296">
            Ändringarna föreslås träda i kraft den 1 juli 2008 utom i fråga
            om karensvillkoret där de föreslås träda i kraft måndagen den
            7 juli 2008.
          </note>
          <note n="fb5b1fdb">
            I betänkandet behandlas 23 motionsyrkanden från den allmänna
            motionstiden hösten 2007 där olika frågor om arbetslöshetsförsäkringen
            tas upp. Samtliga motioner avstyrks bland annat med hänvisning
            till pågående utredningsarbete.
          </note>
          <note type="speaker" n="82c329f9">
            Anf. 144 PATRIK BJÖRCK (s):
          </note>
          <u who="Q5577436" xml:id="i-093a2a67c5f7b7da-0" n="96ad35df">
            <seg n="171dc160">
              Fru talman! Nu ska vi återigen här i Sveriges riksdag debattera
              ett förslag om försämringar i a-kassan. Jag saknar arbetsmarknadsministern
              här i kammaren i kväll. Det är synd att han inte har tagit sig
              tid att komma hit och försvara sin politik. Men han prioriterar
              väl annat.
            </seg>
            <seg n="2911e980">
              I dagens betänkande har majoriteten lagt fram ett förslag som
              innebär att jakten på de arbetslösa ytterligare intensifieras.
              Man föreslår att antalet karensdagar i försäkringen höjs från
              fem till sju dagar. Det så kallade incitamentet för de arbetslösa
              ska förstärkas.
            </seg>
            <seg n="b425ed49">
              Man föreslår också att beräkningen av avgiften ska förändras
              så att den motsvarar 33 procent av den ersättning som a-kassan
              betalar ut varje månad. Man tror att man på detta sätt ska kunna
              hålla nere lönerna. Man har från den borgerliga majoriteten kallat
              sitt förslag en effektivare arbetslöshetsförsäkring.
            </seg>
            <seg n="204387dd">
              Vad är det då man menar är så effektivt med alla de försämringar
              som man har genomfört tidigare och som man nu fullföljer med dagens
              förslag? Är det att man har skrämt bort en halv miljon människor
              från a-kassan som man betraktar som effektivt? Är det att man
              har slagit undan benen på dem som redan har det tufft som är effektivt?
              Är det de stigande kostnaderna som vältras över på kommunerna
              som är måttet på effektivitet? Är det de kraftigt ökade administrativa
              kostnaderna för a-kassorna som är de borgerligas definition på
              effektivitet?
            </seg>
            <seg n="50f26cd5">
              Detta är frågor som vi socialdemokrater kommer att jaga riksdagens
              borgerliga ledamöter och den borgerliga regeringen med. Det är
              frågor som också det svenska folket kommer att jaga er med. Det
              är frågor som ni inte kommer undan genom att använda ett nyspråk
              där man kallar administrativt kaos för effektivitet eller genom
              att kalla försämringar för förändringar.
            </seg>
            <seg n="99ac83f4">
              Fru talman! Jag inledde med att påminna om att detta inte är
              första, och för den delen troligen inte heller sista, gången som
              våra gemensamma trygghetssystem utsätts för attacker från den
              borgerliga regeringen. Det är attacker som till och med höga företrädare
              för den borgerliga alliansen har kallat för hjärtlösa.
            </seg>
            <seg n="d7f3ca61">
              Fru talman! Det kan finnas anledning att påminna om vilka försämringar
              den borgerliga regeringen har gjort tidigare i a-kassan för att
              sätta dagens debatt i sitt rätta sammanhang.
            </seg>
            <seg n="3f5f9a89">
              Hösten 2006 påbörjade den nytillträdda borgerliga regeringen
              sitt arbete med att försämra arbetslöshetsförsäkringen. Det har
              bland annat inneburit att det så kallade arbetsvillkoret har skärpts,
              att den överhoppningsbara tiden har begränsats från sju till fem
              år, att studerandevillkoret har avskaffats och att man successivt
              har trappat ned ersättningsgraden från 80 till 70 och slutligen
              65 procent.
            </seg>
            <seg n="9e887dd9">
              En ny regel har införts som innebär att dag med aktivitetsstöd
              ska jämställas med ersättningsdag. Beräkningen av normalarbetstiden
              ändras så att ersättningen ska grundas på förvärvsinkomsterna
              under de senaste tolv månaderna. En kraftigt förhöjd avgift infördes.
            </seg>
            <seg n="3ccc4f32">
              Alla dessa förslag har tillsammans lett till att en halv miljon
              människor har lämnat a-kassan. De har lett till att många enskilda
              människor har fått sin tillvaro sönderslagen. De har lett till
              oro i samhället och de har lett till en hård dom över den borgerliga
              regeringen. I samma takt som medlemmar har flytt a-kassan har
              väljare flytt Reinfeldts högerregering. Ingen regering i Sverige
              har tidigare drabbats av en så hård och samfälld dom som Reinfeldts.
            </seg>
            <seg n="78e5098a">
              Men det var inte slut med detta. Nedmonteringarna fortsatte.
              Våren 2007 beslutade den borgerliga majoriteten i riksdagen om
              ytterligare försämringar. Rätten att under de 100 första ersättningsdagarna
              i en ersättningsperiod begränsa sig till att söka lämpliga arbeten
              inom yrket och i närområdet togs bort. Möjligheten att förlänga
              ersättningsperioden från 300 till 600 dagar upphörde. En ny regel
              infördes som innebar att dagar då den sökande fått aktivitetsstöd
              skulle jämställas med dagar med arbetslöshetsersättning vid beräkning
              av ersättningsperioden. Reglerna om bisyssla försämrades. Möjligheten
              att få arbetslöshetsersättning vid deltidsarbetslöshet har begränsats
              till 75 ersättningsdagar.
            </seg>
            <seg n="2c68b7e1">
              Nu fullföljer man massakern på en tidigare välfungerande arbetslöshetsförsäkring
              med dagens förslag om ytterligare karensdagar och ett nytt och
              för a-kassorna oförutsägbart och administrativt omöjligt avgiftssystem.
            </seg>
            <seg n="e6cfc9f8">
              Som grädde på moset, lök på laxen eller vad man nu kan komma
              på för att beskriva dumheterna har ni efter det att ni har rivit
              ned och jagat bort tänkt komma tillbaka till riksdagen med ett
              förslag om en obligatorisk a-kassa. Först chockhöjer ni avgiften,
              sänker ersättningen och försvårar för människor att kvalificera
              sig så att många tvingas lämna a-kassan. Sedan ska ni försöka
              tvinga tillbaka folk in i ett obligatorium.
            </seg>
            <seg n="e34eac27">
              Fru talman! Det här var en kort sammanfattning av den borgerliga
              regeringens misslyckanden. Vad vill då vi socialdemokrater? Vi
              anser att arbetslöshetsförsäkringen är en väsentlig del av en
              aktiv arbetsmarknadspolitik. Den ska ge möjlighet för den enskilde
              att finna ett nytt arbete och om så är nödvändigt byta bransch
              eller yrke för att bryta arbetslösheten.
            </seg>
            <seg n="2a63ed14">
              Försäkringen ska också medverka till att arbetsmarknaden fungerar
              effektivt och smidigt. Mot denna bakgrund är det viktigt att arbetslöshetsförsäkringen
              har en hög legitimitet, exempelvis genom att den ger ett bra ekonomiskt
              skydd vid ofrivillig arbetslöshet och att medlemsavgifterna uppfattas
              som rimliga och rättvisa.
            </seg>
            <seg n="c5f62dbf">
              Vi socialdemokrater vill att så många som möjligt av löntagarna
              ska omfattas av en god omställningsförsäkring vid arbetslöshet.
              En sådan försäkring stärker människor och underlättar samhällets
              strukturomvandling. Ersättningar på höga nivåer och villkor i
              övrigt gör att människor vågar gå från det gamla till det nya.
              Detta är grunden för att försäkringen ska fungera som en omställningsförsäkring.
              En bra arbetslöshetsförsäkring gör att den som förlorar sitt jobb
              kan koncentrera sig på att snabbt söka nytt och inte behöva oroa
              sig för att gå från hus och hem.
            </seg>
            <seg n="ea15eb9c">
              I debatten om arbetslöshetsförsäkringens effekter på sysselsättningen
              hävdar regeringen ibland att en sänkning av ersättningsnivån på
              något sätt skulle vara positiv för ekonomin. Det är ett påstående
              som på goda grunder är starkt ifrågasatt. Till exempel påpekar
              OECD ett organ som regeringen annars ofta vill hämta stöd och
              hjälp från att en mer generös arbetslöshetsförsäkring tenderar
              att leda till en bättre matchning på arbetsmarknaden eftersom
              den arbetslösa får bättre ekonomiska förutsättningar för att söka
              ett lämpligt arbete som motsvarar utbildningsnivå och kompetens.
              Enligt flera studier ger detta bättre förutsättningar för att
              hitta ett nytt jobb med god lön. Det innebär att motsatsen uppnås
              om man har en lägre ersättning till arbetslösa. Att tvinga den
              arbetslöse att ta första bästa jobb är inte bra för produktiviteten
              i ekonomin. Det här finns forskning på som vi hänvisar till i
              vårt betänkande för den som är intresserad av forskning, och ibland
              säger våra politiska motståndare i den här kammaren att de är
              intresserade av forskning.
            </seg>
            <seg n="02a25e9d">
              En mer generös arbetslöshetsförsäkring tenderar att ha en positiv
              effekt på skapandet av högproduktiva jobb. Även här har OECD i
              sin redovisning av effekten av insatser mot arbetslöshet pekat
              på de nordiska länderna. De har konstaterat att de nordiska länderna,
              med de generösa nivåerna i välfärdssystemen i kombination med
              en aktiv arbetsmarknadspolitik och en väl fungerande lönebildning,
              är den grupp av länder som har varit mest framgångsrik när det
              gäller att bekämpa arbetslösheten.
            </seg>
            <seg n="92892d9f">
              Vi socialdemokrater vill att Sverige ska ligga i topp när de
              gäller kunskap, kompetens och produktivitet för att vi ska klara
              en väl utbyggd välfärd och goda löner i den öppna globaliserade
              ekonomin.
            </seg>
            <seg n="cb866f89">
              Vi avstyrker förslaget om en kraftigt höjd medlemsavgift som
              ska vara hög för den som arbetar i ett yrke med hög arbetslöshet
              och lägre för den som arbetar i ett yrke med låg risk för arbetslöshet.
              I likhet med de fackliga organisationerna, som har framhållit
              detta i sina remissvar, menar vi att det finns många faktorer
              som påverkar arbetslösheten. Löntagarna kan knappast anses ha
              ett inflytande över sysselsättningen genom lönebildningen. Konjunkturen,
              strukturförändringar och hur matchningen fungerar på arbetsmarknaden
              är reella faktorer som påverkar arbetslösheten.
            </seg>
            <seg n="173b6c54">
              Dessutom är olika branscher olika känsliga för konjunktursvängningar.
              Arbetslöshetsrisken påverkas av faktorer som kön, etnicitet och
              ålder.
            </seg>
            <seg n="4a7adb53">
              Vi socialdemokrater avvisar förslaget om att utöka antalet karensdagar
              från fem till sju. För den som väl har blivit arbetslös är det
              svårt att påverka om arbetslösheten blir längre än en och en halv
              vecka. Hur aktiv man än är i arbetssökandet går det sällan att
              undvika att det tar en liten tid från det att en tjänst har utannonserats
              till dess att den tillsätts. Vi menar också att det har skett
              dramatiska försämringar av löntagarnas skydd vid arbetslöshet.
              Den självrisk som i dag infinner sig för den som blir arbetslös
              är mer än väl kännbar.
            </seg>
            <seg n="7bf53ea6">
              Fru talman! Jag vill avslutningsvis passa på att citera regeringens
              eget finanspolitiska råd. Det har i dagarna kommit ut med sin
              första rapport. Det har varit spännande att läsa den. Regeringen
              brukar ju påstå att man lutar sig mot aktuell forskning när man
              lägger fram sina förslag. Då skulle man ju kunna hoppas att man
              lyssnar på sina egna forskare även om det möjligen är en from
              förhoppning.
            </seg>
            <seg n="ae88e274">
              Så här säger Finanspolitiska rådet om förslaget till ytterligare
              karensdagar: Motivet för de ytterligare två karensdagarna är mindre
              klart. Det finns ingen forskning som visar hur stort det optimala
              antalet karensdagar är: fem kan ha varit optimalt.
            </seg>
            <seg n="d4a9b0bc">
              Så säger regeringens eget finanspolitiska råd, och regeringen
              påstår sig bygga sina beslut på forskning.
            </seg>
            <seg n="b8b5d6b5">
              Så här säger rådet när det gäller förslaget om en ny arbetslöshetsavgift
              och lönebildningen: Enligt vår bedömning är länken ganska svag
              eftersom a-kassor och förhandlingsområden bara delvis motsvarar
              varandra. Följaktligen bör man vänta sig ett ganska svagt samband
              mellan a-kassans finansiering och lönebildningen.
            </seg>
            <seg n="3308aa94">
              Det finns inte några empiriska studier av hur a-kassans finansiering
              påverkar lönebildning och sysselsättning.
            </seg>
            <seg n="a9050515">
              Regeringens politik har således inget stöd bland vanligt folk.
              Det vet vi av opinionssiffrorna. Den har inte heller något stöd
              i forskningen. Det är nu dags att säga nej till fortsatt orättvisa.
              Det är dags att säga nej till regeringen Reinfeldts misslyckade
              politik. Det är dags att säga nej till regeringens förslag om
              ytterligare försämringar i a-kassan.
            </seg>
            <seg n="1274cbd5">
              Fru talman! Med detta vill jag yrka bifall till reservation nr
              1, den gemensamma reservationen från Socialdemokraterna, Vänsterpartiet
              och Miljöpartiet.
            </seg>
          </u>
          <note type="speaker" n="2e5619af">
            Anf. 145 JOSEFIN BRINK (v):
          </note>
          <u who="Q517206" xml:id="i-22c9812954bdb722-0" n="56149b52">
            <seg n="38915832">
              Fru talman! Den borgerliga regeringen har uppvisat en närmast
              sjuklig fixering vid arbetslöshetsförsäkringen. Vi hörde Patrik
              Björck rada upp det otal förändringar som redan har genomförts
              i arbetslöshetsförsäkringen. Förändringarna har kommit slag i
              slag och i stort sett helt utan föregående utredning eller konsekvensanalys.
              Man får väl lov att säga att den borgerliga regeringstiden har
              inneburit otrygghet, osäkerhet och oförutsägbarhet både för kassornas
              medlemmar och för dem som jobbar på a-kassekontoren.
            </seg>
            <seg n="4c57ce2f">
              Arbetslöshetsförsäkringens roll och funktion som trygghet för
              den som drabbas av arbetslöshet håller på att förbytas i sin motsats.
              Kassakontoren är nedringda av oroliga, arga och desperata medlemmar
              som plötsligt fått beskedet att reglerna har ändrats så att deras
              ersättning har sänkts eller att de över huvud taget inte har rätt
              till någon ersättning. Över 400 000 personer har valt att helt
              enkelt lämna försäkringen därför att den har blivit så dyr och
              så dålig.
            </seg>
            <seg n="09813e3d">
              Jag tror faktiskt att väldigt många medborgare frågar sig varför
              regeringen gör så här. Varför hanterar man ett av de absolut viktigaste
              trygghetssystemen i hela samhället på det här sättet? Ja, att
              det ska löna sig att arbeta och att fler ska få jobb som ett resultat
              av att a-kassan blir dyrare och sämre har vi hört till leda från
              regeringspartierna.
            </seg>
            <seg n="37cb7921">
              Men frågan om på vilket sätt försämringarna av a-kassan antas
              bidra till att nå de målen blir sällan särskilt utredd eller förklarad.
              Det beror förmodligen på att det inte låter så trevligt att säga
              att det är sänkta löner som är själva navet i regeringens strategi
              för fler jobb och att försämringarna av a-kassan är en bärande
              del i just den strategin.
            </seg>
            <seg n="ff000b7a">
              Sambandet mellan a-kassan och lönenivåerna är helt elementärt.
              Sänker man ersättningsnivån i a-kassan sänker man också den lägsta
              lön en arbetssökande kan tänka sig att acceptera för att ta ett
              jobb. Ur facklig synvinkel är just detta den viktigaste funktionen
              som a-kassan har, nämligen att bidra till att upprätthålla de
              lönenivåer som man har förhandlat sig till.
            </seg>
            <seg n="c2512fd0">
              Det här sambandet gäller även för regeringen, så att säga, fast
              omvänt. Men det är ingenting som borgerliga ledamöter gärna erkänner.
              Det låter bättre att säga att man vill öka incitamenten till att
              ta ett arbete än att man vill tvinga folk att ta jobb med lägre
              lön.
            </seg>
            <seg n="b341e9fa">
              Men på Finansdepartementet är man faktiskt inte lika finkänslig.
              I årets vårproposition konstaterar man förnöjt, apropå de oväntat
              låga löneökningarna år 2007, att reformeringen av arbetslöshetsförsäkringen
              kan ha haft en återhållande effekt på lönekraven.
            </seg>
            <seg n="09bb3890">
              Även om det nog faktiskt i verkligheten är lite tidigt att casha
              in den här effekten är det väldigt tydligt att man i alla fall
              på Finansdepartementet ser och bejakar sambandet mellan försämringarna
              i a-kassan och sjunkande löner.
            </seg>
            <seg n="e4d590f2">
              Med det förslag till differentiering av a-kasseavgiften som vi
              debatterar här i dag tas ytterligare ett steg i regeringens ambition
              att använda arbetslöshetsförsäkringen för att påverka lönenivåerna.
              Nu är det inte bara den sänkta ersättningen utan också avgiften
              till a-kassan som ska bidra till att pressa ned de lägsta lönerna.
            </seg>
            <seg n="3f03d62a">
              Utskottsmajoriteten skriver i betänkandet: Sambandet blir tydligare
              mellan en ansvarsfull lönebildning och en lägre arbetslöshet med
              lägre utgifter för arbetslöshetsförsäkringen.
            </seg>
            <seg n="42f587d5">
              Tanken är alltså att medlemmar i en a-kassa med hög arbetslöshet
              ska straffas med högre avgifter i syfte att pressa de fackliga
              organisationerna att dämpa sina lönekrav.
            </seg>
            <seg n="5bb74680">
              Det här är en politik som Vänsterpartiet vänder sig emot av flera
              skäl.
            </seg>
            <seg n="9ab7392e">
              För det första är det ytterligare ett grundskott mot hela idén
              om att solidariskt dela på risken för arbetslöshet oavsett hur
              stor den egna risken är att själv drabbas.
            </seg>
            <seg n="3e73870d">
              För det andra är det en helt världsfrånvänd, skrivbordsliberal
              idé att arbetslöshet beror på att lönerna är för höga och att
              om folk bara går med på lägre löner minskar arbetslösheten. I
              den verklighet som de flesta människor lever i påverkas arbetslöshetsnivån
              av internationella konjunkturer, strukturomvandling, ägares nycker
              och inte minst den ekonomiska politik som bedrivs och i vilken
              grad regeringen investerar i utbildning, infrastruktur och välfärd.
            </seg>
            <seg n="eeec9ee4">
              Exakt hur världsfrånvänt och skrivbordskonstruerat det här nya
              avgiftssystemet är visas ju av att det bygger på helt felaktiga
              antaganden om sambanden mellan verklighetens a-kassor och verklighetens
              lönenivåer. Det är ju nämligen inte arbetslöshetskassorna, kära
              vänner, som förhandlar om lönerna. Det är de fackliga organisationerna.
            </seg>
            <seg n="0fe82839">
              Och faktum är att det i dag finns flera a-kassor som helt saknar
              koppling till en facklig organisation. Vem är det till exempel
              som ska pressas till en ansvarsfull lönebildning när det gäller
              Alfakassans medlemmar, som ju inte alls har någon facklig koppling?
              Eller ta fackförbundet Unionens a-kassa! De har över en halv miljon
              medlemmar från över hundra olika avtalsområden i flera olika branscher
              med helt olika löne- och arbetslöshetsnivåer. I Akademikernas
              a-kassa samlas över en halv miljon högskoleutbildade från alla
              tänkbara yrken och branscher. Hur har man från regeringen och
              från utskottsmajoriteten tänkt att dessa kassors medlemmar ens
              ska kunna överblicka hur en plötslig höjning av a-kasseavgiften
              ska pareras? Vems lön är det som ska sänkas? Hur ska den sänkas,
              och när ska den sänkas?
            </seg>
            <seg n="c8efdf34">
              Förutom att själva idén att de yrkeskategorier som är drabbade
              av hög arbetslöshet ska straffas med högre avgifter är djupt osympatisk
              framstår hela konstruktionen som befängd. Det vore ju roligt om
              någon i utskottsmajoriteten kunde konkretisera lite hur man tänker
              sig att de här mekanismerna hur illa jag än må tycka om dem i
              praktiken ska kunna fungera.
            </seg>
            <seg n="732a934b">
              En sak får man i alla fall ge majoriteten ett erkännande för.
              Det framgår väldigt tydligt vilka det i första hand är som man
              riktar sig till med den här reformen. Om man tittar på hur snittet
              för arbetslösheten har sett ut 2007 ser man att de kassor som
              kommer att få de högsta avgifterna framöver är Hotell- och restauranganställdas,
              Handelsanställdas, Fastighetsanställdas, Livsmedelsarbetarnas,
              Grafiska arbetarnas och Musikernas a-kassor. Det är de som kommer
              att få de högsta avgifterna.
            </seg>
            <seg n="3ca941a1">
              Det betyder alltså att det är de som tillhör de lägst avlönade
              på hela arbetsmarknaden och som jobbar i de branscher som har
              allra flest otrygga visstidsanställningar, som ju genererar mycket
              arbetslöshet det är de som regeringen menar ska pressas att ytterligare
              sänka sina löner. Så mycket tydligare än så kan väl knappast den
              borgerliga regeringens så kallade jobbpolitik sammanfattas.
            </seg>
            <seg n="5ba4167a">
              Att man dessutom inför ytterligare två karensdagar i försäkringen,
              egentligen helt utan motivering, är ännu ett slag i ansiktet på
              dem som har allra svårast att få ekonomin att gå ihop, därför
              att det innebär redan en väldigt kännbar ekonomisk förlust att
              bli arbetslös. Det gjorde det redan innan regeringen började genomdriva
              sina successiva försämringar av arbetslöshetsförsäkringen. Tro
              mig! Jag har prövat det själv, redan med det förra, gamla a-kassesystemet,
              som var betydligt bättre! Det är ingen dans på rosor att bli av
              med jobbet och den första månaden få ut knappt tre veckors ersättning.
            </seg>
            <seg n="dd9887c4">
              Regeringen har piskat upp en närmast paranoid stämning kring
              påstått fusk och mygel, så man tycker nästan inte att man behöver
              förankra den här typen av förslag i egentligen någonting mer än
              att det nog är en massa fusk och mygel som pågår och att folk
              går och drar benen efter sig och är arbetslösa i onödan. Man har
              alltså helt förlorat verklighetsförankringen.
            </seg>
            <seg n="34c15352">
              Detsamma gäller bilden av hur det nya avgiftssystemet kommer
              att påverka a-kassorna, som ju faktiskt är de som ska administrera
              och hantera det. Som svar på a-kassornas egna påpekanden om hur
              omfattande administrativa problem de faktiskt förväntar sig av
              det här nya problemet säger utskottet kort och gott: Utskottet
              utgår liksom regeringen från att a-kassorna kommer att klara detta.
            </seg>
            <seg n="884f2616">
              Ja men det var väl käckt! Jag skulle bara vilja att någon från
              utskottet här och nu kunde klargöra hur man kan vara så säker
              på det. Jag undrar om det har framkommit någonting nytt sedan
              a-kassorna själva yttrade sig om det här förslaget som vi andra,
              i oppositionen, inte har fått reda på. Eller ska den här lilla
              formuleringen mer ses som ett slags käckt hejarklackstillrop till
              ett lag som i sista minuten har tvingats spela med två utvisade
              spelare och målvakten på bänken?
            </seg>
            <seg n="11fb9e27">
              Fru talman! Vänsterpartiet vill att a-kassan ska vara en solidariskt
              finansierad försäkring som fyller de viktiga funktioner som den
              är satt att fylla: att ge trygghet för den enskilde, att upprätthålla
              lönenivåerna och att bidra till omställning och bra matchning
              på arbetsmarknaden. Arbetslöshetsförsäkringen är en bärande del
              i den svenska kollektivavtalsmodellen, och den är ett viktigt
              trygghetssystem som påverkar många människors liv och vardag.
              Det är ovärdigt att vi har en regering som hanterar arbetslöshetsförsäkringen
              som en kloss i en nyliberal leklåda för att genomföra olika arbetsmarknadspolitiska
              experiment.
            </seg>
            <seg n="fafad339">
              Vänsterpartiet avvisar de försämringar som föreslås i dagens
              betänkande, precis som vi har avvisat alla tidigare försämringar
              av a-kassan.
            </seg>
            <seg n="9c7533dd">
              Därmed vill jag yrka bifall till reservation nr 1, som Vänsterpartiet
              har lagt fram tillsammans med Socialdemokraterna och Miljöpartiet.
            </seg>
          </u>
          <note type="speaker" n="d9f82aa8">
            Anf. 146 ULF HOLM (mp):
          </note>
          <u who="Q520956" xml:id="i-84fc1085fc4964c2-0" n="b84d6073">
            <seg n="448caba3">
              Fru talman! Regeringen har tagit initiativ till att inrätta ett
              finanspolitiskt råd som har till uppgift att göra oberoende granskningar
              av regeringens finanspolitik. I förra veckan kom den första rapporten.
              Om regeringens politik för a-kassa säger Finanspolitiska rådets
              ordförande Lars Calmfors: Reformerna av a-kassans finansiering
              är ett misslyckande som helt i onödan minskat anslutningen till
              a-kassan. Vid nästa lågkonjunktur kommer många arbetslösa att
              stå utan försäkringsskydd. Man kan inte annat än instämma i detta.
            </seg>
            <seg n="cbd112c5">
              Kristdemokraternas före detta partiledare Alf Svensson kallade
              med andra ord politiken hjärtlös. Det kan vi också ställa upp
              på från Miljöpartiets sida. Den är hjärtlös, den politik som borgarna
              för om a-kassan.
            </seg>
            <seg n="a94d683a">
              Men det tycks inte bekymra regeringen, Littorin eller utskottsmajoriteten,
              utan nu lägger man fram ytterligare förslag på försämringar i
              a-kassan. Det nya experiment som vi nu debatterar i dag handlar
              om att regeringen vill införa en arbetslöshetsavgift och med den
              ersätta den förhöjda finansieringsavgiften för arbetslöshetskassorna.
              Avgiften ska bli 33 procent av kassornas utbetalningar.
            </seg>
            <seg n="ca07cd5b">
              Ett plus är dock att regeringen inte hymlar med avsikten bakom
              förslaget. Det ska faktiskt regeringen ha ett litet plus för.
              I budgetpropositionen förra hösten skrev man rakt av att det handlar
              om att arbetstagarorganisationer ska vara ansvarsfulla i löneförhandlingarna.
              Det betyder att facken ska motverka löneökningar som kan leda
              till låg lönsamhet för arbetsgivarna, vilket i sin tur kan skapa
              arbetslöshet.
            </seg>
            <seg n="646d507d">
              För en vanlig arbetare betyder förslaget i klartext att avgiften
              till a-kassan kommer att höjas för dem som jobbar i en bransch
              med hög arbetslöshet, medan de som jobbar i en bransch med låg
              arbetslöshet får lägre avgift.
            </seg>
            <seg n="9385cb6c">
              Hur kan man som enskild arbetstagare påverka detta? Hur kan facket
              påverka detta? Det är inte så lätt.
            </seg>
            <seg n="37d33640">
              Det finns givetvis mycket som kan anföras mot ett sådant resonemang
              som regeringen för. Det är inte precis branscher med höga löner
              som lider av hög arbetslöshet. Snarare är det tvärtom. Den bransch
              som med detta förslag kommer att få den lägsta avgiften till a-kassan,
              en sänkning, är finanssektorn. De är inte särskilt lågavlönade
              inom den branschen. I stället är det lågavlönade kulturarbetare,
              fiskare, hotell- och restauranganställda och livsmedelsarbetare
              som utifrån dagens arbetsmarknadssituation kommer att få de högsta
              avgifterna, allt enligt regeringens egna beräkningar.
            </seg>
            <seg n="d04119e1">
              Det handlar alltså i klartext om att straffa det kollektiv som
              jobbar i en osäker bransch medan man gynnar dem som är på säker
              mark. Miljöpartiet kan inte ställa sig bakom ett sådant resonemang
              och yrkar klart avslag på förslaget.
            </seg>
            <seg n="074d43fb">
              Regeringen tycks tro att det endast är löneläget som avgör sysselsättning
              och arbetslöshet. Det är givetvis helt fel. Många faktorer påverkar
              sysselsättningen konjunkturen, strukturförändringarna, matchningen
              på arbetsmarknaden etcetera. Hur ska man som enskild arbetstagare
              kunna påverka det? Hur ska facket kunna påverka konjunktursvängningarna
              i Sverige, Europa och världen? Om det säger utskottsmajoriteten
              ingenting.
            </seg>
            <seg n="a55189dc">
              Det är tvärtom så att kopplingen mellan en enskild a-kassa och
              en bransch eller ett avtalsområde många gånger är mycket svag.
              Den nybildade Unionens a-kassa är ett bra exempel på det. Den
              spänner över fler än hundra olika avtalsområden, och inom dessa
              avtalsområden skiljer sig arbetslösheten högst markant. Sannolikheten
              för en ändring i den a-kassans medlemsavgift kommer att te sig
              ganska omotiverad eftersom arbetslösheten inom a-kassan kommer
              att variera ganska ordentligt.
            </seg>
            <seg n="bb02a7b5">
              Inom den svenska arbetsmarknadsmodellen är lönebildningen en
              partsfråga där såväl löneutrymmet som fördelningen av det är föremål
              för förhandling utan inblandning från statens sida. Det regeringen
              nu gör är att indirekt lägga sig i detta genom att sätta tryck
              på att a-kasseavgiften ska vara hög i de a-kassor där det finns
              hög arbetslöshet. Regeringen ger därmed en tydlig signal om vilka
              grupper i samhället som ska stå tillbaka lönemässigt; det är ofta
              just de grupper som redan i dag har låg lön. Detta förslag kan
              Miljöpartiet givetvis inte ställa sig bakom.
            </seg>
            <seg n="9a598be2">
              Från Miljöpartiets sida avvisar vi även förslaget om att utöka
              antalet karensdagar från fem till sju dagar. Vi anser att löntagarnas
              skydd vid arbetslöshet försämrats, och den självrisk man får stå
              för är redan i dag mer än kännbar.
            </seg>
            <seg n="5e12ab95">
              Fru talman! I Miljöpartiet finns en djup oro för den grupp i
              samhället som i dag inte har ekonomisk trygghet vid arbetslöshet.
              Genom den borgerliga regeringens chockpolitik har mer än 450 000
              personer lämnat a-kassan sedan valet 2006. Anledningarna till
              att man lämnar a-kassan är flera. För några handlar det naturligtvis
              om att de närmar sig pensionsåldern eller av andra skäl inte behöver
              oroa sig för arbetslöshet, men för väldigt många handlar det om
              att de inte har råd att betala den höjda a-kasseavgift som den
              borgerliga regeringen infört. Det är exakt samma grupp som troligen
              är i störst behov av ekonomisk trygghet via a-kassan vid arbetslöshet.
              Sammanlagt finns närmare en och en halv miljon människor som inte
              har rätt till a-kassa vid arbetslöshet. Regeringens politik är
              hjärtlös.
            </seg>
            <seg n="94cb1932">
              Varför är då a-kassan så viktig? Det är naturligtvis för att
              vi behöver ett trygghetssystem i samhället om man blir arbetslös.
              Men den är viktig också på grund av den strukturomvandling som
              sker. Utifrån grön synpunkt är den oerhört viktig eftersom vi
              kräver en grön omställning av samhället där företag måste startas
              som sysslar med miljöteknik, den gröna omställningen, medan företag
              som kraftigt skitar ned miljön måste stänga. I ett sådant läge,
              i den strukturomvandlingen, måste de anställda ha trygghet. Man
              ska inte behöva känna ekonomisk stress. Därför är a-kassan och
              trygghetssystemen oerhört viktiga i Miljöpartiets politik.
            </seg>
            <seg n="c0ad1a74">
              Vi från Miljöpartiet har tagit fram ett nytt förslag som vi kallar
              arbetslivstrygghet där alla skattebetalare fullt ut betalar för
              den gemensamma finansieringen. På så sätt kan vi trygga en gemensam
              stabil finansiering och samtidigt ha höga ersättningsnivåer för
              stora delar av löntagarkollektivet. Utgångspunkten är att arbetsmarknadens
              säkerhetsbälte ska omfatta alla. Trygghetssystemen ska ge alla
              trygghet och finansieras på ett sådant sätt att ingen kan smita
              från sitt solidariska ansvar.
            </seg>
            <seg n="4d16bfd9">
              Fru talman! Regeringens förslag på att över en och en halv miljon
              människor inte tillhör a-kassan är en obligatorisk a-kassa. Med
              ett sådant förslag ökar orättvisorna i trygghetssystemen ytterligare
              eftersom många fortfarande kommer att stå utanför samtidigt som
              en lågavlönad handelsanställd får betala dubbelt så mycket som
              en högavlönad akademiker. Dessutom blir det väldigt dyrt. Det
              handlar om över 400 kronor i månaden i ett system där man inte
              är garanterad ersättning vid arbetslöshet.
            </seg>
            <seg n="19193a85">
              Först ska man alltså betala och sedan kan man inte vara säker
              på att få någonting eftersom reglerna för när man ska få ersättning
              är alldeles för svåra. Jag hoppas därför att förslaget om obligatorisk
              a-kassa skrotas då det inte svarar mot de problem som finns i
              samhället.
            </seg>
            <seg n="ad4ddb86">
              Fru talman! Redan under den förra mandatperioden gjordes ett
              tillkännagivande från riksdagen, tack vare Miljöpartiet och de
              fyra borgerliga partierna, om småföretagares trygghetssystem.
              Sedan dess har frågan dragits i långbänk. Fram till nyligen fanns
              knappt ett utredningsdirektiv klart från regeringen. Miljöpartiet
              beklagar att den nuvarande regeringen inte visat större prov på
              engagemang i fråga om företagares trygghetssystem.
            </seg>
            <seg n="fb1cad8b">
              Från Miljöpartiets sida anser vi att det finns ett flertal förändringar
              som skulle kunna ge stor positiv effekt för svenska företagare.
              Bland annat behöver trösklarna för att inleda företagande sänkas.
              Därför är småföretagares trygghetssystem av stor vikt. Också företagare
              behöver trygghet vid sjukdom och arbetslöshet, alltså inte enbart
              anställda.
            </seg>
            <seg n="b79110e7">
              Ett bra sätt att göra det enkelt för människor att komma i gång
              med nya företagsidéer kan vara att underlätta för egenanställning.
              Egenanställning är en smidig lösning för den som vill marknadsföra
              sin kompetens utan att starta ett företag. En egenanställning
              innebär att den enskildes administrativa ansvar, som i dag skrämmer
              bort många potentiella entreprenörer, minskas till ett minimum.
              Egenanställning ger därmed en möjlighet för personer att utvecklas
              successivt som företagare för att sedan efter hand kunna gå vidare
              och starta ett företag med ett upparbetat nätverk av kunder och
              leverantörer. Ett problem med egenanställning är reglerna för
              arbetslöshetsförsäkringen. A-kassornas instruktioner försvårar
              i dag för personer som blir egenanställda att ha kvar sin trygghet
              genom att kvarstå i a-kassan.
            </seg>
            <seg n="461be5de">
              Vi har väckt en motion om detta och har också en reservation,
              men jag yrkar inte bifall till den utan avstår från det i dagsläget.
              Däremot yrkar jag bifall till reservation 1 som vi har tillsammans
              med Socialdemokraterna och Vänsterpartiet gällande regeringens
              proposition.
            </seg>
          </u>
          <note n="49d038d9" type="speaker">
            Anf. 147 TOMAS TOBÉ (m):
          </note>
          <u who="Q6212174" xml:id="i-95bfb4b75c0b5eb2-0" n="b84d6073">
            <seg n="836e6af4">
              Fru talman! Låt mig börja med frågan om arbetsmarknadsministerns
              närvaro i denna kammare. Det är att peka ut fel minister vad gäller
              dålig närvaro i kammaren. Han har med glädje visat sin närvaro,
              särskilt för ett flertal av de riksdagsledamöter som är på plats
              i kammaren i dag. Jag tycker nog att det är en felriktad kritik.
            </seg>
            <seg n="552afec9">
              Oppositionens företrädare har på ett mycket utförligt sätt förklarat
              att de inte givit, och inte heller vill ge, sitt godkännande till
              de reformer som alliansregeringen sjösatt sedan tillträdet. Däremot
              sades det mycket lite från oppositionen sida om utvecklingen av
              svensk arbetsmarknad. Det ger undertecknad en möjlighet att beskriva
              det hela lite utförligare.
            </seg>
            <seg n="fdfac338">
              Låt mig inleda med att konstatera att utvecklingen på den svenska
              arbetsmarknaden är fantastiskt bra. Vi har under 2007 sett antalet
              sysselsatta nå en rekordnivå. Samtidigt är ökningen i antalet
              personer som gått från utanförskap till sysselsättning på en historiskt
              imponerande nivå. Det säger en hel del om den arbetsmarknadspolitik
              som den nuvarande regeringen står för. Med andra ord tog man chansen
              att sätta in reformer som förstärkte högkonjunkturen och precis
              som Konjunkturinstitutet konstaterar också har bidragit till en
              positiv sysselsättningsutveckling.
            </seg>
            <seg n="f6e8a60b">
              Fru talman! För alliansen är målet full sysselsättning. Det innebär
              att vi anser att alla som vill och kan arbeta ska ha möjlighet
              att göra det. Samtidigt handlar det om en inställning. Alla som
              inte har den möjligheten måste givetvis få den. Allt annat är
              oacceptabelt. Regeringens insatser på arbetsmarknadsområdet har
              därför handlat om att lägga fram förslag som sänkt trösklarna
              in på arbetsmarknaden och förbättrat matchningen. Merparten av
              de arbetsmarknadspolitiska åtgärderna har prioriterat dem som
              står allra längst bort från arbetsmarknaden.
            </seg>
            <seg n="8eee2d50">
              Resultaten har inte låtit vänta på sig. Den övergripande statistiken
              är givetvis ganska enkel att lyfta fram som positiv. Men gräver
              vi lite djupare i denna sysselsättningsökning kan vi bland annat
              konstatera att utrikes födda står för 31 procent av sysselsättningsutvecklingen.
              Ungdomarnas andel är 33 procent. Det är en utveckling som inte
              påminner särskilt mycket om vad den tidigare regeringens arbetsmarknadsminister
              Hans Karlsson hade att erbjuda.
            </seg>
            <seg n="33a2a434">
              Hans Karlsson var visserligen väldigt duktig på att erbjuda en
              stor palett av arbetsmarknadspolitiska åtgärder. Men när det gällde
              att handla och erbjuda viktiga vägar in på arbetsmarknaden för
              grupper som har svårt att få fotfäste, med andra ord invandrare,
              ungdomar och många andra, var vägarna väldigt få.
            </seg>
            <seg n="e2f96436">
              De jobb som nu skapas är till stor majoritet tillsvidareanställningar.
              De fördelas jämnt mellan män och kvinnor. Det här kan jämföras
              till exempel med år 2006, då de allra flesta nya jobb var visstidsanställningar.
              Kvinnor har också tidigare haft svårare än män att få tillsvidareanställningar.
              Men om detta hörde vi inte särskilt mycket från oppositionen.
            </seg>
            <seg n="8dbe86b4">
              Fru talman! Jag tycker också att det tål att påpekas att det
              under 2007 var 60 000 funktionshindrade som fick jobb. Den utvecklingen
              är fortsatt god. I april 2008 var det drygt 20 procent färre funktionshindrade
              registrerade hos Arbetsförmedlingen som arbetslösa än ett år tidigare.
            </seg>
            <seg n="ab831193">
              Ett annat intressant mått är att det under förra året anmäldes
              otroliga 830 000 lediga platser hos Arbetsförmedlingen, vilket
              är den högsta siffran på flera decennier. Det fanns olyckskorpar
              som gärna målade upp bilden av att om det inte fanns en lagstadgad
              skyldighet som tvingade företagen att anmäla platserna till Arbetsförmedlingen
              skulle inga platser anmälas. Jag vänder mig inte främst till riksdagsledamöterna
              från oppositionen här i utskottet, utan till andra oppositionspolitiker
              i kammaren. Det kan vara på plats att påminna om att det inte
              riktigt blev så.
            </seg>
            <seg n="20aac59c">
              Kanske är det på det sättet att ett ökat fokus på matchning var
              det som gjorde att företagen blev mer intresserade av att använda
              sig av arbetsförmedling, när man inte via lagen ställde krav på
              ytterligare regelkrångel för företagen. I år anmäls det visserligen
              något färre platser än förra året, men det är viktigt att komma
              ihåg att 2007 var ett rekordår. Glädjande nog kan vi konstatera
              att vi ligger kvar på väldigt höga nivåer.
            </seg>
            <seg n="15c3f854">
              En analys av de senaste månadernas minskning av utanförskapet
              visar att det på årsbasis skulle innebära mellan 120 000 och 160
              000 personer i minskat utanförskap. Det är ungefär en person var
              fjärde minut. Man kan räkna om det till tre Borlänge, eller för
              den delen tolv Söderhamn. Det är de siffrorna vi talar om. Det
              här är en utveckling som vi från alliansregeringen och majoriteten
              i utskottet tycker är positiv. Detta innebär att det är fler personer
              som kommer till sin rätt.
            </seg>
            <seg n="4c115961">
              Fru talman! Kostnaderna för det område som behandlas i detta
              betänkande, nämligen arbetslöshetsförsäkringen, uppgick till 19,4
              miljarder under 2007. Det är en minskning med 28 procent jämfört
              med 2006. Utbetalningarna är nu de lägsta sedan 1992, och de fortsätter
              att minska. I mars 2008 minskade utbetalningarna med nästan 1
              miljard jämfört med samma månad förra året.
            </seg>
            <seg n="308c4c2e">
              Fru talman! Jag får också erkänna att jag förutom att följa utvecklingen
              på svensk arbetsmarknad och arbeta med hur den ska utvecklas också
              noga och med spänning följer hur Socialdemokraterna arbetar med
              att presentera en alternativ jobbpolitik. Ska det bara handla
              om att säga nej till de reformer som alliansregeringen lägger
              fram?
            </seg>
            <seg n="355e7dce">
              I Nya moderaterna vet vi att det var när vi på allvar vågade
              vända blicken mot oss själva och på allvar vågade utveckla politiken
              som förslag kom fram som på allvar satte fokus på de samhällsproblem
              som gäller i dag.
            </seg>
            <seg n="fbbaad6c">
              Men vad är det då som Socialdemokraterna vill göra? Vilka större
              besked är det som har givits? Hittills har det blivit några få.
              Den stora satsningen ligger på att a-kassan ska höjas. Höginkomsttagare
              som drabbas av arbetslöshet ska därmed kunna få en högre ersättning,
              och det ska betalas med en skattechock för dem som arbetar, nämligen
              låg- och medelinkomsttagare. Det ska med andra ord bli mindre
              lönsamt att arbeta. Vidare ska antalet arbetsmarknadspolitiska
              åtgärder tillbaka till de nivåer som gällde när regeringsmakten
              förlorades.
            </seg>
            <seg n="94d0729c">
              Sedan har bland annat också det så kallade jobbtoppmötet ägt
              rum. Här skulle det verkligt nya lanseras. Vad blev det då? Jo,
              även Socialdemokraterna har nu upptäckt att företagare behöver
              ett bättre skydd vid arbetslöshet och sjukdom. Det här är ett
              besked som undertecknad välkomnar. Jag tror också att alliansföreträdare
              som satt i arbetsmarknadsutskottet under förra mandatperioden
              välkomnar detta. De försökte vid ett flertal tillfällen övertyga
              den dåvarande majoriteten om just detta, men fick då ett kallsinnigt
              nej. Men vi säger välkommen och hoppas på ert stöd när regeringen
              återkommer, förhoppningsvis under denna mandatperiod.
            </seg>
            <seg n="65726e4d">
              Är det då inte mer av förnyelse? Kommer det inte mer? Jag blir
              lite osäker. Jag läste nyligen en intervju med Sven-Erik Österberg
              från arbetsmarknadsutskottet i tidningen Kommunalarbetaren. På
              en direkt fråga om den nya jobbpolitiken och vad det är för förnyelse
              svarade han: Egentligen är det inte så mycket nytt i sig. Han
              sade det ganska rakt ut, och jag blev aningen förvånad. Detta
              tycker jag är rätt talande för en socialdemokrati som inte hittar
              tillbaka till en arbetslinje som man en gång stod för men som
              i dag bärs upp av en alliansregering.
            </seg>
            <seg n="1b3ec146">
              Fru talman! I detta betänkande avhandlas propositionen En effektivare
              arbetslöshetsförsäkring . I den tas ytterligare ett steg för att
              stärka försäkringsmässigheten i försäkringen. Den mest centrala
              förändringen handlar om att den förhöjda finansieringsavgiften
              ersätts av en arbetslöshetsavgift och att ett ökat inslag av differentiering
              blir gällande.
            </seg>
            <seg n="77c64c81">
              Med förslaget kommer kostnader för arbetslöshet att synliggöras
              på ett tydligare sätt för både a-kassa och den enskilde, vilket
              givetvis också tydliggör sambandet mellan arbetslöshet och ansvarsfull
              lönebildning. Det stämmer att a-kassorna inte till fullo följer
              avtalsområdena, vilket givetvis hade varit önskvärt i just detta
              sammanhang. Men det är i sig inte ett argument för att inte ha
              ett ökat inslag av differentiering. Det är ett bättre alternativ.
              Genom att tydligare koppla avgiften till den faktiska arbetslösheten
              i a-kassan förstärker vi drivkrafterna att få ned arbetslösheten.
            </seg>
            <seg n="d1a3171c">
              I praktiken innebär detta, ska vi komma ihåg, enligt prognosen
              att 90 procent av de 3,3 miljoner medlemmarna nu kommer att få
              en sänkt avgift till arbetslöshetsförsäkringen i och med detta
              förslag. Det hörde jag ingen från oppositionen påtala. Det är
              den stora förändringen. Anledningen till detta är förutom differentieringen
              givetvis också att jobbpolitiken har inneburit en lägre arbetslöshet.
              Därmed sänks avgifterna.
            </seg>
            <seg n="92f5241a">
              Samtidigt är det på det sättet att kassorna fortfarande inte
              får ta ut mer än 300 kronor. Det visar att det finns kvar en dämpningseffekt,
              även om oppositionen inte anför detta särskilt tydligt.
            </seg>
            <seg n="7f963a5b">
              Om vi lägger till den ursprungliga finansieringsavgiften, den
              administrativa avgiften, innebär det här enligt prognosen att
              det blir en förändring från i snitt 319 kronor per månad till
              ungefär 250 kronor per månad. Vidare skärper vi karensvillkoret
              från fem till sju dagar och väljer att utvidga definitionen, så
              att till exempel de som är arbetslösa men erhåller sjukpenning
              eller rehabiliteringsersättning inte behöver betala arbetslöshetsavgiften.
            </seg>
            <seg n="b625efb5">
              Fru talman! Efter att ha lyssnat på oppositionens företrädare
              kan man med anledning av ett flertal av de ordval som har gjorts
              kanske ha skäl att påminna kammaren om att arbetslöshetsförsäkringen
              i Sverige fortfarande är en av de mest generösa i hela världen.
              Det kanske inte var riktigt den bilden som framkom i de inläggen.
            </seg>
            <seg n="a8f4869d">
              Vidare tycker jag att alliansregeringen i förslaget visar att
              det finns en tydlig arbetslinje. Vi är fortsatt bestämda att inte
              gå en väg mot att gömma utanförskap utan vill fortsätta att göra
              förändringar som på lång sikt kan stärka sysselsättningen.
            </seg>
            <seg n="0601ae09">
              Vi har inte ens kommit halvvägs i mandatperioden men kan ändå
              konstatera att rekordmånga kommer i arbete, arbetslösheten sjunker,
              matchningen fungerar bättre, sjuktalen minskar och att statens
              finanser också står sig starka för att vi ska kunna sätta in reformer
              som vi skulle se en tydligare avmattning av konjunkturen.
            </seg>
          </u>
          <note n="48994905">
            Fru talman! Jag yrkar bifall till utskottets förslag i AU6 och
            avslag på motionerna.
          </note>
          <note n="d28e8bca">
            I detta anförande instämde Hillevi Engström, Jan Ericson och
            Anna König Jerlmyr (alla m).
          </note>
          <note type="speaker" n="576721ba">
            Anf. 148 PATRIK BJÖRCK (s) replik:
          </note>
          <u who="Q5577436" xml:id="i-ef2c213994521e2a-0" n="96ad35df">
            <seg n="3b24bd53">
              Fru talman! Det är spännande att höra Tomas Tobé. Han hade 12
              minuters talartid, och 12 sekunder handlade om propositionen.
              Det är intressant. Jag kan förstå det. Att sälja någonting som
              den här propositionen kan inte vara lätt. Troligen är det lättare
              att sälja konserverad gröt. Jag kan förstå det och kan förstå
              vad det handlar om.
            </seg>
            <seg n="3cbab39d">
              Det var lite spännande med det som sades om arbetsmarknadsministern.
              Det var inte någon kritik. Jag sade att det var synd att inte
              arbetsmarknadsministern var här. Jag förstår inte hur man kan
              uppfatta det som någon sorts kritik. Däremot var arbetsmarknadsministerns
              tal här. Det som Tomas Tobé läste upp från talarstolen har vi
              hört många gånger förut, eller hur? Det handlade om Borlänge och
              allt vad det nu är. På sitt sätt var arbetsmarknadsministern ändå
              här, och det får vi tacka för.
            </seg>
            <seg n="e9b9d10b">
              Sedan går jag till frågan om arbetsmarknaden. Problemet för regeringen
              var att det kom mer jobb under vårt sista år än under ert första.
              Ni bärs in av en fantastisk internationell högkonjunktur. När
              er politik börjar gälla stramar ni åt och försämrar. Det är den
              ekonomisk-politiska konsekvensen.
            </seg>
            <seg n="2c8e7f6e">
              Jag går återigen till betänkandet. Vi kan konstatera att de frågor
              som kommer upp i Finanspolitiska rådets rapport ändå är lite intressanta.
              Man kan inte beskylla det för att föra fram någon sorts socialdemokratisk
              propaganda. Det är regeringens egna handgångna forskare som dömer
              ut hela betänkandet, idén med karensdagar och hela idén med differentierade
              avgifter.
            </seg>
            <seg n="5b0a3a78">
              På något sätt skulle det ändå vara spännande att höra Tomas Tobé
              ge oss en förklaring av hur man kan lägga fram förslag som ens
              egna forskare dömer ut just på punkterna karensdagar och differentierade
              avgifter.
            </seg>
          </u>
          <note n="ba9741ba" type="speaker">
            Anf. 149 TOMAS TOBÉ (m) replik:
          </note>
          <u who="Q6212174" xml:id="i-b7b6fbdb6e09fe57-0" n="96ad35df">
            <seg n="4f11061d">
              Fru talman! Det var bra att jag på något sätt kunde se till att
              arbetsmarknadsministern kunde vara närvarande så att Patrik Björck
              kände sig nöjd.
            </seg>
            <seg n="68549621">
              Det är väldigt intressant att Patrik Björck nu lyfter upp Finanspolitiska
              rådet som att det skulle vara den stora kritikern av regeringens
              politik. Till att börja med kan jag säga att det säkerligen hade
              varit bra om vi hade haft det under de tidigare regeringsåren.
              Då hade vi kanske fått tydligare signaler och tydligare reformer
              på arbetsmarknadsområdet om inte annat.
            </seg>
            <seg n="e458a29e">
              Det Patrik Björck missar är tre väldigt vitala saker som kommer
              från Finanspolitiska rådet. Jag börjar med det som får högsta
              betyg. Det handlar om ersättningsnivåerna i a-kassan och jobbavdraget.
              Betyder detta att Patrik Björck nu, eftersom han verkar lyssna
              mycket på Finanspolitiska rådet, menar att det kommer med en klok
              synpunkt på detta område?
            </seg>
            <seg n="a95388c2">
              Vi kan ta frågan om a-kassan. Där levererar Finanspolitiska rådet
              också kritik. Men det var en sak som det var väldigt tydligt med
              att vi skulle göra framöver när det gällde avgifterna, nämligen
              en ökad differentiering. Nu får vi en ökad differentiering som
              innebär att 90 procent får en sänkt avgift till arbetslöshetsförsäkringen.
              Det tycker jag är bra.
            </seg>
            <seg n="a19a98da">
              Fru talman! Jag skulle vilja fråga Patrik Björck lite grann.
              Jag tror att både Patrik Björck och jag är medvetna om att vi
              står inför en ganska kraftig demografisk utmaning i Sverige. Det
              gäller inte bara i Sverige utan i hela Europa och för den delen
              västvärlden.
            </seg>
            <seg n="c6da85b7">
              Jag undrar hur han tror att det långsiktigt är bra för sysselsättningen
              med en politik som gör det mindre lönsamt att arbeta och mer lönsamt
              att inte arbeta.
            </seg>
          </u>
          <note type="speaker" n="1da1dac3">
            Anf. 150 PATRIK BJÖRCK (s) replik:
          </note>
          <u who="Q5577436" xml:id="i-ef2c213994521e2a-1" n="96ad35df">
            <seg n="7f3cfa66">
              Fru talman! Det var ett spännande sätt att svara på två enkla
              frågor. Jag frågade inte om jobbavdrag eller ersättningsnivå.
              Vi skulle kunna ha en jätteintressant debatt om det. Jag har inga
              som helst bekymmer med den debatten. Ni har lika fel på de punkterna.
            </seg>
            <seg n="3c5a5af4">
              Nu frågade jag om de olika konstateranden som kom från forskningsrapporten
              när det gäller det som betänkandet handlade om. Det gäller karensdagarna
              och avgifterna som era egna forskare dömer ut. Hur motiverar ni
              karensdagarna? Varför finns de där? Hur motiverar ni avgifterna?
              Varför finns de där?
            </seg>
            <seg n="14ea5816">
              Det är vad ni måste kunna svara på. Det är två enkla frågor.
              Gå nu i polemik med era egna forskare och förklara varför de har
              fel och varför majoriteten har rätt! Glöm jobbavdraget och ersättningsnivåerna.
              Vi kommer att ta nya debatter om det. Vi tar andra debatter, och
              ni kommer att förlora också dem.
            </seg>
            <seg n="19896e7e">
              Svara nu på frågan om karensdagarna och avgifterna och förklara
              varför Forskningspolitiska rådet har fel på just de två punkterna!
              Det skulle vara väldigt spännande att höra.
            </seg>
            <seg n="df31a333">
              Jag ska föra upp ytterligare en fråga. Det handlar om detta med
              sänkt avgift. Jag vet inte vad jag ska säga om det. Det finns
              ingen medlem i en arbetslöshetskassa som kommer att uppleva att
              man har en avgift som är sänkt relaterat till den avgift som man
              är van att betala i det svenska a-kassesystemet.
            </seg>
            <seg n="c6ede10a">
              Det är ungefär som när ni har straffskattat pensionärerna. Ni
              har höjt de sociala avgifterna för småföretagarna. Om ni sedan
              sänker med hälften ett år eller två år efteråt säger ni: Nu har
              vi sänkt era avgifter. Ja, men jämfört med hur det var från början
              har ni faktiskt höjt dem.
            </seg>
            <seg n="63dcfe3a">
              Ni kan inte tro att ni ska komma undan ute bland a-kassans medlemmar,
              bland de miljoner som är medlemmar i a-kassan, och få någon sorts
              gehör för att ni står för en linje med sänkningar av a-kasseavgiften.
              Försök gärna, men jag tror att det är en omöjlig politik.
            </seg>
            <seg n="f45956d2">
              Svara nu på de två frågorna om karensdagar och avgifterna utifrån
              den forskningspolitiska rapporten.
            </seg>
          </u>
          <note n="a04fcb45" type="speaker">
            Anf. 151 TOMAS TOBÉ (m) replik:
          </note>
          <u who="Q6212174" xml:id="i-b7b6fbdb6e09fe57-1" n="96ad35df">
            <seg n="4b504de4">
              Fru talman! Det är lite intressant att lyssna på Patrik Björck.
              Man får en känsla av att han anser att det inte ska vara några
              avgifter över huvud taget för att vara medlem i en arbetslöshetsförsäkring.
              Det behöver inte vara några karensdagar över huvud taget. Jag
              vänder mig lite mot det resonemanget. Jag tror egentligen att
              även Socialdemokraterna erkänner att det behöver vara ett visst
              mått av egenfinansiering, särskilt om det ska vara en försäkring.
            </seg>
            <seg n="a4d3e392">
              Finanspolitiska rådet framför kritik på området som gäller avgifterna.
              Man får visserligen erkänna att det kom tämligen vältajmat. Men
              likväl återkommer vi med den förändring som det föreslår på området,
              det vill säga en ökad differentiering. Det innebär för 90 procent
              att det blir en lägre avgift till arbetslöshetsförsäkringen. Då
              tycker jag att det argumentet faller ganska mycket.
            </seg>
            <seg n="98ec57a9">
              I grunden handlar hela diskussionen om arbetslöshetsförsäkringen.
              Vi är överens om att vi vill ha en bra omställningsförsäkring.
              Men man måste också erkänna att det påverkar den övriga arbetsmarknadspolitiken.
              Om vi granskar budgeterna och ser på Socialdemokraternas alternativa
              jobbpolitik i dagsläget skulle det innebära ungefär 60 000 färre
              personer i arbete.
            </seg>
            <seg n="020734f7">
              Det kommer också att få en direkt effekt inte bara för de enskilda
              personer som i stället skulle ha haft ett arbete att gå till.
              Det får också en effekt på den svenska välfärden. Vi har nämligen
              insett kopplingen att när fler personer arbetar får vi också råd
              att satsa på den svenska välfärden.
            </seg>
          </u>
          <note type="speaker" n="e3dc1ab8">
            Anf. 152 JOSEFIN BRINK (v) replik:
          </note>
          <u who="Q517206" xml:id="i-938016231ea76e15-0" n="56149b52">
            <seg n="cf720920">
              Fru talman! Vi kan tydligen debattera och diskutera nästan allting
              utom just det som regeringen och utskottsmajoriteten föreslår,
              nämligen att avgifterna till a-kassan ska differentieras utifrån
              arbetslöshetsnivån och att det ska införas två extra karensdagar.
            </seg>
            <seg n="f15f8e2b">
              Det är vad detta handlar om. Tomas Tobé vänder sig ut och in
              för att undvika att svara på de frågor som ställs om just de förslagen.
              Jag ska därför försöka att återupprepa några av de frågor som
              jag har ställt tidigare och som Patrik Björck också har försökt
              att få svar på.
            </seg>
            <seg n="f5625446">
              Det står i både propositionen och betänkandet att tanken med
              differentieringen av avgifterna i relation till hur hög arbetslösheten
              är att man vill påverka lönebildningen. Det är vad som står i
              betänkandet som majoriteten i utskottet står bakom.
            </seg>
            <seg n="9be16974">
              Hur har man tänkt att det ska fungera i praktiken när det ser
              ut på det sättet att a-kassorna och de fackliga organisationerna
              inte sammanfaller med varandra? Vem av medlemmarna i Alfakassan
              är det som ska sänka sin lön?
            </seg>
            <seg n="22df7aaf">
              Hur ska en medlem i Unionens a-kassa som har medlemmar från över
              hundra olika avtalsområden i en mängd olika branscher och olika
              yrken med vitt skilda lönenivåer och arbetslöshetsnivåer kunna
              påverka arbetslöshetsnivån och lönenivån och därmed sin egen avgift
              till arbetslöshetskassan med det nya systemet?
            </seg>
            <seg n="f6a52c35">
              Hur ska medlemmarna i Akademikernas a-kassa kunna känna att de
              har en påverkan på arbetslöshetsnivån om deras a-kasseavgift plötsligt
              höjs? Kan vi få ett svar om hur det är tänkt att det ska fungera?
              Motivet är ju att det ska finnas raka rör mellan avgift, arbetslöshet
              och lönenivåer.
            </seg>
          </u>
          <note n="d77877a0" type="speaker">
            Anf. 153 TOMAS TOBÉ (m) replik:
          </note>
          <u who="Q6212174" xml:id="i-05a3fc9d599ef27f-0" n="56149b52">
            <seg n="e27abcea">
              Fru talman! Nu var det ju inte jag som tidigare valde att vilja
              tala om Finanspolitiska rådet och slutsatserna därifrån. Men vi
              kan kanske nu gå in och ha lite mer sakdebatt kring det betänkande
              som vi har i dag.
            </seg>
            <seg n="c2e6af8d">
              För oss handlar detta för det första om att vi bättre vill synliggöra
              att arbetslöshet kostar, både för a-kassor och för den enskilde.
            </seg>
            <seg n="7b7cfcf5">
              För det andra handlar det om att stärka försäkringsmässigheten.
            </seg>
            <seg n="faa68772">
              För det tredje finns det givetvis väldigt många andra faktorer
              som påverkar när det gäller lönebildning. Det finns ingen som
              har påstått något annat.
            </seg>
            <seg n="1677b546">
              Men Josefin Brink sade i sitt tal tidigare att det inte finns
              en koppling mellan arbetslöshet, lönebildning, inflation och så
              vidare. Man ser inte ens den kopplingen. Då förstår jag att man
              blir kritisk till en sådan här förändring, där vi tycker att arbetslösheten
              i den enskilda a-kassan ska få en ökad påverkan.
            </seg>
            <seg n="904cb520">
              När jag nu har möjligheten tänkte jag passa på att bemöta någonting
              som Josefin Brink har tagit upp tidigare, inte bara i denna debatt.
            </seg>
            <seg n="72dc283e">
              Den här alliansregeringen påstås driva en politik för att människor
              ska få lägre löner. Jag skulle vilja fråga Josefin Brink: Har
              du sett detta på något vis? Har du sett att löneutvecklingen i
              Sverige har varit negativ? Svar: nej. Vi har en oerhört positiv
              löneutveckling just nu i Sverige.
            </seg>
            <seg n="34f98bb2">
              Sedan kan jag återgå till det som vi hörde tidigare om att detta
              skulle ha drabbat pensionärer och så vidare. Just att vi har en
              positiv löneutveckling har också varit direkt positivt för pensionärerna.
            </seg>
            <seg n="f1d52d4d">
              Detta är en fråga som jag skulle vilja skicka vidare till Josefin
              Brink.
            </seg>
          </u>
          <note type="speaker" n="a7a6610f">
            Anf. 154 JOSEFIN BRINK (v) replik:
          </note>
          <u who="Q517206" xml:id="i-22c9812954bdb722-1" n="56149b52">
            <seg n="4541ca8d">
              Fru talman! Vi får väl bara konstatera att Tomas Tobé inte kan
              förklara därför att det inte går att förklara de här mekanismerna.
            </seg>
            <seg n="a079bd29">
              Den enskilde medlemmen i a-kassan som får sin avgift höjd på
              grund av hög arbetslöshet ska på något sätt kunna påverka den
              här situationen genom att rusa iväg till ett fackförbund som han
              eller hon kanske eller kanske inte är med i och säga: Nu jävlar
              måste vi vara återhållsamma med lönekraven ursäkta att jag svor,
              fru talman, det var inte meningen därför att nu rakar arbetslöshetsavgiften
              i höjden.
            </seg>
            <seg n="dcdff47f">
              Det går inte att besvara den frågan därför att det baserar sig
              på helt felaktiga premisser. Det går inte att förklara.
            </seg>
            <seg n="0ce5cb46">
              Jag tycker att det är väldigt spännande att man själv väljer
              att lyfta upp det här med låglönepolitiken, Tomas Tobé.
            </seg>
            <seg n="b634e081">
              Jag citerade ur regeringens vårbudgetproposition. Är det så att
              man i utskottsmajoriteten inte läser regeringens egna dokument?
              Här står det att löneökningarna år 2007 blev oväntat låga jämfört
              med vad man hade räknat med. Och man radar upp lite olika skäl
              till att löneutvecklingen faktiskt blev lägre än vad alla hade
              förväntat sig. Det var ett avtalsrörelseår. En av de saker som
              Finansdepartementet själv väljer att lyfta fram det är lite väl
              optimistiskt, tror jag, eftersom mekanismerna inte verkar på så
              kort sikt är just att reformeringen av arbetslöshetsförsäkringen
              kan ha en återhållande effekt på lönekraven.
            </seg>
            <seg n="a4fa9715">
              Det är alltså ett uttalat syfte med reformeringen av arbetslöshetsförsäkringen,
              som man har genomfört. Eller ska det betraktas som ett misstag?
              Och så tänker man: Hoppsan! Förändringarna i arbetslöshetsförsäkringen
              bidrog till att hålla tillbaka löneökningarna. Det hade vi inte
              tänkt.
            </seg>
            <seg n="084d9181">
              I så fall är det ännu mer obegripligt att man nu lägger fram
              ett förslag där man vill göra en ännu tydligare koppling mellan
              strukturen på arbetslöshetsförsäkringen och lönebildningen, vilket
              är exakt vad man gör genom att differentiera avgifterna utefter
              arbetslöshetsnivå.
            </seg>
          </u>
          <note n="6043f27c" type="speaker">
            Anf. 155 TOMAS TOBÉ (m) replik:
          </note>
          <u who="Q6212174" xml:id="i-876fcb52cc61312c-0" n="a505e94b">
            <seg n="8b4f9d9e">
              Fru talman! Det är intressant att lyssna på Josefin Brink. Man
              får nämligen bilden av att ingenting när det gäller detta med
              ersättningsnivåer i arbetslöshetsförsäkringen eller avgifter på
              något sätt skulle ha någon som helst påverkan på arbetsmarknadspolitiken.
            </seg>
            <seg n="9a49a8f2">
              Jag undrar: Föreslår Vänsterpartiet numera att vi ska ha en 100-procentig
              ersättningsnivå, att vi inte ska ha några avgifter över huvud
              taget? Vi kanske inte behöver ha några karensvillkor över huvud
              taget i försäkringen. Så låter det när man lyssnar på argumentationen.
            </seg>
            <seg n="7fb54ced">
              Vi gör visserligen en bedömning som skiljer sig kring var nivåerna
              ska ligga. Förändringarna i arbetslöshetsförsäkringen har genomförts
              för att vi vill öka skillnaderna mellan att arbeta och att inte
              arbeta.
            </seg>
            <seg n="9df4ecb7">
              Vidare har det givetvis handlat om att finansiera stora delar
              av den jobbpolitik som den här regeringen har sjösatt. Vi har
              valt att rikta stora insatser och sänka trösklarna just när det
              gäller dem som står allra längst bort från arbetsmarknaden. Det
              har inneburit att oväntat många, fler än vad till och med alliansregeringen
              hade förväntat sig, har kommit in på arbetsmarknaden.
            </seg>
            <seg n="b129951d">
              Det är givetvis det som till viss del avses i det som Josefin
              Brink tidigare läste upp. Men a-kassan har aldrig handlat om att
              sänka löner på svensk arbetsmarknad. Hade det varit så hade vi
              inte sett den löneutveckling som vi ser på svensk arbetsmarknad
              just nu.
            </seg>
          </u>
          <note type="speaker" n="2d341a09">
            Anf. 156 ULF HOLM (mp) replik:
          </note>
          <u who="Q520956" xml:id="i-84fc1085fc4964c2-1" n="b84d6073">
            <seg n="38d7b311">
              Fru talman! Tomas Tobé säger att vi har den generösaste a-kassan
              i världen. Säg det till en arbetslös person som inte har kvalificerat
              sig tillräckligt, därför att ni har ändrat kvalifikationsreglerna,
              och som nu kanske är hänvisad till försörjningsstöd! Den personen
              tycker inte att det är den generösaste a-kassan.
            </seg>
            <seg n="0049107c">
              Problemet med att göra så stora nedskärningar är naturligtvis
              att tryggheten för människor försvinner, och det kommer att få
              kopplingar till lönebildningen.
            </seg>
            <seg n="5db1aa83">
              Det är det som vi diskuterar här eller som vi försöker diskutera.
              Jag tycker att Tomas Tobé har slingrat sig tillräckligt många
              gånger nu. Snälla, kan du inte svara på frågorna som vi har? Hur
              ser kopplingen ut? Hur ska jag, om jag är med i Alfakassan, kunna
              påverka den a-kasseavgiften? Hur ska det gå till?
            </seg>
            <seg n="5fb8ef57">
              Det är många olika yrken i Alfakassan. Det finns ingen koppling
              till facket. Jag kan välja att gå med i Unionen. Där finns det
              över hundra olika avtalsområden med helt olika yrken. Det kommer
              kanske en konjunktursvängning inom det område där jag arbetar.
              Hur ska jag kunna påverka det? Hur ska facket kunna påverka det?
            </seg>
            <seg n="c96c4f47">
              Då säger du glatt: Ja, men 90 procent får en sänkning med det
              här förslaget. Ja, just nu är det så. Men vad händer om arbetslösheten
              ökar väldigt mycket generellt i Sverige? Hur ska man kunna påverka
              det som enskild eller fackförening? Det är det vi vill ha svar
              på. Hur ser kopplingen ut däremellan?
            </seg>
          </u>
          <note n="48ca77cf" type="speaker">
            Anf. 157 TOMAS TOBÉ (m) replik:
          </note>
          <u who="Q6212174" xml:id="i-95bfb4b75c0b5eb2-1" n="b84d6073">
            <seg n="3790f8dd">
              Fru talman! Jag får väl rätta Ulf Holm på en punkt, eller så
              får jag själv läsa protokollet i efterhand.
            </seg>
            <seg n="64b77477">
              Jag sade att det var en av de mest generösa arbetslöshetsförsäkringarna
              i världen. Jag tyckte att det var viktigt att påminna om det.
              För ibland beskrivs de skillnader i bedömningar som alliansmajoriteten
              gör och som oppositionen gör som skillnaden mellan himmel och
              helvete. Jag tycker att det kan vara dags att börja nyansera debatten
              något, kanske särskilt utifrån den utveckling som vi har sett
              på svensk arbetsmarknad och som jag tidigare beskrev.
            </seg>
            <seg n="eeed09a0">
              Om alla förändringar som den här regeringen har genomfört vore
              så misslyckade tror jag inte att vi hade sett exempelvis att 164
              000 personer lämnade utanförskap under alliansens första år. Det
              är inte bara siffror. Det handlar, fru talman, om personer som
              i dag har möjligheten att gå till ett arbete. Det är oerhört viktigt
              att komma ihåg.
            </seg>
            <seg n="ab5790e1">
              När det gäller de svar som oppositionen försöker få från mig
              kanske man inte är nöjd med dem för att man inte gillar svaren.
              Jag menar att det handlar om att synliggöra att arbetslöshet kostar,
              både för a-kassa och för den enskilde. Det handlar om att stärka
              försäkringsmässigheten i a-kassan.
            </seg>
            <seg n="22aa2562">
              Det här är rätt intressant. När vi hade den första debatten om
              arbetslöshetsförsäkringen fick vi en oerhörd kritik från oppositionen
              för att vi inte vågade tala om a-kassan som en försäkring. Vi
              fick en enorm kritik för detta. Jag har noterat att i den här
              debatten nämner ingen från oppositionen detta som en försäkring,
              utan nu är man tillbaka vid att tala om en grundtrygghet.
            </seg>
          </u>
          <note type="speaker" n="1bb1b44c">
            Anf. 158 ULF HOLM (mp) replik:
          </note>
          <u who="Q520956" xml:id="i-1f09022f90746b19-0" n="b84d6073">
            <seg n="575c97e4">
              Fru talman! Jag söker fortfarande svaret.
            </seg>
            <seg n="c592be5b">
              Det är ingen nyhet att arbetslöshet kostar. Det är vi alla medvetna
              om, att det kostar för samhället men framför allt för den enskilde
              som blir drabbad. Vi är fullt medvetna om att det kostar.
            </seg>
            <seg n="4e2d97e1">
              Men det är inte det som det handlar om i det här betänkandet.
              I det här betänkandet vill ni göra en koppling mellan hur hög
              arbetslösheten är inom en viss bransch och avgiften till a-kassan.
              Då var frågan: Hur ska jag som medlem i till exempel Unionen,
              där det finns över hundra olika avtal som klumpas ihop till ett,
              kunna påverka där vid en konjunktursvängning etcetera? Det är
              ju den kopplingen som är så fruktansvärt oklar i det här förslaget.
              Det är bara en dålig ursäkt för att man ska kunna försämra.
            </seg>
            <seg n="002515cd">
              Då är det bättre att säga att det bara är en ursäkt för att försämra:
              Vi vill bara försämra a-kassan. Det hade varit ärligare om ni
              hade kunnat säga det. Nu försöker ni få in det på en massa ursäkter.
              Det finns inte någon vetenskaplig grund alls för den koppling
              som ni försöker berätta om.
            </seg>
            <seg n="bbe15e94">
              Jag sade tidigare i inledningen att jag tycker att det är bra
              att ni skriver rakt ut att det här förslaget går ut på att facken
              ska vara ansvarsfulla i löneförhandlingar, det vill säga att man
              ska gå med på sänkt lön. Jag tycker att ni ska stå för det. Det
              är en ärlig politik.
            </seg>
            <seg n="00eb7d52">
              Jag tycker att den är fullständigt felaktig. Jag tycker att det
              är bättre med den politik som Miljöpartiet har fru talman tycker
              kanske att jag inte håller med mitt eget parti att vi försöker
              ha en statlig a-kassa i stället som skulle vara gemensamt finansierad.
              Då skulle inte sådana ursäkter hålla. Det skulle vara mycket mer
              solidariskt och bättre och hade inte haft några kopplingar till
              lönebildning eller till vilka löner man har inom olika branscher.
              Jag tycker att Tomas Tobé ska vara ärlig och berätta vad det här
              handlar om.
            </seg>
          </u>
          <note n="679d2717" type="speaker">
            Anf. 159 TOMAS TOBÉ (m) replik:
          </note>
          <u who="Q6212174" xml:id="i-876fcb52cc61312c-1" n="a505e94b">
            <seg n="dac2462e">
              Fru talman! Hade den dåvarande regeringen varit lite mer medveten
              om kostnaden för arbetslösheten kanske vi hade sett något fler
              reformer på arbetsmarknadsområdet. Så medvetna har nog inte alla
              varit om att arbetslöshet är ett stort samhällsproblem. Det är
              ett samhällsproblem som har ökat klyftorna i samhället och som
              har betytt oerhört mycket negativt för många enskilda personer
              i Sverige.
            </seg>
            <seg n="89f9e2dd">
              När det gäller det enskilda förslag som vi lägger fram nu med
              differentieringen är det precis det som Ulf Holm efterlyste, något
              på begäran från vetenskapligt håll. Det finanspolitiska råd som
              nu verkar vara populärt bland oppositionen pekar precis på detta.
            </seg>
            <seg n="fb376519">
              Vi är medvetna om att a-kassorna inte till fullo följer avtalsområdena.
              Jag sade tidigare i mitt tal att utifrån detta förslag hade det
              varit önskvärt. Men det är i sig inte ett tillräckligt starkt
              argument för att inte göra förändringen, att inte få ett ökat
              inslag av differentiering. Det är bättre.
            </seg>
            <seg n="941cb299">
              Jag tycker att det blir aningen fånigt, fru talman, när man försöker
              säga att vi vill försämra. Jag skulle vilja höra de politiker,
              oavsett de bedömningar de gör, som har en ambition som politiker
              att vilja försämra. Det finns ingen sådan önskan. Vår önskan handlar
              om att vi vill bryta ett stort utanförskap som vi tog över vid
              förra valet. Vi är nu på god väg. Vi ser att de reformer som vi
              genomför också får den effekt som är att önska. Men jag tror att
              vi kommer att behöva besluta om fler reformer, under denna mandatperiod
              och under kommande mandatperioder också. Det tror jag är viktigt
              att ta med sig.
            </seg>
            <seg n="992b6adf">
              När det gäller det sista uppspelet med en statlig a-kassa tror
              jag nog att Ulf Holm får börja med att diskutera det med sina
              oppositionskamrater och se om han kommer ut levande från den diskussionen.
            </seg>
          </u>
          <note type="speaker" n="71743ebd">
            Anf. 160 HANS BACKMAN (fp):
          </note>
          <u who="Q5563650" xml:id="i-09415e5b8ce1c905-0" n="5393455a">
            <seg n="827836cd">
              Fru talman! Jag ska börja med att yrka bifall till förslaget
              i betänkandet AU6. Sedan kan jag väl förekomma oppositionen med
              att säga att det är klart att vi inte vill försämra, inte vi i
              Folkpartiet, inte något av de andra allianspartierna heller. Vi
              inledde vårt regerande i en svår situation, som har sagts tidigare,
              med många i utanförskap, många utan jobb. Hela vår politik är
              byggd på att bryta den trenden.
            </seg>
            <seg n="33ce9f1a">
              Jag ska därför konstatera att det arbete som regeringen inledde
              hösten 2006 för att minska utanförskapet och få fler människor
              i arbete har gett resultat. Det går inte att komma ifrån det.
              Allt fler människor kommer i arbete samtidigt som allt färre är
              arbetslösa, sjukskrivna eller i arbetsmarknadspolitiska åtgärder.
            </seg>
            <seg n="0bb49f50">
              Under vårt första år i regeringsställning har 164 000 personer
              lämnat det utanförskap som arbetslöshet, sjukskrivning och sysselsättningsersättning
              har inneburit. Av dessa har 13 000 fått nystartsjobb, och en tredjedel
              av dem är utrikesfödda. Det är att jämföra med Socialdemokraternas
              sista år vid makten, då bara 1 800 personer lämnade utanförskapet
              och fick reguljära jobb. Det är de faktiska siffrorna.
            </seg>
            <seg n="5a9e3764">
              Förutom de positiva effekter som utvecklingen har haft för de
              människor som gått från utanförskap till arbete har den också
              varit mycket gynnsam för samhällsekonomin, inte minst i form av
              minskade kostnader för just arbetslöshetsförsäkringen som vi debatterar
              här i dag. De förändringar som nu görs i arbetslöshetsförsäkringen
              är som tidigare förändringar en del i en större reform som går
              ut på att stärka arbetslinjen och öka sysselsättningen. Det ska
              vara mer lönsamt att arbeta. Det ska vara lättare att få jobb.
              Det ska vara lättare att anställa.
            </seg>
            <seg n="1bdeb25d">
              När det gäller det nyinrättade Finanspolitiska rådet som har
              tagits upp här av flera debattörer, bland andra Ulf Holm, vill
              jag peka på att när de granskade den politik som alliansregeringen
              bedrivit har de bedömt att just de förändringar som Tomas Tobé
              nämnde i arbetslöshetsförsäkringen och jobbskatteavdraget varit
              positiva i arbetet med att öka arbetsutbudet. Det är ett tecken
              på att vi är på rätt väg även där. Det är svårt att komma ifrån
              verkligheten, även om en del debattörer gärna verkar vilja det.
            </seg>
            <seg n="92069413">
              Jag kan också här nämna att den av regeringen införda jobb- och
              utvecklingsgarantin leder till arbete. Över 10 000 har fått arbete
              genom denna garanti. Av dem som hittills har deltagit i garantin
              har 10 200 fått arbete sedan starten den 2 juli i fjol. Det är
              ju jätteglädjande att så många har fått jobb genom den garantin.
              Det är också ett tecken på att Arbetsförmedlingens fokus på dem
              som står längst från arbetsmarknaden har en positiv effekt.
            </seg>
            <seg n="9c2762cb">
              Det är jätteviktigt. Det är en sak som vi alla politiker här
              i kammaren har jobbat för. Det har handlat om att hitta lösningar
              för att nå dem som är långt ifrån. Vi har även här kommit en bit
              på väg. Vi har långt kvar, men vi har kommit en bit på väg.
            </seg>
            <seg n="d98ced97">
              Fru talman! Tidigare har systemet fungerat så när det gäller
              arbetslöshetsförsäkringen att varken arbetsgivare eller löntagarkollektivet
              har behövt bära den direkta kostnaden om arbetslösheten ökar.
              Det motverkar förstås incitamenten för såväl arbetstagare som
              arbetsgivare att underlätta för arbetslösa att snabbt återgå till
              arbete.
            </seg>
            <seg n="5df8988a">
              Det är därför vi i allianspartierna tycker att de förändringar
              som gjorts för att arbetslöshetsförsäkringen ska bli mer försäkringsmässig
              är bra. Det är viktigt att kostnaden för arbetslösheten blir tydligare
              och synligare. Det görs nu bland annat genom att man ökar egenfinansieringen
              och differentieringen av avgiften mellan kassorna.
            </seg>
            <seg n="f02b44e4">
              Oppositionen uttalar i sin motion att arbetslöshetsförsäkringen
              ska ge möjlighet för den enskilde att finna ett nytt arbete men
              även när så är nödvändigt byta bransch, yrke eller bostadsort
              för att bryta arbetslöshet och att försäkringen också ska medverka
              till att arbetsmarknaden fungerar effektivt och smidigt. Jag kan
              bara instämma i den beskrivningen. Jag vill betona att det är
              för att uppnå just detta som förändringarna vi har genomfört och
              genomför i arbetslöshetsförsäkringen är nödvändiga.
            </seg>
            <seg n="46183928">
              Försäkringen ska vara just en omställningsförsäkring. Som den
              tidigare har varit utformad har den tenderat, tyvärr, att fungera
              mer som ett allmänt försörjningsstöd än som ett ekonomiskt stöd
              under en omställningsfas.
            </seg>
            <seg n="a51c5767">
              Också jag vill säga att den svenska arbetslöshetsförsäkringen
              även efter de förändringar regeringen har gjort är en av världens
              mest generösa. Det är svårt att tro det när man hör Patrik Björck
              bland andra tala, men så är det.
            </seg>
            <seg n="7cfd2481">
              Fru talman! Vi i allianspartierna konstaterar att den förhöjda
              finansieringsavgiften har skapat drivkrafter för att minska den
              utbetalda arbetslöshetsersättningen, eftersom den nya avgiften
              tydligare kopplar försäkringens avgifter till utbetald arbetslöshetsersättning
              i respektive arbetslöshetskassa. Så stärks dessa drivkrafter,
              och försäkringsmässigheten ökar.
            </seg>
            <seg n="ed78cc3b">
              Sambanden blir tydligare mellan en ansvarsfull lönebildning och
              en lägre arbetslöshet med lägre utgifter för arbetslöshetsförsäkringen.
              Jag vill också framhålla att regeringens prognos innebär att de
              flesta medlemmar, drygt 90 procent, kommer att få sänkta avgifter
              när arbetslöshetsavgiften införs.
            </seg>
            <seg n="5f30feb6">
              Det är en konsekvens bland annat av att arbetslösheten minskat.
              Under första halvan av 2007 var medlemsavgiften för kollektivt
              anslutna icke arbetslösa medlemmar i genomsnitt 319 kronor per
              månad. Under förutsättning att de övriga delarna av medlemsavgifterna
              är oförändrade kommer den totala avgiften efter juli 2008 att
              bli i genomsnitt 250 kronor per månad för samma grupp medlemmar.
            </seg>
            <seg n="aee2fdbd">
              Jag kan i det sammanhanget referera till det brev jag själv som
              Sekomedlem den 15 maj i år fick av Sekos ordförande Janne Rudén
              och Sekos kassaföreståndare Melker Ödebrink.
            </seg>
            <seg n="078b65d4">
              I det stod bland annat att Seko, alltså bland annat brevbärarnas
              a-kassa, sänker a-kasseavgiften. Det står att det är glädjande
              att Seko nu har möjlighet att sänka avgiften från 340 kronor till
              193 kronor i månaden en sänkning med 147 kronor.
            </seg>
            <seg n="c7dc5476">
              I brevet konstaterar Rudén och Ödebrink att orsaken till sänkningen
              är att arbetslösheten inom Sekos verksamhetsområde har sjunkit
              kraftigt de senaste 18 månaderna. Därmed har de utbetalda ersättningarna
              från Sekos a-kassa minskat med en tredjedel jämfört med 2007 års
              nivå. Med de nya reglerna minskar därmed också Sekos kostnader
              till staten.
            </seg>
            <seg n="fb13e793">
              Det här är väldigt bra, tycker jag. Jag tror att många av mina
              vänner i Seko som arbetar inom Sekos områden känner av den här
              minskningen och tycker att den är väldigt bra.
            </seg>
            <seg n="86378f6a">
              Jag vill ändå som en kommentar till Patrik Björcks, Josefin Brinks,
              och Ulf Holms anföranden påminna om hur det var förut. Det är
              så lätt att glömma det. Det är så lätt att titta enbart på nuläget,
              men man måste alltid ha historien med sig när man tittar på orsak
              och verkan. Faktum är att den politik som bedrevs innan vi tog
              över makten jagade många människor i förtidspension med 64 procent
              av sin gamla lön i ersättning. Många av dessa var unga människor
              som inget hellre ville än att få ett jobb. Men i brist på åtgärder
              som ledde till arbete valde den gamla s-regeringen att förbättra
              den synliga statistiken och skicka in många människor i osynlighet,
              många unga människor dessutom.
            </seg>
            <seg n="a305a07d">
              Jag skulle vilja säga: Låt oss aldrig få tillbaka den politiken!
              Låt oss i stället få fortsätta på den inslagna vägen, där fler
              får jobb och fler slipper hamna i utanförskap.
            </seg>
          </u>
          <note n="f2cfa2d1">
            I detta anförande instämde Tina Acketoft och Eva Flyborg (båda
            fp) samt Hillevi Engström, Anna König Jerlmyr och Tomas Tobé (alla
            m).
          </note>
          <note type="speaker" n="4d36115f">
            Anf. 161 PATRIK BJÖRCK (s) replik:
          </note>
          <u who="Q5577436" xml:id="i-093a2a67c5f7b7da-1" n="96ad35df">
            <seg n="c6487cd7">
              Herr talman! Bara en liten kommentar om det här med världens
              mest generösa a-kassa: Det är ju den vi försöker försvara! Den
              har tjänat oss väl och också haft en del i att Sverige har varit
              ett av de bästa länderna att växa upp i. Våra trygghetssystem
              och vår välfärd, där a-kassan finns med, har naturligtvis spelat
              en viktig roll i detta. Det är därför vi kämpar så hårt för att
              hindra er från att riva ned och förstöra den.
            </seg>
            <seg n="10b2e95a">
              Jag ska försöka en sista gång och se om vi kan få ett svar på
              det som detta betänkande handlar om. Eftersom Tomas Tobé inte
              ville svara på frågorna i det förra replikskiftet kan ju Hans
              Backman göra ett försök nu.
            </seg>
            <seg n="0455cf63">
              Vi är väldigt förtjusta. Finanspolitiska rådet är populärt. Jag
              vet inte hur populärt det är. Det är bara det att när det gäller
              de punkter som detta betänkande handlar om bekräftar rådet vad
              vi har sagt hela tiden. Det är klart att det är intressant att
              se att era forskare bekräftar den kritik vi har haft.
            </seg>
            <seg n="994bd175">
              Så här står det i rådets rapport: Detta avsnitt analyserar effekten
              av både genomförda och aviserade reformer inom arbetslöshetsförsäkringen.
            </seg>
            <seg n="e7b8246d">
              Man gör alltså en genomgång av just det vi diskuterar i dag,
              och sedan kommenterar man detta och säger när det gäller karensdagarna:
              Motivet för ytterligare två karensdagar är mindre klart. Det finns
              ingen forskning som visar hur stort det optimala antalet karensdagar
              är. Fem kan ha varit optimalt.
            </seg>
            <seg n="86fb168d">
              När det gäller lönebildningen säger man: Enligt vår bedömning
              är länken ganska svag, eftersom a-kassor och förhandlingsområden
              bara delvis motsvarar varandra. Följaktligen bör man vänta sig
              ett ganska svagt samband mellan a-kassans finansiering och lönebildningen.
            </seg>
            <seg n="9d73de47">
              Det finns alltså inga studier som visar att det här hänger ihop!
              Varför lägger ni fram ett betänkande som bryter mot all forskning
              på området? Kan Hans Backman svara på det?
            </seg>
          </u>
          <note type="speaker" n="d2629ba1">
            Anf. 162 HANS BACKMAN (fp) replik:
          </note>
          <u who="Q5563650" xml:id="i-09415e5b8ce1c905-1" n="5393455a">
            <seg n="9a5e68ef">
              Herr talman! Om jag börjar med a-kassan sade jag, precis som
              Tomas Tobé, att det var en av världens mest generösa. Jag har
              absolut inget emot det, och det kommer den förstås att fortsätta
              vara, för de förändringar vi gör är inte så stora att detta skulle
              förändras.
            </seg>
            <seg n="27f18e46">
              När det gäller själva karensdagarna är det alltid svårt att sätta
              en exakt gräns, men incitament har visat sig ha positiv effekt
              på takten när det gäller att söka arbete.
            </seg>
            <seg n="cde179a7">
              Om man tittar på vårt facit och jämför med den gamla socialdemokratiska
              regeringen tycks det hittills som att våra åtgärder och våra bedömningar
              har varit mer rätt i ambitionen för att få fler i arbete, och
              därför får vi väl se om även denna åtgärd har effekt. Jag hoppas
              och tror det. Vi får väl återkomma sedan när vi har sett effekterna.
            </seg>
          </u>
          <note type="speaker" n="de1102d1">
            Anf. 163 ULF HOLM (mp) replik:
          </note>
          <u who="Q520956" xml:id="i-1f09022f90746b19-1" n="b84d6073">
            <seg n="b1216385">
              Herr talman! Givetvis tycker alla partier och alla människor
              att det är bra med en låg arbetslöshet. Men alla saker kan man
              inte påverka. Det borde borgerligheten ha lärt sig efter förra
              gången man satt i regeringsställning. Då blev väldigt många arbetslösa,
              och det var kanske inte så bra.
            </seg>
            <seg n="861750f6">
              Det finns nämligen ett antal punkter som påverkar arbetslösheten
              i Sverige. Några kan man påverka, men väldigt många kan vi inte
              påverka särskilt starkt. Det är strukturomvandlingar. Det är oljepriser.
              Det är teknikomvandling. Det är utflyttning av företag, och det
              är företag som flyttar hit. Jag förstår fortfarande inte hur denna
              koppling ska kunna ske, hur man ska kunna påverka detta.
            </seg>
            <seg n="0158554c">
              Hans Backman säger att vi måste ha en ansvarsfull lönebildning.
              Vad det betyder på ren svenska är ju sänkt lön inom de grupper
              som har hög arbetslöshet. Det vill säga, en grupp som redan är
              drabbad av en strukturförändring av något slag ska sänka sin lön.
            </seg>
            <seg n="27166496">
              Jag hoppas att Hans Backman kan bekräfta att det är detta som
              menas. Det är sänkta löner för de grupper som har högre arbetslöshet.
              De ska känna vad en hög arbetslöshet kostar just den gruppen.
            </seg>
            <seg n="da5d5d2f">
              Den andra frågan är: Hur ska man kunna påverka detta? Vi har
              i flera replikskiften tidigare i den här debatten försökt tydliggöra
              att till exempel i unionen, med över hundra olika avtalsområden
              med flera olika yrken och branscher, är det väldigt svårt att
              se kopplingen, eftersom det är så många olika grupper samlade.
              Ser inte Hans Backman denna problematik?
            </seg>
          </u>
          <note type="speaker" n="2cead4e4">
            Anf. 164 HANS BACKMAN (fp) replik:
          </note>
          <u who="Q5563650" xml:id="i-09415e5b8ce1c905-2" n="5393455a">
            <seg n="3dd14e4e">
              Herr talman! När det gäller kopplingen vill jag säga att det
              är bättre att göra som vi gör än att inte göra någonting alls,
              som den förra regeringen hade en tendens att göra.
            </seg>
            <seg n="7e668d9e">
              Även här säger faktiskt Finanspolitiska rådet att det vi gör
              är rätt enligt deras sätt att se: Man ska öppna a-kassan för konkurrens,
              och differentiering ska ske utifrån den enskilda personens risk
              för arbetslöshet. Det är liksom en poäng i det för att uppnå det
              vi vill, bland annat en ansvarsfull lönebildning. Det innebär
              inte alls att vi vill sänka löner!
            </seg>
            <seg n="3b4f2abd">
              Jag säger som Ulf Holm jag tror på Folkpartiets politik, det
              är inte så konstigt men meningen med det här för vår del är att
              en ansvarsfull lönebildning ju är en vinst även för löntagaren.
              Om man höjer lönerna för mycket, vem drabbar det? Jo, löntagaren
              i arbetslöshet. Det är det vi vill motverka. Vi vill ha ett samhälle
              som är så starkt att man även i en konjunkturnedgång kan behålla
              möjligheterna för så många som möjligt att ha ett arbete.
            </seg>
            <seg n="41c506b9">
              Vi i Sverige är kända för att ha en ekonomi som är extremt konjunkturberoende,
              och vi arbetar för att komma ifrån detta.
            </seg>
          </u>
          <note type="speaker" n="0b185c17">
            Anf. 165 ULF HOLM (mp) replik:
          </note>
          <u who="Q520956" xml:id="i-1f09022f90746b19-2" n="b84d6073">
            <seg n="3a195311">
              Herr talman! Lönebildning har aldrig varit en statlig angelägenhet.
              Vi har inte behövt diskutera detta här i riksdagen tidigare, därför
              att vi har en svensk modell där fack och arbetsgivare till fullo
              har tagit ansvar för denna politik. Är inte Hans Backman nöjd
              med det? Är detta ännu en attack på den svenska modellen? Räcker
              det inte med EG-domstolen?
            </seg>
            <seg n="def5f10d">
              Nu kommer ni också med en ny attack genom att säga att lönebildningen
              inte har fungerat tillräckligt bra. Jag trodde vi var ganska överens
              om att fack och arbetsgivare sköter dessa frågor bäst och hittills,
              historiskt sett, har tagit det ansvar som har varit nödvändigt.
              Delar inte Hans Backman den uppfattningen?
            </seg>
            <seg n="897acda4">
              Så får vi höra att vi måste ha en tydligare differentiering.
              Vårt motargument är att det i dag inte finns några tydliga grupper
              inom a-kassorna, eftersom olika yrken och branscher blandas ihop.
              Betyder detta att det kommer att komma ett lagförslag som delar
              upp branscherna så att varje bransch ska ha sin fackförening?
              Annars kan man inte få den differentiering där man ser det solklara
              i att just denna bransch som har fått hög arbetslöshet ska betala
              mer. Om ni vill ha en riktigt solklar koppling borde det vara
              följden av detta.
            </seg>
            <seg n="05d252e1">
              Som det ser ut nu på svensk arbetsmarknad, med de a-kassor vi
              har, med de fackförbund vi har, finns det ingen solklar koppling
              mellan bransch med hög arbetslöshet och vilken a-kassa man tillhör
              och vilket fackförbund som ansvarar för lönebildningen gentemot
              arbetsgivarna. Det finns inga sådana solklara kopplingar. Vad
              är det för lagförslag som kommer härnäst?
            </seg>
          </u>
          <note type="speaker" n="e29ed6a4">
            Anf. 166 HANS BACKMAN (fp) replik:
          </note>
          <u who="Q5563650" xml:id="i-2207d2f1c4592b30-0" n="5393455a">
            <seg n="87fa63df">
              Herr talman! Något lagförslag om branschvisa indelningar finns
              inte.
            </seg>
            <seg n="e7e6cd41">
              När det gäller differentieringen vill jag hänvisa till Finanspolitiska
              rådet. De har bedömt att kopplingen mellan avgiften och kraven
              i löneförhandlingarna inte är så stark att önskad effekt uppnås.
              Den viktiga förändringen är då att öppna a-kassan för konkurrens
              och att differentiering ska ske utifrån den enskilda personens
              risk för arbetslöshet. Det är inte bara vi i allianspartierna
              och regeringen som tror att det här är en bättre väg att gå än
              den vi har gått tidigare.
            </seg>
            <seg n="ea023928">
              Jag får väl säga att när det gäller parternas rätt att förhandla
              löner är vi självklart för det. Det har vi sagt i den här kammaren
              så många gånger att alla borde ha förstått att vi är helt inne
              på och helt för att parterna ska ha uppgiften att sköta löneförhandlingarna.
            </seg>
            <seg n="a22f4ea8">
              Däremot tycker jag att det är rimligt att man har en klar belysning
              av vad olika saker kostar. Och arbetslöshet kostar, både för den
              enskilda personen och för samhället. Som jag tidigare sade är
              målet att vi ska ha ett bra samhälle som är så starkt att man
              klarar av även en lägre konjunktur och ändå kan behålla så många
              som möjligt i arbete. Det är ju det som jag tror är den positiva
              effekten av det här. Men självklart ska parterna ha ansvaret för
              löneförhandlingarna.
            </seg>
          </u>
          <note n="d7b49f96" type="speaker">
            Anf. 167 LENNART SACRÉDEUS (kd):
          </note>
          <u who="Q964124" xml:id="i-8098e09267915e85-0" n="5393455a">
            <seg n="8105406e">
              Herr talman! Jag ber att å Kristdemokraternas vägnar få yrka
              bifall till förslagen i det föreliggande betänkandet.
            </seg>
            <seg n="9aea8f73">
              Ett generöst a-kassesystem som gör att människor som av olika
              skäl blir arbetslösa inte ska behöva lämna hus och hem är viktigt.
              Sverige har ett av världens mest generösa a-kassesystem. Oavsett
              om man som löntagare är medlem i en a-kassa eller inte får man
              ersättning vid arbetslöshet, om än i olika utsträckning.
            </seg>
            <seg n="ec1f3bb0">
              A-kassesystemet ska dock inte bara vara generöst. A-kassesystemet
              ska också bidra till en väl fungerande lönebildning. Det ska innehålla
              starka drivkrafter att snabbt återgå till arbete. A-kassan ska
              vara en omställningsförsäkring från ett jobb till ett annat och
              inte vara ett permanent försörjningsstöd.
            </seg>
            <seg n="d3cc1fa4">
              Jag utgår från att vi har en enighet här i kammaren om att det
              inte ska vara ett permanent försörjningsstöd. Om det är något
              parti som tycker att det ska vara det kan det vara viktigt att
              detta markeras.
            </seg>
            <seg n="815dabc8">
              Herr talman! Jag tänkte gå in lite på vad oppositionen har sagt
              i sin kritik. Jag vill säga till er från Socialdemokraterna, Vänsterpartiet
              och Miljöpartiet att det är viktigt med det engagemang som ni
              visar i den här frågan. Det här är en viktig fråga för er, men
              det är det också för oss. Vi har olika modeller och vägar till
              vad vi tror blir bäst för vårt land och för den enskilde.
            </seg>
            <seg n="706f3fe4">
              En första punkt som framförs i kritiken är att en mindre generös
              a-kassa leder till en sämre strukturomvandling och minskad rörlighet.
              Man hänvisar till OECD på denna punkt.
            </seg>
            <seg n="4f3d8083">
              Då är det viktigt att betona att Sverige fortsatt har en generös
              a-kassa, en av de mest generösa i världen, även om vissa neddragningar
              har gjorts. Om inget samband mellan a-kassenivå och arbetslöshet
              finns borde a-kassan kunna vara hundra procent. Men inte ens oppositionen
              föreslår detta. Då är min fråga: Varför kan inte a-kassan ligga
              på hundra procent? Vad har oppositionen emot en sådan nivå, som
              i så fall skulle vara den optimala?
            </seg>
            <seg n="4e2a4d5f">
              Att en lägre a-kassa skulle minska rörligheten menar vi kristdemokrater
              är tveksamt. Däremot kan en lägre a-kassa möjligtvis göra att
              arbetslösa tar jobb som de med en generösare a-kassa inte skulle
              ha gjort. Det är dock att föredra eftersom jobb är bättre än arbetslöshet.
            </seg>
            <seg n="6da87892">
              En andra punkt som oppositionen för fram och kritiserar är att
              avgifterna mellan olika kassor differentieras, vilket ni i oppositionen
              menar leder till ökade löneklyftor och försvagade fackföreningar.
            </seg>
            <seg n="5e3a94b7">
              En differentierad avgift införs för att få en bättre fungerande
              lönebildning. Det är en av de viktigaste förutsättningarna för
              att hålla nere arbetslösheten. Vi kristdemokrater och övriga allianspartier
              tror också, liksom oppositionen, att kollektivavtalen mellan starka
              parter är viktiga för en väl fungerande lönebildning.
            </seg>
            <seg n="d6c93bd9">
              Med de här förändringarna tror vi att lönebildningen kan fungera
              än bättre. Jag förstår utgångspunkterna i den kritik som oppositionen
              riktar, att arbetsmarknadens parter sköter detta bra som det är
              nu. I grund och botten är det så. Men vi har inte den uppfattningen
              i alliansen att avtalsförhandlingarna skulle försvagas och att
              parterna skulle ta ett mindre samhällsansvar med de förändringar
              som vi föreslår här, snarast tvärtom.
            </seg>
            <seg n="9a1b1147">
              Stiger arbetslösheten blir det kännbart i form av högre a-kasseavgifter.
              Det ökar pressen på ansvarstagande i lönebildningen. Tar inte
              parterna ansvar för arbetslösheten drabbar det inte bara dem som
              står utan jobb utan även dem som betalar a-kassa. Därför menar
              vi att reformen är bra. Med oppositionens politik blir det de
              arbetslösa som får ta hela bördan vid ökad arbetslöshet. Med alliansen
              får alla ta ett ansar, och det anser vi vara mer rättvist.
            </seg>
            <seg n="8d5a6dae">
              Det tredje som oppositionen framför är att a-kassan höjs vid
              tid av lågkonjunktur och arbetslöshet och sänks vid högkonjunktur,
              vilket skulle driva på hög- respektive lågkonjunktur och förstärka
              de olika cyklerna.
            </seg>
            <seg n="64622d72">
              En synpunkt och ett svar på detta skulle vara att a-kasseavgiften
              kommer att bidra väldigt lite till smörjningen alternativt inbromsningen
              av svensk ekonomi. Behöver ekonomin smörjas, herr talman, och
              då talar jag inte om bestickning eller mutor utan menar vitaliseras,
              kan eventuellt höjda a-kasseavgifter faktiskt kompenseras med
              lägre skatter. Det är ett tips till Socialdemokraterna, Vänsterpartiet
              och Miljöpartiet: Man kan sänka skatterna för att det ska bli
              mer i plånboken så att vanliga löntagare kan konsumera mer och
              klara sin försörjning. Man kan också tänka sig att man vid en
              lägre avgift under en högkonjunktur kan bromsa in ekonomin med
              en stramare finanspolitik, om det finns behov av detta.
            </seg>
            <seg n="84d1d325">
              För det fjärde har oppositionen framfört att antalet karensdagar
              utökas från fem till sju och att detta är något som man inte stöder.
            </seg>
            <seg n="e6181593">
              Jag kan förstå synpunkterna och kritiken. Frågan är varför just
              antalet fem karensdagar är det optimala, varför inte ett förslag
              om att sänka till fyra? Vad är det som säger att just fem är det
              antal karensdagar som präglas av rättvisa, modernitet och arbetarvänlighet?
            </seg>
            <seg n="1168eb7f">
              Vi föreslår en försämring på denna punkt. Det är en finansieringspunkt,
              och vi är medvetna om detta. Men vad är rättvisan i just fem karensdagar?
            </seg>
            <seg n="c8d2444d">
              Herr talman! Jag tänkte rikta några frågor, även om vi kristdemokrater
              med Moderaterna, Centerpartiet och Folkpartiet tillhör majoriteten.
              Kommer ni i oppositionen att återställa a-kassan i det skick som
              den var före valet 2006 vid ett eventuellt regeringsskifte 2010?
              Om inte alla delar ska återställas, vilka ska ni i så fall låta
              vara kvar och varför?
            </seg>
            <seg n="993d5b0b">
              Socialdemokraterna erkänner själva att ni har gett vaga besked
              och inga direkta löften. Mona Sahlin har sagt att en majoritet
              av löntagarna ska ha 80 procent i a-kassa, men vad säger det egentligen
              om nedtrappningen, och hur stor är denna majoritet? Jag har sett
              en siffra på att 80 procent av löntagarna ska ha 80 procent i
              a-kassa. Vad händer med de övriga 20 procenten?
            </seg>
            <seg n="7763dde1">
              En annan fråga är om vänsterkartellen har en samstämmig syn på
              a-kassesystemets utformning. Oppositionen spretar åt olika håll,
              och det har ni all rätt i världen att göra. Det har vi gjort i
              alliansen när vi har varit oppositionspartier i olika skeden.
              Vi har inte alltid varit samstämmiga. Men Vänstern vill ha en
              90-procentig a-kassa. Miljöpartiet har klokskapen att föreslå
              en statlig a-kassa som är skattefinansierad och därmed omfattar
              alla med samma ersättningsnivåer. Den norska modellen, kan man
              kanske säga. Socialdemokraterna har ingen tydlig linje. Vad kommer
              att gälla vid ett eventuellt regeringsskifte?
            </seg>
            <seg n="399df237">
              En grundläggande fråga till oppositionen är också följande. Varför
              återställdes aldrig a-kassan till 90 procent under den förra regeringsperioden
              på tolv år som ni hade, trots era tidigare löften och att det
              fanns ett reformutrymme?
            </seg>
            <seg n="26bec6cb">
              Det som skedde 1996 var att a-kassan sänktes till 75 procent.
              Jag säger uppriktigt att jag vet att ni har ett enormt engagemang
              i frågan, men det finns också de ute i landet som minns när ni
              1996 sänkte a-kassan till 75 procent. Varför kan ni inte göra
              det igen? Vad är det som säger att inte oppositionen med Socialdemokraterna
              i spetsen går in för att vid ett nytt konjunkturläge dra ned på
              detta? Det heter hela tiden att ni gör det på ett ansvarsfullt
              sätt, men när vi från alliansens sida gör det vill vi per definition
              skada löntagarna.
            </seg>
          </u>
          <note n="0521ff21">
            I detta anförande instämde Elisabeth Svantesson (m).
          </note>
          <note type="speaker" n="07376360">
            Anf. 168 JOSEFIN BRINK (v) replik:
          </note>
          <u who="Q517206" xml:id="i-938016231ea76e15-1" n="56149b52">
            <seg n="fbbadd21">
              Herr talman! Att samstämmigheten mellan kassor och avtalsområden
              inte riktigt finns och att ingen riktigt kan förklara hur det
              ska fungera har vi redan klargjort här. Jag skulle vilja ställa
              frågor till Lennart Sacrédeus om det som ändå är syftet med detta
              och som kommer att ge de direkta konsekvenserna av de differentierade
              avgifterna. De kassor som har många arbetslösa medlemmar kommer
              att få högre avgifter.
            </seg>
            <seg n="e98b1263">
              Jag skulle vilja exemplifiera med Hotell- och Restaurangfacket,
              där jag själv har varit medlem en gång. De har de lägsta lönerna
              på hela den svenska arbetsmarknaden redan i dag. I fackets största
              kollektivavtal tillsammans med hotell- och restaurangägarna är
              den genomsnittliga arbetstiden 52 procent. Det är alltså en oerhört
              hög deltidsarbetslöshet. Visstidsanställningar är nästan lika
              vanliga som fasta anställningar bland Hotell- och Restaurangfackets
              medlemmar. Man organiserar många kvinnor och invandrare.
            </seg>
            <seg n="f1b430f4">
              Det är dessa personer som med det nya avgiftssystemet dels ska
              straffas med högre avgifter till a-kassan, dels pressas att ytterligare
              sänka sina redan låga löner och dels få två extra karensdagar
              mellan visstidsanställningarna. De är legio i branschen. De visstidsanställda
              tillhör dem som verkligen inte kan påverka dessa upprepade korta
              arbetslöshetsperioder.
            </seg>
            <seg n="0af97dfc">
              Jag undrar hur Lennart Sacrédeus kan motivera att det är just
              den gruppen av personer som faktiskt ska betala mer om arbetslösheten
              stiger. Ligger det ändå inte något i det som den före detta partiledaren
              i Kristdemokraterna sade, Alf Svensson, nämligen att det är något
              hjärtlöst med denna politik?
            </seg>
          </u>
          <note n="d3f52e8d" type="speaker">
            Anf. 169 LENNART SACRÉDEUS (kd) replik:
          </note>
          <u who="Q964124" xml:id="i-05a3fc9d599ef27f-1" n="56149b52">
            <seg n="d4f6a131">
              Herr talman! Jag tackar Josefin Brink för frågan och engagemanget.
            </seg>
            <seg n="8e1230d4">
              Alf Svensson har uttalat sig om att politiken skulle vara hjärtlös.
              Jag har stor respekt för vår partiledare under 31 år, men mig
              veterligen har han inte tryckt på några röda knappar i denna kammare
              när vi har röstat om a-kassa eller arbetsmarknadspolitik. Jag
              förväntar mig inte heller att Alf Svensson kommer att trycka på
              röda knappar.
            </seg>
            <seg n="edca8e4b">
              De exempel som Josefin Brink lyfter fram om Hotell- och Restaurangfacket
              är konkreta och värdefulla. Du talar utifrån egen personlig erfarenhet.
              Jag tycker att detta visar på ett par saker. Arbetsvillkor med
              en genomsnittlig arbetstid på 52 procent är en oacceptabel situation
              för löntagarna. Där har Hotell- och Restaurangfacket en enorm
              facklig uppgift att verka för inte bara ökad arbetstid utan definitivt
              många fler heltider. Det är en fråga som ligger vid sidan av lagstiftningen
              här. Det har betonats från alla partier att vi inte ska styra,
              men jag önskar fackföreningen lycka till i kampen. Det är en orimlighet
              att ha så korta arbetstider om man ska försörja hem och familj.
            </seg>
            <seg n="6d4b53ec">
              Sedan nämndes de tre punkterna, nämligen högre avgifter i a-kassan,
              låga lönelyft och två extra karensdagar. Detta är inte en politik
              som är särskilt riktad mot hotell- och restauranganställda. Det
              är inget som säger att den branschen långsiktigt skulle behöva
              vara mindre lönsam än i dag. Det kanske är så utan att jag ska
              peka finger mot arbetsgivare att mer skulle kunna göras från arbetsgivarnas
              sida. Jag förutsätter att jag inte blir citerad på den punkten
              som en inblandning i den kommande lönerörelsen.
            </seg>
          </u>
          <note type="speaker" n="b812f7a4">
            Anf. 170 JOSEFIN BRINK (v) replik:
          </note>
          <u who="Q517206" xml:id="i-938016231ea76e15-2" n="56149b52">
            <seg n="77bb5f3c">
              Herr talman! I princip är reformen inte direkt riktad mot Hotell-
              och Restaurangfackets medlemmar eller mot medlemmarna i fiskarnas,
              musikernas eller några av de andra kassornas medlemmar som faktiskt
              kommer att drabbas av högre avgifter. Men i praktiken är det dessa
              personer som kommer att få betala en högre avgift. I praktiken
              är det dessa personer, som det uttrycks i majoritetens förslag
              till beslut, som ska pressas att hålla tillbaka sina lönekrav.
            </seg>
            <seg n="8352c983">
              Man får väl stå upp och erkänna detta: Ja, det är hög arbetslöshet
              bland hotell- och restauranganställda. Det är korta arbetstider
              och många visstidsanställningar. Ändå tycker man att denna bransch
              har för bra arbetsvillkor. Det måste vara det man menar. Om man
              menar att det finns ett samband mellan lönenivån i branschen och
              det faktum att det är hög arbetslöshet och korta arbetstider så
              att a-kassan utnyttjas i hög grad, menar man att lönerna ändå
              är för höga. Jag kan inte förstå hur man kan tycka så. Jag kan
              inte förstå hur man kan lägga fram ett förslag som går ut på att
              de som är sämst avlönade och har bland de absolut sämsta arbetsvillkoren
              på hela arbetsmarknaden ska pressas att ytterligare sänka sina
              löneanspråk.
            </seg>
          </u>
          <note n="a09cb1a7" type="speaker">
            Anf. 171 LENNART SACRÉDEUS (kd) replik:
          </note>
          <u who="Q964124" xml:id="i-05a3fc9d599ef27f-2" n="56149b52">
            <seg n="fd6d73d6">
              Herr talman! Jag vill tacka Josefin Brink för även det andra
              inlägget.
            </seg>
            <seg n="f843f721">
              Det här kanske leder till ett alltför filosofiskt inlägg jag
              ska inte säga att jag är filosofisk från min sida om lönebildningen.
            </seg>
            <seg n="a7f9c521">
              Jag är lärare i botten. Jag är en enkel knegare, gymnasielärare,
              i Dalarna, Mora. Jag vet själv vilka lönenivåer vi har i det här
              landet efter fem sex år av akademiska studier och studieskuld.
              Jag är själv ett levande bevis på även om jag har slips på mig
              i denna kammare att vi inte har höga löner i det här landet. Det
              finns de i finanssektorn en del vd:ar som tar ut oacceptabelt
              skyhöga löner. Jag håller helt med om att Sverige inte är ett
              rikt land om vi tittar på vad vi har kvar av våra löner efter
              skatt, efter att ha betalt vår hyra, månadsavgift, räntor eller
              allt annat som gäller huset. Självklart är det så. Det här är
              en fråga om hur fackföreningarna har agerat i det här landet och
              högskattesamhället. Det leder till en lång diskussion.
            </seg>
            <seg n="552a039b">
              Från alliansens sida finns en tilltro till arbetsmarknadens parter.
              Vi menar att kopplingen mellan a-kasseavgifterna och arbetslösheten
              inte kommer att försvaga det ansvarstagande som redan finns i
              dag utan i stället kommer att förstärka det. Det här är inte riktat
              mot särskilda grupper, allra minst låglönegrupper. I de grupperna
              får vi väl snart räkna in även svensk lärarkår.
            </seg>
          </u>
          <note type="speaker" n="2a744065">
            Anf. 172 ULF HOLM (mp) replik:
          </note>
          <u who="Q520956" xml:id="i-1f09022f90746b19-3" n="b84d6073">
            <seg n="06b302c2">
              Herr talman! Lennart Sacrédeus sade att arbetslösa ska ta jobb
              som de annars inte tar. De ska ha en lägre a-kassa.
            </seg>
            <seg n="e73418e4">
              Men varför sänker ni inte a-kassorna mer? Det kom en SCB-siffra
              häromdagen att det finns 6 procent arbetslösa. När kommer Lennarts
              förslag om att sänka a-kassan ännu mer? När kommer förslaget om
              att höja avgifterna till a-kassan ännu mer? När kommer de förslagen?
              Du ser ett direkt samband däremellan. Jag gör inte det.
            </seg>
            <seg n="af763523">
              Vi pratade om karensdagarna tidigare. Vi från Miljöpartiet tycker
              inte att det är ansvarsfullt att höja antalet från 5 till 7 dagar.
              Varför kan ni inte ta 4 dagar? Lennart Sacrédeus sade att det
              bara var en finansieringsgrej. Då blir följdfrågan: Varför föreslår
              inte Lennart Sacrédeus att det ska vara 15 dagars karenstid för
              att få in mer pengar? När kommer de förslagen?
            </seg>
            <seg n="94f20199">
              Problemet i den här debatten är att ni har en oförmåga att se
              sambandet mellan att hög arbetslöshet inom en viss grupp leder
              till högre avgift i a-kassa som leder till att just den gruppen
              ska utöva, som det heter, ansvarsfull lönebildning på ren svenska
              sänka lönen. Det ska facket jobba efter.
            </seg>
            <seg n="df8e7133">
              Ser inte ni detta samband? Och var finns kopplingen? Du vet mycket
              väl att fackföreningarna och a-kassorna i dag samlar ihop olika
              yrkesgrupper från olika branscher. Hur ska man kunna veta vilken
              bransch det är som ska sänka lönen?
            </seg>
            <seg n="d862562f">
              Vi vill ha svar på detta. Vi vill inte höra att vi har ett stort
              engagemang det vet vi redan. Vad vi efterfrågar är engagemanget
              från dig, när din före detta partiledare säger att politiken är
              hjärtlös och du bara blundar.
            </seg>
          </u>
          <note n="477c8dd4" type="speaker">
            Anf. 173 LENNART SACRÉDEUS (kd) replik:
          </note>
          <u who="Q964124" xml:id="i-ba245cdba06c6eb6-0" n="a99fe457">
            <seg n="56421606">
              Herr talman! Nej, jag blundar inte. Men Alf Svensson har all
              rätt i världen, i ett fritt och demokratiskt land, att uttala
              sig precis som han vill. Det hindrar inte att han kommer att rösta
              som alla andra i alliansen. Då kan du naturligtvis ha kommentarer
              om ord och handling i det sammanhanget.
            </seg>
            <seg n="f8153bf3">
              Jag kan försäkra Ulf Holm att jag är en enkel ersättare i arbetsmarknadsutskottet,
              så jag är inte så tongivande i att sätta politiken. Men eftersom
              du har antytt att jag kanske ligger bakom att vi skulle kunna
              höja antalet karensdagar till 15 vill jag med detta ha sagt att
              det är ingen absolut vetenskap var den rätta nivån ligger. Det
              kanske inte är någon vidare politisk stil att ställa en retorisk
              fråga, varför det inte är 4. Visst det var en retorisk fråga.
              På samma sätt har jag en retorisk fråga tillbaka: Varför inte
              15?
            </seg>
            <seg n="be221291">
              Det finns ingen vetenskap som säger att det ena är det exakta.
              Jag vill inte hävda att vid 5 ligger rättvisan och vid 7 ligger
              orättvisan. Vad är det som sker vid 6? Är det vid 6 olika karensdagar
              som orättvisan inträder? Det är inga andra syftningar som jag
              antyder för åhörarna.
            </seg>
            <seg n="ef2b7056">
              Ulf Holm är en duktig lyssnare, och det räcker att formulera
              sig i en mening så har han definitivt fångat upp detta. Det var
              något i stil med att arbetslösa kommer att vara mer benägna att
              ta jobb vid en lägre a-kassa. Jag vill säga att jag har den människosynen
              att vi människor har möjlighet att göra både det positiva och
              det mer lättjefulla. Det finns faktiskt ett samband mellan nivåerna
              och benägenheten att söka jobb. Och Ulf Holm vill inte ha en permanent
              a-kassa i så måtto att man ska leva på den livet ut från det man
              är 30 år.
            </seg>
          </u>
          <note type="speaker" n="ee0b5fac">
            Anf. 174 ULF HOLM (mp) replik:
          </note>
          <u who="Q520956" xml:id="i-1f09022f90746b19-4" n="b84d6073">
            <seg n="6dbf889a">
              Herr talman! Så budskapet är att man inte kan lyssna på vad en
              kristdemokrat säger för de bara pratar. Han har all rätt i världen
              att säga vad han vill, men när han kommer in i den här salen är
              det partipiskan som gäller och han röstar på någonting helt annat.
              Han säger en sak och gör någonting helt annat. Det är bra att
              vi får bekräftat att det ni säger till människor på torgmöten
              och i direktsändningar i tv är någonting helt annat än det ni
              gör. Det är ju sant! Ni säger en sak och gör någonting annat.
            </seg>
            <seg n="82943f26">
              Sedan kommer det här med antalet karensdagar, att det inte finns
              någon vetenskaplig grund, att det kan vara 5, 7 eller 15. Du sade
              några andra dagar också, men jag hann inte skriva fler.
            </seg>
            <seg n="3712dfff">
              Det du sade var att det var en finansieringsgrej. Argumentet
              från min och Miljöpartiets sida är att det kanske är en finansieringsgrej,
              men du måste se helheten för den grupp som blir arbetslös. Den
              gruppen har redan i dag ett svårt läge, och detta blir en börda
              ännu mer när man lägger ut en karensdag till och att det inte
              kommer att påverka arbetslöshetstiden nämnvärt.
            </seg>
            <seg n="df889fc9">
              Det som jag inte har fått svar på är fortfarande hur kopplingen
              är mellan ert förslag om att det är en ansvarsfull lönebildning
              inom de grupper som har hög arbetslöshet och grupperna i ert förslag
              enligt a-kassesystemet.
            </seg>
            <seg n="7c2df283">
              Du vet också, Lennart, att man kan vara medlem i en a-kassa oberoende
              av vilket yrke man har eller vilken fackförening man tillhör.
              Det är inte omöjligt i dag. Betyder detta att det kommer ett förslag
              från majoriteten om att man ska dela upp a-kassorna direkt i branscher
              för att kunna få en total, full differentiering mellan de branscher
              som har hög arbetslöshet och de som inte har det?
            </seg>
          </u>
          <note n="619dd0e9" type="speaker">
            Anf. 175 LENNART SACRÉDEUS (kd) replik:
          </note>
          <u who="Q964124" xml:id="i-ba245cdba06c6eb6-1" n="a99fe457">
            <seg n="d7d5b43d">
              Herr talman! Ska vi runda av detta med Alf Svensson, eftersom
              Ulf Holm inte har några fler repliker, menar jag att Alf Svensson
              har all rätt i världen att säga det han tycker. Men jag kan konstatera
              att han inte har röstat på ett annat sätt. Det innebär inte att
              när en kristdemokrat säger någonting har detta ingen relevans.
              Du får gärna citera honom. Men det har nog hänt att miljöpartister
              har uttalat sig om många olika saker men ändå röstat på ett visst
              sätt. Någon piska över Alf Svensson har icke svingats. Han är
              inte blodig på sin rygg.
            </seg>
            <seg n="caa8c467">
              Om jag nu har formulerat det som en finansieringsgrej var det
              ganska dålig svenska. Men eftersom Ulf Holm är mycket noggrann
              med citaten har jag väl sagt finansieringsgrej. Detta är en del
              av finansieringen grej eller inte.
            </seg>
            <seg n="cd92c479">
              Var finns balansen mellan självrisken å ena sidan, Ulf Holm,
              och generositeten å andra sidan? Där rör vi oss med en parameter
              där ni är mer åt ena hållet och Vänsterpartiet är ännu mer åt
              det hållet, och vi är mer åt det andra hållet. Var den exakta
              balanspunkten finns vågar jag inte säga att vi har fångat in.
              Men jag tror inte att du kan säga uppriktigt att Miljöpartiet
              eller vänsteroppositionen har gjort det heller.
            </seg>
            <seg n="2d7be6c8">
              Du har ställt frågan om den branschvisa kopplingen vad gäller
              a-kassorna, och du ska åtminstone få en antydan till svar. I det
              långa loppet är det säkert inte helt lätt att upprätthålla den
              typen av koppling, eftersom människor gör fria val i ett fritt
              land. Detta kan också vara en anledning till att en statlig obligatorisk
              a-kassa, som man har i Norge, kan bli mer relevant. Jag fick ett
              nickande bifall här från Miljöpartiet. Men initialt kommer den
              här kopplingen att finnas. Den kommer nog att tunnas ut över tiden.
            </seg>
          </u>
          <note type="speaker" n="645a14dc">
            Anf. 176 JENNIE NILSSON (s):
          </note>
          <u who="Q4563096" xml:id="i-53c753b0dd67c495-0" n="ea712c88">
            <seg n="50247b1c">
              Herr talman! Vi är nu snart halvvägs in i mandatperioden och
              kan konstatera att det borgerliga systemskiftet, trots löfte om
              det motsatta i valrörelsen, är i full gång. Orättvisorna och klyftorna
              ökar, och samhället dras isär, allt utifrån klassisk högerpolitik
              och med syfte att skapa en press nedåt på vanliga löntagares löner.
              En av de viktigaste pusselbitarna tycks vara a-kassan. Turerna
              har på kort tid varit många.
            </seg>
            <seg n="1f329256">
              Direkt efter tillträdet hösten 2006 kom den första försämringen.
              Arbetsvillkoret skärptes. Den överhoppningsbara tiden begränsades.
              Studerandevillkoret slopades, och ersättningsnivåerna försämrades
              kraftigt. Nya regler infördes som innebar att tid i åtgärder räknas
              av från ersättningsdagarna. Beräkningen av vad som är normalarbetstid
              förändrades så att det blir svårare för stora grupper, framför
              allt unga och kvinnor, att över huvud taget få rätt till ersättning.
              Som grädde på moset höjdes avgifterna.
            </seg>
            <seg n="236808d0">
              Nästa steg var att ta bort rätten att under de hundra första
              ersättningsdagarna begränsa jobbsökandet till att söka lämpligt
              arbete inom yrket och i närområdet. Nu gäller i stället att söka
              alla lediga jobb i hela landet från första dagen, med fullkomligt
              bisarra konsekvenser för enskilda individer som följd.
            </seg>
            <seg n="2520ebd6">
              Att uppfylla regeringens så kallade arbetslinje för en arbetssökande
              kan få till följd att man måste välja att splittra familjen eller
              att den som har ett jobb måste säga upp sig för att kunna flytta
              med över hela landet, och det även för jobb som är tillfälliga
              och/eller inte motsvarar den kompetens som den ursprungligt arbetssökande
              hade. Den här processen kan sedan fortgå växelvis tills båda lyckas
              få fast anställning på rimligt pendlingsavstånd från varandra.
              Man måste nog vara bra moderat för att förstå logiken i det.
            </seg>
            <seg n="94e73f1d">
              Sedan kom slaget mot de deltidsarbetslösa, vilkas möjlighet att
              få ersättning begränsades till 75 dagar, en förändring som i ett
              första läge drabbar nästan uteslutande kvinnor men som i förlängningen
              får de mest märkliga konsekvenser. Den som har haft ett heltidsarbete
              och blir heltidsarbetslös och som tar allt anvisat arbete, även
              på ströbasis, straffas i vissa fall omgående genom att klassificeras
              om som deltidsarbetslös, med påföljden att ersättningsdagarna
              sänks i normalfallet från 300 till 75. På vilket sätt det stärker
              arbetslinjen torde för de allra flesta vara fullkomligt obegripligt.
            </seg>
            <seg n="634bbd96">
              Och så har vi dagens förslag, som i huvudsak innehåller två ytterligare
              karensdagar och en differentiering av avgiften.
            </seg>
            <seg n="341ea06b">
              Det mest anmärkningsvärda med propositionen är regeringens uppenbara
              ambition att reglera lönebildningen. Fackförbund med hög arbetslöshet
              ska tvingas hålla nere sina löneanspråk. Glappet mellan dem som
              redan tjänar mycket och dem som tjänar lite ska öka.
            </seg>
            <seg n="e350b01d">
              Syftet är enkelt: att skapa ytterligare förutsättningar för lönedumpning.
              Långsiktigt kommer det sannolikt att få stora konsekvenser för
              merparten av löntagarna på svensk arbetsmarknad.
            </seg>
            <seg n="0277deef">
              Herr talman! Sammantaget kan man konstatera att regeringen så
              här långt har lyckats skapa en försäkring som nu är tre gånger
              så dyr men bara hälften så bra. Närmare en halv miljon människor
              har känt sig tvingade att lämna försäkringen. Många gör det därför
              att de inte längre kan få ut någon ersättning vid arbetslöshet
              och andra för att de helt enkelt inte har råd att vara kvar.
            </seg>
            <seg n="6a719afa">
              Regeringens lösning är att presentera ett förslag om obligatorisk
              a-kassa. Det är ett obligatorium som ska tvinga in alla dem som
              inte har råd och alla som inte längre kan få ut någon ersättning.
              Men det gäller också alla som redan tidigare har valt att stå
              utanför många för att försäkringen dåligt har svarat upp mot deras
              behov. Det tydligaste exempel är småföretagarna.
            </seg>
            <seg n="0d28510a">
              Det är här regeringens politik börjar bli riktigt märklig. Att
              man är löntagarfientlig är väl i någon mening vad vi kan förvänta
              oss av en högerregering. Men att man så tydligt också är företagarfientlig
              kom nog som en överraskning för många. Detta fenomen förstärks
              av det faktum att man dessutom avvisar våra förslag om att se
              över a-kassan med inriktning på att lösa företagarnas situation.
            </seg>
            <seg n="057c50a2">
              Herr talman! Vi socialdemokrater vill ha en a-kassa som är en
              omställningsförsäkring värd namnet. Vi vill ha rimliga avgifter
              och rimliga ersättningsnivåer samt villkor som gör att de allra
              flesta på arbetsmarknaden omfattas. En frivillig a-kassa på de
              här premisserna har bevisat sig fungera alldeles ypperligt. Regeringens
              experiment har en ideologisk utgångspunkt och måste betraktas
              som oansvarigt.
            </seg>
            <seg n="2f70f166">
              Det innebär inte att vi tycker att allt var bra med det gamla
              systemet. Ett problem var just småföretagarnas villkor. Fler jobb
              och full sysselsättning i framtiden förutsätter ett samhälle där
              fler vill och vågar vara företagare. I vårt jobbrådslag som nu
              pågår lyfter vi fram flera olika förslag för att stimulera till
              och underlätta för företagande. Vi vill tillvarata människors
              kraft och vilja till utveckling.
            </seg>
            <seg n="c2270bbb">
              I betänkandet lyfter vi fram den del som handlar om företagarnas
              trygghet. Precis som alla andra blir företagare sjuka och arbetslösa,
              och de föder barn. Företagare har samma behov av inkomsttrygghet
              som anställda. Vid en översyn av a-kassan måste man därför titta
              särskilt på företagarnas situation. A-kassan får inte vara ett
              hinder för övergångar mellan företagande och anställningar.
            </seg>
            <seg n="6ff81471">
              På samma sätt som vi anser att arbetslöshetsförsäkringen ska
              utgöra en trygghet för löntagare och en brygga på vägen mellan
              två anställningar kan företagare behöva ett stöd i svåra tider.
              Vi socialdemokrater vill därför att det snarast införs ett trygghetssystem
              för företagare. Vi har för avsikt att återkomma med förslag om
              hur vi vill stödja människor så att de vågar satsa på att starta
              företag.
            </seg>
          </u>
          <note n="bb58020f">
            Herr talman! Med detta sagt yrkar jag avslag på propositionen
            och bifall till reservation 1.
          </note>
          <note n="2d2b9b19">
            I detta anförande instämde Patrik Björck (s).
          </note>
          <note n="de015b2d" type="speaker">
            Anf. 177 TOMAS TOBÉ (m) replik:
          </note>
          <u who="Q6212174" xml:id="i-02798025978d2a6f-0" n="ea712c88">
            <seg n="51a0785d">
              Herr talman! Jag tackar Jennie Nilsson för hennes tal. Jag välkomnar
              särskilt den sista delen av talet, där du lyfter upp att företagare
              behöver ett bättre skydd vid arbetslöshet och sjukdom. Det har
              vi länge talat om inom de borgerliga partierna. Framför allt under
              den förra mandatperioden försökte vi ta flera initiativ just i
              arbetsmarknadsutskottet. Då var inte intresset särskilt stort.
            </seg>
            <seg n="50ef624a">
              Men det är bra att politik kan utvecklas, och det här är ett
              område vi välkomnar. Vi hoppas också att ni kommer att visa en
              leverans tillbaka till oss när utredningen snart landar och regeringen
              återkommer med förslag.
            </seg>
            <seg n="f8a45d12">
              Jag tänkte passa på att ställa tre frågor om den argumentation
              som Jennie Nilsson hade. Det är så klart ganska tydligt att Socialdemokraterna
              avvisar de förändringar som vi hittills har gjort i a-kassan.
              Men om vi tar det betänkande som föreligger här undrar jag varför
              ni tycker att det är fel att 90 procent av medlemmarna nu får
              en sänkt avgift i och med förslaget. Ni tar ju själva ofta upp
              att just avgifterna är ett problem. Det är den första frågan.
            </seg>
            <seg n="d9b6a50a">
              Den andra frågan gäller den lönedumpning som alliansregeringen
              anklagas för. Hur förklarar Jennie Nilsson att lönerna i till
              exempel kommunerna har ökat från ett snitt i januari 2006 på 20
              795 kronor till i januari 2008 på 22 400 kronor?
            </seg>
            <seg n="00451f68">
              Den sista frågan gäller förnyelsen av socialdemokratin. Håller
              Jennie Nilsson med sin kollega Sven-Erik Österberg om att det
              i sig inte är en så stor förnyelse?
            </seg>
          </u>
          <note type="speaker" n="b71f9374">
            Anf. 178 JENNIE NILSSON (s) replik:
          </note>
          <u who="Q4563096" xml:id="i-79b45bd18eca1fb4-0" n="ea712c88">
            <seg n="36ef6e0d">
              Herr talman! Tack så mycket för att vi får tillfälle att dryfta
              våra skillnader också i ett replikskifte!
            </seg>
            <seg n="274b83ef">
              Tomas Tobé lyfter upp att han är tacksam över att Socialdemokraterna
              via sitt jobbrådslag lyfter fram frågan om småföretagarnas villkor
              och deras behov av trygghetssystem. Han gör ett litet nummer av
              att bland andra Moderaterna drev frågan i opposition. Det är säkert
              sant att man gjorde det.
            </seg>
            <seg n="c5f620a2">
              Men det är något som är lite märkligt i det här. Om det nu var
              en så viktig fråga för regeringspartierna varför lade ni då ned
              den utredning som vi tillsatte under förra mandatperioden just
              för att se över småföretagarnas villkor och just för att se om
              man kunde jämställa trygghetssystemen för småföretagare med anställdas?
              Det var en utredning som ni lade ned när ni fick makten. Det visar
              någonstans att detta inte var så viktigt i alla fall. Sedan väntar
              ni med att tillsätta en ny om argumentet nu skulle vara att det
              var vi som hade tillsatt utredare och så vidare till dess att
              vårt jobbrådslag börjar intensifiera frågan igen och lyfter upp
              den på dagordningen. Då blir den intressant för den nya regeringen;
              då tillsätter man en ny utredning.
            </seg>
            <seg n="832dcf91">
              När ni kommer med förslag ska vi gärna stödja dem om det är bra
              förslag. Men jag är inte helt säker på att det kommer att vara
              det.
            </seg>
            <seg n="c259ff19">
              Tobé ställer några retoriska frågor som jag har kort tid att
              svara på här nu. Men jag ska kommentera en del, nämligen löneökningarna.
              I vårpropositionen beskriver man en situation där löneökningarna
              har varit lägre än de väntade. Ni säger att det är effekten av
              regeringens politik. Liksom tidigare talare är jag lite tveksam
              till att man kan dra så snabba slutsatser. Men självfallet är
              detta vad man förväntade sig.
            </seg>
            <seg n="6e7ca36d">
              Jag kan också konstatera att reallöneökningarna 2007 var de lägsta
              på 13 år de lägsta sedan ni regerade senast.
            </seg>
          </u>
          <note n="89813609" type="speaker">
            Anf. 179 TOMAS TOBÉ (m) replik:
          </note>
          <u who="Q6212174" xml:id="i-876fcb52cc61312c-2" n="a505e94b">
            <seg n="f2b505ca">
              Herr talman! Jag tackar Jennie Nilsson för svaret. När det gäller
              utredningen handlar det givetvis om vilken inriktning man ville
              ha. Det var Maud Olofsson som gjorde en annan bedömning av den.
              Jag tror i och för sig att vi kommer att få möjlighet att diskutera
              det vidare, men i grunden tycker jag att det är positivt att ni
              nu åtminstone erkänner att även företagare behöver ett skydd vid
              arbetslöshet och sjukdom som är bättre än i dag.
            </seg>
            <seg n="bb956afd">
              Jag upprepar några av de frågor som jag inte fick svar på, herr
              talman. Den första handlar om att jag är medveten om att ni inte
              gillar de förändringar som vi har gjort i a-kassan. Men när vi
              nu gör förändringar som innebär att 90 procent får sänkta avgifter
              varför motsätter ni er en sådan förändring?
            </seg>
            <seg n="c16a97cb">
              Den andra frågan gäller förnyelsen. Håller du med Sven-Erik Österberg
              om att det i sig inte handlar så mycket om förnyelse, utan samma
              gamla jobbpolitik som man hade tidigare?
            </seg>
            <seg n="92728c04">
              Om jag ska komplettera med något tycker jag att vi kan titta
              på sysselsättningsutvecklingen. Jag tycker att det är oerhört
              positivt att vi ser att det är så pass många som kommer in på
              arbetsmarknaden nu. Vi ser att det också är grupper som har stått
              långt ifrån arbetsmarknaden som kommer in. Jag vill särskilt lyfta
              fram personer som är utrikes födda, men även ungdomar.
            </seg>
            <seg n="7e351257">
              Jag undrar om Jennie Nilsson inte anser att detta är en sysselsättningsökning
              som existerar. Från Socialdemokraterna talar man över huvud taget
              aldrig om den här utvecklingen på arbetsmarknaden. Ni vill inte
              ens erkänna detta när Konjunkturinstitutet pekar på att just reformer
              i a-kassan och reformer med jobbavdrag har påverkat för att öka
              sysselsättningen och stärka högkonjunkturen. Eller är Jennie Nilsson
              beredd att göra det i dag?
            </seg>
          </u>
          <note type="speaker" n="dfc807be">
            Anf. 180 JENNIE NILSSON (s) replik:
          </note>
          <u who="Q4563096" xml:id="i-79b45bd18eca1fb4-1" n="ea712c88">
            <seg n="5dc344f3">
              Herr talman! Jag tycker att Tomas Tobé öppnar för straffspark.
              Den sysselsättningsökning som han hänvisar till beror i huvudsak
              på två saker. Den beror på tolv år av socialdemokratiskt styre
              som innebar att vi skapade sunda statsfinanser. Vi fick ägna de
              första sex åren åt att städa upp efter er förra gången ni regerade.
            </seg>
            <seg n="d853f7cb">
              Detta i kombination med en fantastisk högkonjunktur som Sverige
              har delat med resten av omvärlden har gjort att vi har haft en
              oerhört god sysselsättningsutveckling. Det är positivt, men det
              är ingenting som i någon stor mening kan tillskrivas regeringens
              politik. Det tar tid innan politik slår igenom.
            </seg>
            <seg n="80e9b8bb">
              Regeringen har själv vid flera tillfällen sagt att ungefär nu,
              ungefär halvvägs in i mandatperioden, kommer man att börja se
              effekterna av regeringens politik. Och vad är det då vi ser precis
              just nu?
            </seg>
            <seg n="b0cc1767">
              Nu ser vi en avmattning i konjunkturen. Nu ser vi höga räntor
              och inflation trots avmattningen. Vi ser arbetskraftsbrist trots
              betydande långtidsarbetslöshet. Vi ser den sämsta reallöneutvecklingen
              på 13 år. Det är det som börjar bli effekten av den politik ni
              bedriver. Det är skam att stå här och försöka göra det till någonting
              annat.
            </seg>
            <seg n="ec8a07b2">
              Tack och lov tror jag att de flesta människor ute i stugorna,
              Sveriges befolkning, är väldigt medvetna om hur det faktiskt ligger
              till.
            </seg>
            <seg n="6896988f">
              Sedan matar man med frågor när man inte har några egna svar,
              har jag noterat i alla de tidigare replikskiftena. Trots det ska
              jag försöka att hinna med ytterligare en, och den handlar om förnyelse.
              För Socialdemokraterna handlar inte förnyelse om att ta ett steg
              till höger. Det som är oerhört kännetecknande varenda gång som
              regeringspartierna lyfter upp frågan om den socialdemokratiska
              förnyelsen är att man säger så här: Okej, var är förnyelsen? Varför
              har ni inte tagit ett steg åt vårt håll? Varför har ni inte börjat
              anamma vår politik?
            </seg>
            <seg n="8cbfa033">
              Då är svaret: Förnyelse handlar inte om att ta ett steg till
              höger. Det handlar om att utveckla en rättvis politik.
            </seg>
          </u>
          <note type="speaker" n="6d69864a">
            Anf. 181 HANS BACKMAN (fp) replik:
          </note>
          <u who="Q5563650" xml:id="i-09415e5b8ce1c905-3" n="5393455a">
            <seg n="4a1e50d3">
              Herr talman! Jennie Nilsson sade i sitt anförande att klyftorna
              fortsätter att öka i samhället. Men det stämmer inte. Om man tittar
              på löneskillnaderna ökade de under Socialdemokraternas senaste
              regeringstid, inte minst beroende på att allt fler blev utan jobb.
              Nu har 164 000 kommit in i arbete under vårt första år i regeringsställning.
              Det kan jämföras med 1 800 i reguljära jobb under Socialdemokraternas
              senaste år i regeringsställning. Det stämmer inte.
            </seg>
            <seg n="8bd055d5">
              Jennie Nilsson utmålar läget i dag så att det är på väg nedåt,
              och det är inte heller riktigt med verkligheten överensstämmande.
              Tittar man på arbetsmarknadens utveckling och den utvärdering
              som kom i dag ser man att den fortsätter att utvecklas starkt
              och att antalet sysselsatta ökade med 92 000 personer enligt den
              senaste beräkningen. Den stabila arbetsmarknaden tycks stå sig.
              Det är alltjämt på väg åt rätt håll.
            </seg>
            <seg n="26c9873d">
              Jag är framför allt nyfiken på en sak. Socialdemokraterna och
              Jennie Nilsson säger nej till det mesta som vi i alliansregeringen
              genomför. Men jag har fortfarande inte hört någonting här i kammaren
              om vad ni exakt vill göra. Vill ni återställa a-kassan till 80
              procent? Tror ni att det är en väg att nå en bättre utveckling
              i samhället? Vill ni ta bort de sista stegen i jobbskatteavdraget?
              Tror ni att det skulle vara ett bättre sätt att skapa utveckling
              i samhället samtidigt som många LO-medlemmar får en skattehöjning?
              Vad är det exakt som Socialdemokraterna vill göra som vi inte
              gör?
            </seg>
          </u>
          <note type="speaker" n="f1907f6a">
            Anf. 182 JENNIE NILSSON (s) replik:
          </note>
          <u who="Q4563096" xml:id="i-79b45bd18eca1fb4-2" n="ea712c88">
            <seg n="f9fa883e">
              Herr talman! I mitt anförande sade jag att klyftorna fortsätter
              att öka, och jag sade det därför att det är så. Det innebär inte
              att jag säger att de inte ökade även när vi regerade. Det här
              är ett grundproblem i hur vårt samhälle fungerar. Om man inte
              gör någonting och släpper marknaden fri ökar klyftorna mellan
              människor. Då ökar klyftorna mellan löner. Det är därför man i
              vissa lägen behöver en politik för att skapa rättvisa. Jag tycker
              att det är väldigt synd att den nuvarande regeringen abdikerar
              från det.
            </seg>
            <seg n="69a461c1">
              Det är inte med verkligheten överensstämmande när jag beskriver
              den utveckling som vi nu ser. Jag hämtar varenda siffra och nästan
              vartenda ord från vårpropositionen, alltså regeringens vårproposition
              där ni beskriver vad ni tror dels om läget nu, dels om läget framåt.
              Ni beskriver en situation med en stagnerande tillväxt. Ni beskriver
              att ni tror att arbetslösheten kommer att öka. Då är det kanske
              inte mig som Hans Backman ska kritisera, utan det kanske är finansministern
              och hans egen regering som han ska kritisera om det är så att
              han har en annan uppfattning om hur läget ser ut.
            </seg>
            <seg n="0d95a488">
              Sedan frågar Hans Backman vad vi vill. Vad är det vi vill ha?
              Jag, Patrik Björck och Vänsterpartiets och Miljöpartiets representanter
              har sagt att vi vill ha en försäkring med rimliga ersättningsnivåer
              och rimliga avgifter som omfattar de flesta på arbetsmarknaden.
            </seg>
          </u>
          <note type="speaker" n="57370a26">
            Anf. 183 HANS BACKMAN (fp) replik:
          </note>
          <u who="Q5563650" xml:id="i-09415e5b8ce1c905-4" n="5393455a">
            <seg n="4a4eec95">
              Herr talman! Vår regering och finansminister Anders Borg har
              också förtydligat det hela och sagt att utvecklingen går framåt
              men inte riktigt lika snabbt som tidigare. Sedan får vi se tiden
              an om konjunkturen vänder eller inte vänder. Jag hämtar mina siffror
              från dagens arbetskraftsundersökning, och den säger uppenbarligen
              att arbetsmarknaden fortsätter att utvecklas starkt.
            </seg>
            <seg n="0fc24843">
              Det kom inga svar på vad Socialdemokraterna vill göra. Jag kritiserar
              inte Jennie Nilsson personligen, absolut inte. Jag är mest nyfiken
              och skulle gärna vilja veta vad man ska göra egentligen. Man säger
              konstant nej till de saker vi har genomfört. Vi tycker också att
              man ska ha en rimlig arbetslöshetsersättning. Vi har fortfarande
              en av världens mest generösa arbetslöshetsersättningar.
            </seg>
            <seg n="927f48a0">
              Men frågan är fortfarande: Vad exakt är det för ess i rockärmen
              som ni har och som vi inte har? Vi har infört nystartsjobb. De
              fungerar bra. Ni har pratat om en variant på dem, men kom med
              någonting eget som vi inte redan har gjort. Det skulle vara spännande
              att höra det i och med att ni är så negativa till det vi gör.
            </seg>
            <seg n="c61687ae">
              Ni säger att klyftorna ökade även på er tid, och sedan skulle
              de öka nu också. Jag skulle vilja hävda att klyftorna minskar
              nu. För varje person som kom in i arbete har klyftorna i samhället
              blivit mindre. Ju fler som är i arbete, desto fler har en lön
              att leva på. På så vis får man ett mer jämställt och jämlikt samhälle.
              Vilka åtgärder på arbetsmarknaden vill ni vidta?
            </seg>
          </u>
          <note type="speaker" n="7553e137">
            Anf. 184 JENNIE NILSSON (s) replik:
          </note>
          <u who="Q4563096" xml:id="i-53c753b0dd67c495-1" n="ea712c88" next="i-02798025978d2a6f-1">
            <seg n="d7bfa4b0">
              Herr talman! Jag noterar återigen, precis som tidigare talare
              gjort, att allianspartiernas företrädare i den här debatten väljer
              att prata om allting annat än det som debatten och betänkandet
              egentligen handlar om. Man försöker göra det här till någon form
              av stor allmänpolitisk debatt om arbetsmarknaden i stort. Jag
              hade oerhört gärna tagit den debatten. Jag hoppas att vi kommer
              att få många tillfällen att göra det. En och en halv minut är
              dock lite för lite, men jag ska kommentera vissa saker.
            </seg>
            <seg n="3bf56965">
              Att vi är kritiska till era förslag är inte speciellt konstigt
              med tanke på att de är djupt orättvisa. De stärker klyftorna och
              ökar utslagningen. Vi anser inte att de över huvud taget behövs.
              Vi anser att systemet såsom det var tidigare i dess fundamenta
              var bra. Sedan finns det vissa småjusteringar som behövde göras
              i det gamla systemet men absolut ingenting i stil med det som
              ni gör. Man behöver titta över småföretagarnas villkor exempelvis.
              Man behöver antagligen göra vissa andra justeringar allteftersom
              världen förändras.
            </seg>
            <seg n="0cc08e8f">
              Sedan lyfter Hans Backman upp en rad åtgärder som han försöker
              beskriva som en lyckad politik. Den ena är nystartsjobben. Jag
              blir lite osäker på siffran, för jag hade inte räknat med en allmänpolitisk
              debatt här, men jag tror att det var tre av tio som efter tre
              månader fortfarande var kvar i en anställning. Jag har lite svårt
              att känna någon form av hallelujastämning över det. Det är en
              åtgärd som kostar 700 000 kronor per nystartsjobbare, och tre
              av tio är kvar i en anställning när subventionen löper ut.
            </seg>
            <seg n="b05efeb7">
              Hans Backman säger att klyftorna minskar nu. Det stämmer inte.
              Det är en lögn. Klyftorna ökar, och det är dessutom så att man
              politiskt subventionerar den här ökningen.
            </seg>
          </u>
          <note n="2963c5a6">
            Överläggningen var härmed avslutad.
          </note>
          <note n="4e4c74a8">
            19 § ILO:s konvention om identitetshandlingar för sjömän
          </note>
          <note n="e9e79b16">
            Föredrogs
          </note>
          <note n="7298d9e0">
            Förste vice talmannen konstaterade att ingen talare var anmäld.
          </note>
          <note n="1f979fc4">
            20 § Ändring i lagen (2004:1167) om vägtransportledare
          </note>
          <note n="e9e79b16">
            Föredrogs
          </note>
          <note n="7298d9e0">
            Förste vice talmannen konstaterade att ingen talare var anmäld.
          </note>
          <note n="d0e4d525">
            21 § Bordläggning
          </note>
          <note n="b0e08449">
            Anmäldes och bordlades
          </note>
          <note n="91ad2b54">
            22 § Anmälan om frågor för skriftliga svar
          </note>
          <note n="3d71b732">
            Anmäldes att följande frågor för skriftliga svar framställts
          </note>
          <note n="75fbddf4">
            den 21 maj
          </note>
          <note n="42269e4c">
            Ameer Sachet
          </note>
          <note n="8a5e0c68">
            Carina Moberg
          </note>
          <note n="5f2c60f8">
            Siv Holma
          </note>
          <note n="94ea1355">
            Birgitta Ohlsson
          </note>
          <note n="fcb11fa4">
            Anne Ludvigsson
          </note>
          <note n="42269e4c">
            Ameer Sachet
          </note>
          <note n="bb20f3fe">
            Fredrik Olovsson
          </note>
          <note n="163ed334">
            Lennart Sacrédeus
          </note>
          <note n="7ebd0d11">
            Ronny Olander
          </note>
          <note n="1b86f4f7">
            Wiwi-Anne Johansson
          </note>
          <note n="720c7809">
            Hans Hoff
          </note>
          <note n="a6e24585">
            Frågorna redovisas i bilaga som fogats till riksdagens snabbprotokoll
            tisdagen den 3 juni.
          </note>
          <note n="54dab43f">
            23 § Anmälan om skriftliga svar på frågor
          </note>
          <note n="cdb4e73a">
            Anmäldes att skriftliga svar på följande frågor inkommit
          </note>
          <note n="6c6223c3">
            den 16 maj
          </note>
          <note n="23d7c58e">
            Aleksander Gabelic
          </note>
          <note n="35122dc7">
            den 20 maj
          </note>
          <note n="c04bb5fe">
            Irene Oskarsson
          </note>
          <note n="75fbddf4">
            den 21 maj
          </note>
          <note n="18371d30">
            Patrik Forslund
          </note>
          <note n="2342a099">
            Carina Hägg
          </note>
          <note n="e0016210">
            Hans Linde
          </note>
          <u who="Q4563096" xml:id="i-02798025978d2a6f-1" n="ea712c88" prev="i-53c753b0dd67c495-1">
            <seg n="80683bbd">
              Barbro Westerholm
            </seg>
            <seg n="80683bbd">
              Barbro Westerholm
            </seg>
            <seg n="80683bbd">
              Barbro Westerholm
            </seg>
          </u>
          <note n="18371d30">
            Patrik Forslund
          </note>
          <note n="fdc28251">
            Jeppe Johnsson
          </note>
          <note n="2ff8cc35">
            Åsa Lindestam
          </note>
          <note n="91b19de3">
            Betty Malmberg
          </note>
          <note n="e8ae643a">
            Camilla Lindberg
          </note>
          <note n="0d42613a">
            Jennie Nilsson
          </note>
          <note n="bfe65a76">
            Lennart Axelsson
          </note>
          <note n="0695935d">
            Dan Nilsson
          </note>
          <note n="42269e4c">
            Ameer Sachet
          </note>
          <note n="62bf1904">
            Birgitta Eriksson
          </note>
          <note n="c7116180">
            Annelie Enochson
          </note>
          <note n="2342a099">
            Carina Hägg
          </note>
          <note n="62bf1904">
            Birgitta Eriksson
          </note>
          <note n="1b051547">
            Matilda Ernkrans
          </note>
          <note n="ea29df5e">
            Anneli Särnblad
          </note>
          <note n="94ea1355">
            Birgitta Ohlsson
          </note>
          <note n="94ea1355">
            Birgitta Ohlsson
          </note>
          <note n="dc01f775">
            Svaren redovisas i bilaga som fogats till riksdagens snabbprotokoll
            tisdagen den 3 juni.
          </note>
          <note n="c8b48328">
            24 § Kammaren åtskildes kl. 19.59.
          </note>
          <note n="0cbcf3d2">
            Förhandlingarna leddes
          </note>
          <note n="2078394b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
