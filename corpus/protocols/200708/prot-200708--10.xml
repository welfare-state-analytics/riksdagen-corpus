<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--10</head>
          <docDate when="2007-10-16">2007-10-16</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2007/08:10
          </note>
          <note>
            Tisdagen den 16 oktober
          </note>
          <note>
            Kl. 13:30 - 22:29
          </note>
          <note>
            1 § Justering av protokoll
          </note>
          <note>
            Justerades protokollen för den 2 och 4 oktober.
          </note>
          <note>
            2 § Avsägelser
          </note>
          <note>
            Tredje vice talmannen meddelade att Karin Granbom (fp) avsagt
            sig uppdraget som ledamot i EU-nämnden och att Fredrik Malm (fp)
            avsagt sig uppdraget som suppleant i socialförsäkringsutskottet.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval
          </note>
          <note>
            Tredje vice talmannen meddelade att Folkpartiet liberalernas
            riksdagsgrupp på grund av uppkomna vakanser anmält Christer Winbäck
            som ledamot i EU-nämnden, Tobias Krantz som suppleant i socialförsäkringsutskottet
            samt Karin Granbom som suppleant i EU-nämnden.
          </note>
          <note>
            Tredje vice talmannen meddelade vidare att Moderata samlingspartiets
            riksdagsgrupp på grund av uppkomna vakanser anmält Gustav Blix
            som ledamot i krigsdelegationen och som suppleant i Utrikesnämnden,
            Margareta Cederfelt som suppleant i konstitutionsutskottet samt
            Finn Bengtsson som suppleant i styrelsen för Stiftelsen Riksbankens
            Jubileumsfond.
          </note>
          <note>
            Tredje vice talmannen förklarade valda till
          </note>
          <note>
            ledamot i EU-nämnden
          </note>
          <note>
            ledamot i krigsdelegationen
          </note>
          <note>
            suppleant i Utrikesnämnden
          </note>
          <note>
            suppleant i konstitutionsutskottet
          </note>
          <note>
            suppleant i socialförsäkringsutskottet
          </note>
          <note>
            suppleant i EU-nämnden
          </note>
          <note>
            suppleant i styrelsen för Stiftelsen Riksbankens Jubileumsfond
          </note>
          <note>
            4 § Anmälan om val av ordförande i försvarsutskottet
          </note>
          <note>
            Tredje vice talmannen meddelade att Anders Karlsson (s) valts
            till ordförande i försvarsutskottet från och med den 20 september.
          </note>
          <note>
            5 § Meddelande om preliminär sammanträdesplan med voteringstider
          </note>
          <note>
            Tredje vice talmannen meddelade att ett meddelande om preliminär
            sammanträdesplan med voteringstider till och med den 20 december
            delats ut till kammarens ledamöter.
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:33
          </note>
          <note>
            Interpellation 2007/08:33 Extra medel till JämO
          </note>
          <note>
            Interpellationen kommer att besvaras fredagen den 26 oktober
            2007.
          </note>
          <u xml:id="i-47c351fb3099ce77-0" who="unknown">
            <seg>
              Skälet till dröjsmålet är sedan tidigare inbokade engagemang
              och tjänsteresa.
            </seg>
          </u>
          <note>
            Catharina Staaf
          </note>
          <note>
            Interpellation 2007/08:35
          </note>
          <note>
            Interpellation 2007/08:35 Jämstöd Utredningen om stöd för jämställdhetsintegrering
            i staten
          </note>
          <note>
            Interpellationen kommer att besvaras fredagen den 26 oktober
            2007.
          </note>
          <u xml:id="i-47c351fb3099ce77-1" who="unknown">
            <seg>
              Skälet till dröjsmålet är sedan tidigare inbokade engagemang
              och tjänsteresa.
            </seg>
          </u>
          <note>
            Catharina Staaf
          </note>
          <note>
            7 § Svar på interpellation 2007/08:10 om bonus till direktörer
            i statliga bolag
          </note>
          <note type="speaker">
            Anf. 1 Näringsminister MAUD OLOFSSON (c):
          </note>
          <u xml:id="i-47c351fb3099ce77-2" next="i-47c351fb3099ce77-6" who="Q253640">
            <seg>
              Fru talman! Alf Eriksson har frågat mig vilka målsättningar jag
              avser att gagna genom att åter tillåta bonusavtal i de statliga
              företagen.
            </seg>
          </u>
          <u xml:id="i-47c351fb3099ce77-3" prev="i-47c351fb3099ce77-2" who="Q253640">
            <seg>
              Riktlinjer för ersättning till ledande befattningshavare i statligt
              ägda företag har funnits under lång tid. Den borgerliga regeringen
              beslutade redan 1994 om riktlinjer. Dessa har därefter bytts ut
              och i omgångar uppdaterats av den socialdemokratiska regeringen.
            </seg>
          </u>
          <u xml:id="i-47c351fb3099ce77-4" prev="i-47c351fb3099ce77-2" who="Q253640">
            <seg>
              Nu gällande riktlinjer för anställningsvillkor för ledande befattningshavare
              beslutades av regeringen i oktober 2003. Riktlinjerna har på ett
              positivt sätt bidragit till såväl att skapa enhetlighet inom de
              statligt ägda företagen som att skapa praxis på marknaden. Bland
              annat regeln om maximalt 24 månaders ersättning vid uppsägning
              har haft stor genomslagskraft på marknaden och kan betraktas som
              normbildande.
            </seg>
          </u>
          <u xml:id="i-47c351fb3099ce77-5" prev="i-47c351fb3099ce77-2" who="Q253640">
            <seg>
              Samtidigt har de riktlinjer som den förra regeringen beslutade
              om ett antal svagheter. Den största kritiken som kan framföras
              är det faktum att det har varit starkt lönedrivande att ta bort
              bonus. Enligt en undersökning från november 2005 som gjorts av
              konsultfirman Watson Wyatt har företagsledningar i statligt ägda
              företag högre ersättningar än i privat ägda företag. Inte minst
              frikostiga pensionslösningar har drivit upp den totala ersättningen.
              Jag anser inte att det är statens roll att vara lönedrivande,
              och jag vill betona att nuvarande system inte tycks ha varit en
              garanti för rimlighet vad gäller ersättningar.
            </seg>
          </u>
          <u xml:id="i-47c351fb3099ce77-6" prev="i-47c351fb3099ce77-2" who="Q253640">
            <seg>
              Riktlinjerna har också varit alltför detaljorienterade och svåra
              att tillämpa. De har i en alltför stor utsträckning ingripit i
              styrelsens ansvar och skyldighet att hitta rätt ersättningsstruktur
              till de ledande befattningshavarna. Riktlinjerna har inte heller
              beaktat de skilda förutsättningar som kan råda i olika typer av
              verksamheter. Ett antal nya lagar och regler, som till exempel
              svensk kod för bolagsstyrning, har dessutom tillkommit sedan riktlinjerna
              beslutades. Detta innebär exempelvis att principerna för ledningens
              ersättning numera ska godkännas av bolagsstämman.
            </seg>
          </u>
          <note>
            Frågan om nya riktlinjer för anställningsvillkor för ledande
            befattningshavare bereds för närvarande inom Regeringskansliet.
          </note>
          <note type="speaker">
            Anf. 2 ALF ERIKSSON (s):
          </note>
          <u xml:id="i-47c351fb3099ce77-7" next="i-47c351fb3099ce77-15" who="Q4721670">
            <seg>
              Fru talman! Jag tackar ministern för svaret, även om jag anar
              en viss smitning i svaret med att skylla på tidigare regeringar.
              Den här frågan är inte ny.
            </seg>
          </u>
          <u xml:id="i-47c351fb3099ce77-8" prev="i-47c351fb3099ce77-7" who="Q4721670">
            <seg>
              Jag reser mycket ute i landet, är på många arbetsplatser och
              träffar människor i bostadsområden. Alla tycker att det är ett
              orättfärdigt system som bara gynnar dem som har mest och högst
              lön. Ofta är det så att de som får ut bonusarna är sådana som
              har månadslöner som många gånger överstiger årslönen för de allra
              flesta.
            </seg>
          </u>
          <u xml:id="i-47c351fb3099ce77-9" prev="i-47c351fb3099ce77-7" who="Q4721670">
            <seg>
              Staten äger fortfarande 55 företag eller koncerner med nära 200
              000 anställda. Det innebär att staten har ett stort ansvar att
              vara ett föredöme som arbetsgivare åt alla anställda, att vara
              en aktiv ägare och att på så sätt vara ett föredöme genom att
              skapa riktliner på arbetsmarknaden.
            </seg>
          </u>
          <u xml:id="i-47c351fb3099ce77-10" prev="i-47c351fb3099ce77-7" who="Q4721670">
            <seg>
              Det som ministern säger i dessa frågor blir ofta en norm. Om
              ministern nu tar på sig det stora ansvaret att försöka återinföra
              bonussystem till ledningarna för de statliga företagen innebär
              det att det blir en ny norm.
            </seg>
          </u>
          <u xml:id="i-47c351fb3099ce77-11" prev="i-47c351fb3099ce77-7" who="Q4721670">
            <seg>
              Det har visat sig att bonussystemen inte är speciellt lämpliga.
              Två av landets största företagsskandaler har handlat om bonussystem.
              I det ena fallet pågår rättegången. Det andra fallet uppdagades
              nu i maj, fyra år efter de regelförändringar som den socialdemokratiska
              regeringen gjorde.
            </seg>
          </u>
          <u xml:id="i-47c351fb3099ce77-12" prev="i-47c351fb3099ce77-7" who="Q4721670">
            <seg>
              Ministerns tes om att bonusarna skulle ha spelat ut sin roll
              och att man gått över till högre lönenivåer stämmer inte i det
              här fallet. Bonusarna spelade en aktiv roll i Carnegieaffären.
            </seg>
          </u>
          <u xml:id="i-47c351fb3099ce77-13" prev="i-47c351fb3099ce77-7" who="Q4721670">
            <seg>
              Om vi upptäcker att det sker många olyckor på en väg gör vi väl
              någonting åt vägen. Det som ministern nu uppenbarligen tänker
              göra är att släppa på ytterligare trafik på vägen och dessutom
              statlig trafik. Jag tycker inte att det är ansvarsfullt mot den
              bakgrund som vi kan skönja.
            </seg>
          </u>
          <u xml:id="i-47c351fb3099ce77-14" prev="i-47c351fb3099ce77-7" who="Q4721670">
            <seg>
              Det har visat sig att bonussystem för företagsledningar är olämpliga.
              Möjligheterna för ledningen att manipulera systemen finns, och
              frestelserna har blivit för stora. Det är inte några enskilda
              små händelser som inträffat. De får långtgående konsekvenser för
              företagen både hemma och utomlands.
            </seg>
          </u>
          <u xml:id="i-47c351fb3099ce77-15" prev="i-47c351fb3099ce77-7" who="Q4721670">
            <seg>
              Min fråga till ministern är egentligen: Vilken bedömning gör
              näringsministern? Hade skandalerna i Skandia och Carnegie uppstått
              om inte bonussystemen existerat?
            </seg>
          </u>
          <note type="speaker">
            Anf. 3 Näringsminister MAUD OLOFSSON (c):
          </note>
          <u xml:id="i-47c351fb3099ce77-16" next="i-47c351fb3099ce77-22" who="Q253640">
            <seg>
              Fru talman! Jag tror att vi är överens om att väldigt många av
              bonussystemen har varit helt oacceptabla. Det är viktigt att säga.
              De har drivit upp lönenivåerna och ersättningarna till en massa
              vd:ar utan prestation. Jag har aldrig sagt något annat än att
              prestationslöner kan vara ett bra sätt. Men då måste de vara rätt
              utformade.
            </seg>
          </u>
          <u xml:id="i-47c351fb3099ce77-17" prev="i-47c351fb3099ce77-16" who="Q253640">
            <seg>
              Det som har hänt och hände efter att Socialdemokraterna genomförde
              förändringen är ändå viktigt för allmänheten att få reda på. Det
              har gjorts en utvärdering av regelverket, och slutsatsen är entydig.
              Chefer i statliga bolag har högre baslön och högre total ersättning
              än kolleger med motsvarande ansvar i både börsbolag och privatägda
              bolag. Det är slutsatsen.
            </seg>
          </u>
          <u xml:id="i-47c351fb3099ce77-18" prev="i-47c351fb3099ce77-16" who="Q253640">
            <seg>
              När man jämför statliga bolag får det också en effekt på lönenivåerna
              därunder. Man har gjort nivågrupperingar på olika chefsnivåer.
              Man säger att i ett statligt bolag låg totalersättningen i analysen
              för 20052006 på nära 8 miljoner kronor för en linjechef på nivå
              21. Man har alltså jämfört. I ett börsbolag på samma nivå var
              det runt en fjärdedel eller närmare 2 miljoner kronor mindre.
            </seg>
          </u>
          <u xml:id="i-47c351fb3099ce77-19" prev="i-47c351fb3099ce77-16" who="Q253640">
            <seg>
              Då blir min retoriska fråga till Socialdemokraterna: Varför vill
              Socialdemokraterna att statliga vd:ar ska tjäna mer pengar än
              motsvarande vd:ar i den privata sektorn? Varför ska statliga vd:ar
              vara löneledande i sammanhanget? Och varför är det inte styrelsens
              ansvar att se till att hålla nere lönerna på de bolag som vi äger
              själva?
            </seg>
          </u>
          <u xml:id="i-47c351fb3099ce77-20" prev="i-47c351fb3099ce77-16" who="Q253640">
            <seg>
              Om man ska ha en vd som ska ta ett stort ansvar ska han eller
              hon också prestera. Det är precis det jag vill åstadkomma. Jag
              säger inte att det är någon enkel sak. Jag har aldrig sagt att
              jag kommer att släppa bonusar fria i några statliga bolag; jag
              har aldrig uttryckt det på det sättet. Men jag tycker inte att
              det är acceptabelt att vd:ar i statliga bolag ska vara löneledande.
            </seg>
          </u>
          <u xml:id="i-47c351fb3099ce77-21" prev="i-47c351fb3099ce77-16" who="Q253640">
            <seg>
              Jag skulle gärna vilja få en förklaring från Socialdemokraterna.
              Varför tycker ni att det är så bra att de har just den löneledande
              funktionen? Jag tycker inte att det är rimligt.
            </seg>
          </u>
          <u xml:id="i-47c351fb3099ce77-22" prev="i-47c351fb3099ce77-16" who="Q253640">
            <seg>
              Jag tycker att styrelsen måste ta ett mycket, mycket större ansvar.
              Som jag säger i mitt svar är det massor med frågor som nu ställs
              till styrelsen. Det är de här frågorna om den löneledande funktionen.
              Det är också frågor om den nya bolagsordningen och om det regelverk
              som vi vill ha. Jag kommer att ställa ytterst tydliga krav på
              styrelserna om hur de ska agera. I slutändan är det medborgarna
              som äger dessa företag, och de ska inte betala en krona mer till
              någon av vd:arna än vad de är värda för det de presterar. De ska
              ha välskötta bolag som ökar värdeutvecklingen i bolagen. Det har
              de rätt att förvänta sig, och det är i den andan som jag som ägare
              också kommer att agera.
            </seg>
          </u>
          <note type="speaker">
            Anf. 4 ALF ERIKSSON (s):
          </note>
          <u xml:id="i-47c351fb3099ce77-23" next="i-47c351fb3099ce77-29" who="Q4721670">
            <seg>
              Fru talman! Jag kan instämma i att vi ska ha en förnuftig lönebildning
              i de statliga företagen. Men när näringsministern påstår att den
              socialdemokratiska regeringens beslut 2003 skulle innebära att
              man blir löneledande får nog näringsministern läsa på bättre och
              se vad beslutet innehåller.
            </seg>
          </u>
          <u xml:id="i-47c351fb3099ce77-24" prev="i-47c351fb3099ce77-23" who="Q4721670">
            <seg>
              Det handlade om att en del bonussystem då hade spårat ur. Det
              rådde enighet här i kammaren om att göra någonting åt bonussystemen.
              Jag vill minnas att även ministerns parti var med i den diskussionen.
              Förslaget innebar då det gäller uppenbarligen fortfarande att
              de statliga företagen ska hålla konkurrenskraftiga löner och anställningsvillkor
              men inte vara löneledande jämfört med likvärdiga företag. Bonussystem
              ska undvikas. Men skulle styrelsen trots allt bevilja sådana system
              ska de omfatta alla anställda, men inte vd, och maximalt uppgå
              till två månadslöner.
            </seg>
          </u>
          <u xml:id="i-47c351fb3099ce77-25" prev="i-47c351fb3099ce77-23" who="Q4721670">
            <seg>
              Vidare ska det i årsredovisningen visas vilka ersättningar som
              utgår för koncernchef, vd och ledningsgrupp. Det ska redovisas
              per person. Även för styrelsens ledamöter ska arvoden redovisas.
              Styrelsen ska dessutom på bolagsstämman redovisa och motivera
              den totala ersättningen till vd, vilket innebär ett relativt effektivt
              hinder mot oacceptabla lönehöjningar.
            </seg>
          </u>
          <u xml:id="i-47c351fb3099ce77-26" prev="i-47c351fb3099ce77-23" who="Q4721670">
            <seg>
              Om det nu är på det sätt som ministern påstår mot den här bakgrunden
              att cheferna skulle vara löneledande är det ett brott mot det
              regelverk som är infört. Då är det väl upp till ministern att
              agera för att de regler som vi en gång har varit överens om följs
              i stället för att öppna upp för det som folk uppfattar som ytterst
              orättvist med nya vd-bonusar som gör att vi får ytterligare spänningar
              på arbetsmarknaden.
            </seg>
          </u>
          <u xml:id="i-47c351fb3099ce77-27" prev="i-47c351fb3099ce77-23" who="Q4721670">
            <seg>
              Det blir en oro på arbetsmarknaden av dessa fantastiska belopp
              som kan betalas ut i efterhand till direktörerna. Det handlar
              om miljonbelopp det är klart att det sticker i ögonen på folk
              som har svårt att få det att gå ihop och att få pengarna att räcka
              till mat för dagen.
            </seg>
          </u>
          <u xml:id="i-47c351fb3099ce77-28" prev="i-47c351fb3099ce77-23" who="Q4721670">
            <seg>
              Detta får förstås betydelse för lönebildningen. Svenskt Näringsliv
              påstod här under våren att avtalen skenade i väg och riskerade
              att rasera samhällsekonomin. Det är klart att det finns en drivkraft
              i dessa frågor när det gäller att ställa högre lönekrav. Jag inbillar
              mig inte att det är de lönenivåerna som är något hot, utan det
              är de gigantiska skattesänkningarna som har spätt på köpkraften.
            </seg>
          </u>
          <u xml:id="i-47c351fb3099ce77-29" prev="i-47c351fb3099ce77-23" who="Q4721670">
            <seg>
              Jag kommer åter till min fråga. Vilken bedömning gör näringsministern?
              Hade skandalerna i Skandia och Carnegie uppstått om inte bonussystemet
              hade existerat?
            </seg>
          </u>
          <note type="speaker">
            Anf. 5 Näringsminister MAUD OLOFSSON (c):
          </note>
          <u xml:id="i-47c351fb3099ce77-30" next="i-47c351fb3099ce77-36" who="Q253640">
            <seg>
              Fru talman! Vi kan konstatera att vi diskuterar premiesystemen
              i de statliga bolagen. Låt oss hålla oss till det.
            </seg>
          </u>
          <u xml:id="i-47c351fb3099ce77-31" prev="i-47c351fb3099ce77-30" who="Q253640">
            <seg>
              Vi ska ha en förnuftig lönebildning. Styrelserna ska ta ett stort
              ansvar för det. Jag försöker bara tala om att den ändring som
              Socialdemokraterna har gjort och i så fall bristen på uppföljning
              har lett till att våra statliga bolags-vd:ar har varit löneledande.
            </seg>
          </u>
          <u xml:id="i-47c351fb3099ce77-32" prev="i-47c351fb3099ce77-30" who="Q253640">
            <seg>
              Jag fick inget svar på min fråga. Var det en medveten politik?
              Är det okej att man är löneledande? Eller har den socialdemokratiska
              tidigare regeringen gjort någonting för att förhindra detta? Det
              är ju detta som är faktum.
            </seg>
          </u>
          <u xml:id="i-47c351fb3099ce77-33" prev="i-47c351fb3099ce77-30" who="Q253640">
            <seg>
              Jag tycker inte om dåliga bonussystem, och jag tycker inte att
              det finns någon anledning att försvara mycket av de bonussystem
              som har funnits i det privata näringslivet. Det har inte varit
              kopplat till prestation. Om den här typen av resultatlön ska fungera
              det gäller både anställda och chefer måste den vara kopplad till
              prestation.
            </seg>
          </u>
          <u xml:id="i-47c351fb3099ce77-34" prev="i-47c351fb3099ce77-30" who="Q253640">
            <seg>
              Jag har varit positiv till att anställda ingår i den här typen
              av system. Jag tycker att det är bra att man känner en delaktighet
              i det företag som man verkar i också i de statliga företagen.
            </seg>
          </u>
          <u xml:id="i-47c351fb3099ce77-35" prev="i-47c351fb3099ce77-30" who="Q253640">
            <seg>
              Vi kommer att se över riktlinjerna. Vi kommer att se till att
              styrelsen får ta ett större ansvar. Det är klart att det sticker
              i ögonen på vanliga människor som ser de här gigantiska summorna
              i det privata näringslivet. Men jag ska ärligt säga att jag tror
              att det sticker ännu mer i ögonen när staten har höga fasta löner
              som ligger långt över de ersättningsnivåer som direktörerna har
              i det privata näringslivet. Jag tycker att detta är en hederssak.
            </seg>
          </u>
          <u xml:id="i-47c351fb3099ce77-36" prev="i-47c351fb3099ce77-30" who="Q253640">
            <seg>
              Socialdemokraterna införde det system som har gett det här resultatet.
              Det skulle vara intressant att höra varför ni inte gjorde någonting
              åt detta. Varför har ni inte protesterat? Nu har jag tagit tag
              i detta. Jag kommer att ha en dialog med de statliga bolagen,
              för jag tycker inte att det här är rimligt. Men min fråga återstår:
              Varför gjorde ni inget?
            </seg>
          </u>
          <note type="speaker">
            Anf. 6 ALF ERIKSSON (s):
          </note>
          <u xml:id="i-47c351fb3099ce77-37" next="i-47c351fb3099ce77-38" who="Q4721670">
            <seg>
              Fru talman! Det är klart att om man läser beslutet från 2003
              och vad som står där om riktlinjerna som jag redogjorde för tidigare
              ser man att det inte står någonting om att de statliga företagen
              ska vara löneledande. Det står att det ska vara konkurrenskraftiga
              löner, men de ska inte vara löneledande. Hur kan då ministern
              få till den retoriska frågan om ifall vi avsåg att de skulle vara
              löneledande? Det har ju inte någon bäring på det beslutet över
              huvud taget. Det handlar i så fall om uppföljningen.
            </seg>
          </u>
          <u xml:id="i-47c351fb3099ce77-38" prev="i-47c351fb3099ce77-37" who="Q4721670">
            <seg>
              Nu har ministern haft i alla fall ett år på sig för att kunna
              se vad som har hänt. Jag har inte för dagen statistiken tillgänglig
              över direktörerna i de statliga företagen. Men naturligtvis sticker
              det mer i ögonen på människor som har låga löner om staten går
              före med bonusar som är på fantasibelopp. Systemet måste vara
              förutsägbart så att vi kan se löneutvecklingen framöver. Det får
              vi om vi följer 2003 års riktlinjer.
            </seg>
          </u>
          <note type="speaker">
            Anf. 7 Näringsminister MAUD OLOFSSON (c):
          </note>
          <u xml:id="i-47c351fb3099ce77-39" next="i-47c351fb3099ce77-43" who="Q253640">
            <seg>
              Fru talman! Det är alldeles riktigt att det finns en diskussion
              från 2003 där man har skrivit fast de här riktlinjerna. Min poäng
              är att Socialdemokraterna genomförde de här riktlinjerna, men
              man följde aldrig upp dem. Resultatet är att statliga bolagschefer
              är löneledande. Det är det jag reagerar mot.
            </seg>
          </u>
          <u xml:id="i-47c351fb3099ce77-40" prev="i-47c351fb3099ce77-39" who="Q253640">
            <seg>
              Det är otroligt lätt att stå här i kammaren och prata illa om
              bonusar, men om resultatet är att vd:arna faktiskt får högre löner
              utan bonussystem är det väl bättre att kritisera nivån än att
              kritisera ordet bonus. Den fattige som tittar på ersättningar
              totalt sett till de här vd:arna struntar högaktningsfullt i om
              det kallas bonus eller fast lön. De tittar på hur mycket pengar
              de här personerna får i förhållande till vad de själva får.
            </seg>
          </u>
          <u xml:id="i-47c351fb3099ce77-41" prev="i-47c351fb3099ce77-39" who="Q253640">
            <seg>
              Ni var möjligen inte är medvetna om detta, men med det regelverk
              som ni införde har statliga chefer varit löneledande. Jag tycker
              inte att detta är rimligt. Jag tänker ta en ordentlig dialog om
              alla de förutsättningar som gäller vd:ar, ledningsgrupper, hur
              vi stimulerar anställda med mera för att få ett bra resultat i
              de här bolagen.
            </seg>
          </u>
          <u xml:id="i-47c351fb3099ce77-42" prev="i-47c351fb3099ce77-39" who="Q253640">
            <seg>
              Jag tror att det vore bra om Socialdemokraterna studerade och
              utvärderade de resultat som utvärderingarna har visat. Då får
              ni kanske en annan bild av vad det var ni ställde till med.
            </seg>
          </u>
          <u xml:id="i-47c351fb3099ce77-43" prev="i-47c351fb3099ce77-39" who="Q253640">
            <seg>
              Jag lovar dig att jag kommer att se till att vi har effektiva
              statliga bolag. Vi kommer att ha tydliga regler. Vi kommer att
              ställa stora krav på våra styrelser och göra det allra bästa som
              vi kan för att få ett värdeskapande i de statliga bolagen så att
              svenska medborgare har nytta av det. Det tror jag är det bästa
              som vi kan göra för att värdera också det ägande som svenska medborgare
              har i de här bolagen.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2007/08:28 om elleveranser i Haparanda
            och Övertorneå kommuner
          </note>
          <note type="speaker">
            Anf. 8 Näringsminister MAUD OLOFSSON (c):
          </note>
          <u xml:id="i-47c351fb3099ce77-44" next="i-47c351fb3099ce77-51" who="Q253640">
            <seg>
              Fru talman! Karin Åström har frågat mig på vilket sätt jag avser
              att agera i den akuta situation som drabbar invånarna i Haparanda
              och Övertorneå kommuner. Karin Åström har även frågat om och när
              i så fall jag avser att komma med ett lagförslag till riksdagen
              för att förhindra denna typ av situationer i framtiden.
            </seg>
          </u>
          <u xml:id="i-47c351fb3099ce77-45" prev="i-47c351fb3099ce77-44" who="Q253640">
            <seg>
              Låt mig inleda med att understryka hur viktiga elnäten är för
              vår infrastruktur och såsom en förutsättning för mycket av den
              verksamhet som bedrivs i Sverige. Det är därför centralt för regeringens
              energipolitik att elförsörjningen är trygg och att kunderna kan
              känna förtroende för de aktörer som verkar på elmarknaden. Inte
              minst gäller det de aktörer som bedriver elnätsverksamhet och
              därmed har ett särskilt ansvar.
            </seg>
          </u>
          <u xml:id="i-47c351fb3099ce77-46" prev="i-47c351fb3099ce77-44" who="Q253640">
            <seg>
              Många har hört av sig till mig och uttryckt stor oro för den
              situation som uppkommit i Tornedalen med anledning av den släckta
              gatubelysningen och nu även efter hot om avstängning av kommunala
              funktioner.
            </seg>
          </u>
          <u xml:id="i-47c351fb3099ce77-47" prev="i-47c351fb3099ce77-44" who="Q253640">
            <seg>
              I egenskap av energiminister är det min uppgift att uppmärksamma
              eventuella brister i dagens regelverk, analysera de situationer
              som uppkommer och ta initiativ till de eventuella lagstiftningsåtgärder
              som kan vara nödvändiga för att upprätthålla en trygg energiförsörjning.
            </seg>
          </u>
          <u xml:id="i-47c351fb3099ce77-48" prev="i-47c351fb3099ce77-44" who="Q253640">
            <seg>
              När jag tillträdde förstod jag att denna konflikt pågått i åratal,
              och precis som Karin Åström skriver fick Energimarknadsinspektionen
              förra året därför i uppdrag att utreda om reglerna i den så kallade
              tvångsförvaltningslagen, lag 2004:875 om särskild förvaltning
              av vissa elektriska anläggningar, är ändamålsenliga. Men Energimarknadsinspektionen
              fick dessutom i uppdrag att utreda om det finns anledning att
              i ellagen införa ett skydd mot avstängning till förmån för de
              elanvändare som bedriver samhällsviktig verksamhet.
            </seg>
          </u>
          <u xml:id="i-47c351fb3099ce77-49" prev="i-47c351fb3099ce77-44" who="Q253640">
            <seg>
              Rapporterna bereds för närvarande inom Regeringskansliet. Detta
              är en process som måste få ta tid eftersom vi är måna om att lagen
              i framtiden ska vara ändamålsenlig och användbar. Tilläggas kan
              dock att det som nu sker i Haparanda och Övertorneå är en oerhört
              speciell situation, och vi har inte sett några tendenser till
              liknande situationer någonstans i landet.
            </seg>
          </u>
          <u xml:id="i-47c351fb3099ce77-50" prev="i-47c351fb3099ce77-44" who="Q253640">
            <seg>
              I dagsläget har Haparanda kommun med stöd av länsstyrelsen i
              Norrbottens län sett till att beredskap finns för det fall nätföretaget
              skulle stänga av elleveranserna till ytterligare kommunala funktioner.
              Länsstyrelsen har inventerat tillgänglig reservkraft i länet för
              att kunna garantera funktionen av samhällsviktig verksamhet.
            </seg>
          </u>
          <u xml:id="i-47c351fb3099ce77-51" prev="i-47c351fb3099ce77-44" who="Q253640">
            <seg>
              Dessutom har jag tagit initiativ till en dialog, och detta tycker
              jag är ett viktigt steg på vägen mot en lösning. För att kunna
              lösa situationen i Haparanda och Övertorneå kommuner måste vi
              kommunicera om vad som är problemet och hur det kunnat gå så här
              långt. Förutom de initiativ till dialog jag således tagit i egenskap
              av minister har vi i regeringen tagit en rad initiativ genom att,
              såsom jag tidigare nämnt, tillsätta flera utredningar och ge vår
              tillsynsmyndighet resurser att se över den aktuella lagstiftningen.
              Vi har således tagit ett stort ansvar för att försöka förhindra
              att den aktuella situationen skulle uppstå.
            </seg>
          </u>
          <note type="speaker">
            Anf. 9 KARIN ÅSTRÖM (s):
          </note>
          <u xml:id="i-47c351fb3099ce77-52" next="i-47c351fb3099ce77-61" who="Q4563087">
            <seg>
              Fru talman! Jag tackar för svaret där ministern redogör för de
              insatser som hittills är gjorda, även om jag anser att de är alldeles
              för tama och alldeles för svaga. Jag är ändå glad över att ministern
              hörsammat min interpellation och de människor som är berörda i
              Tornedalen i den speciella och akuta situation som rådde för några
              veckor sedan.
            </seg>
          </u>
          <u xml:id="i-47c351fb3099ce77-53" prev="i-47c351fb3099ce77-52" who="Q4563087">
            <seg>
              Jag tänker på det här hotet från elbolaget att man skulle stänga
              av elleveransen till det kommunala vattenverket med pumpstationen,
              räddningstjänsten, en skola och hemtjänsten som har hand om de
              äldre i byn. Det här var i norra Haparanda.
            </seg>
          </u>
          <u xml:id="i-47c351fb3099ce77-54" prev="i-47c351fb3099ce77-52" who="Q4563087">
            <seg>
              Det är allvarligt när det får gå så långt att den alltmer infekterade
              konfliktsituationen mellan elbolaget och kommunerna har blivit
              direkt samhällsfarlig. Det akuta samtal som ministern då tog initiativ
              till med elbolaget var faktiskt bra. Det stoppade upp hoten om
              avstängningar av de kommunala funktionerna.
            </seg>
          </u>
          <u xml:id="i-47c351fb3099ce77-55" prev="i-47c351fb3099ce77-52" who="Q4563087">
            <seg>
              Men, fru talman, det är alldeles för lite, och det börjar bli
              ganska sent, för att inte tala om väldigt mörkt. Skymningsläget
              över Torneå och Haparanda kommuners gator känner de flesta medborgare
              i Sverige väl till. Då, för ett år sedan, var ministern i Norrbotten
              och lovade att hjälpa de drabbade kommunerna.
            </seg>
          </u>
          <u xml:id="i-47c351fb3099ce77-56" prev="i-47c351fb3099ce77-52" who="Q4563087">
            <seg>
              Ministern säger också att hon har tagit en rad initiativ genom
              att bland annat tillsätta flera utredningar och se över den aktuella
              lagstiftningen. Vi får även veta att rapporterna nu bereds i Regeringskansliet
              och att detta är en process som måste få ta tid.
            </seg>
          </u>
          <u xml:id="i-47c351fb3099ce77-57" prev="i-47c351fb3099ce77-52" who="Q4563087">
            <seg>
              Genom det svaret förstår jag att vi i riksdagen inte kommer att
              få något nytt lagförslag att ta ställning till den närmaste tiden.
              Vem vet om det alls är processat färdigt innan vi stänger riksdagen
              innan sommaruppehållet? Det innebär att de här båda kommunerna
              kommer att leva i ovisshet och mörker även detta år och nästa
              år. Jag tänker särskilt på de svårigheter och bekymmer det innebär
              för många pensionärer och familjer som bor i området. Framför
              allt handlar det om oron över hur man ska klara de skyhöga elräkningar
              som kommer. I genomsnitt handlar det om en nätavgift som är 200
              procent dyrare än vad exempelvis Vattenfall har.
            </seg>
          </u>
          <u xml:id="i-47c351fb3099ce77-58" prev="i-47c351fb3099ce77-52" who="Q4563087">
            <seg>
              Fru talman! Detta är en ohållbar situation. Man kan verkligen
              fundera på vilket ansvar regeringen har. I sådana här situationer
              där ett elbolag med monopolställning utnyttjar konfliktsituation
              på ett i det närmaste samhällsfarligt sätt tycker jag att det
              är alldeles självklart att regeringen har ett mycket stort ansvar.
            </seg>
          </u>
          <u xml:id="i-47c351fb3099ce77-59" prev="i-47c351fb3099ce77-52" who="Q4563087">
            <seg>
              Fru talman! Det är många som undrar om regeringen hade varit
              lika senfärdig i hanteringen av en sådan här situation om den
              hade inträffat i Täby eller någon annan större kommun. Då hade
              det säkerligen varit löst för länge sedan.
            </seg>
          </u>
          <u xml:id="i-47c351fb3099ce77-60" prev="i-47c351fb3099ce77-52" who="Q4563087">
            <seg>
              Ministern säger att hon inte kan gå in och besluta i enskilda
              ärenden. Det är självklart. Väldigt många förstår att ministern
              inte kan göra det. Men regeringen har ett ansvar att se till att
              ett nytt lagförslag bereds och lämnas till riksdagen för beslut.
              Enligt uppgift har Energimarknadsmyndigheten redan lämnat förslaget
              i våras, det har skett en remissrunda och ett färdigt förslag
              har legat på regeringens bord sedan mitten av juni. Nog har väl
              ministern ansvar för själva beredningsprocessen och ska skynda
              på den?
            </seg>
          </u>
          <u xml:id="i-47c351fb3099ce77-61" prev="i-47c351fb3099ce77-52" who="Q4563087">
            <seg>
              Fru talman! Jag skulle vilja veta om vi kan vänta oss ett lagförslag
              till riksdagen före juluppehållet som omöjliggör att liknande
              situationer uppstår och som leder till att boende i Övertorneå
              och Haparanda får ljuset åter till sin bygd.
            </seg>
          </u>
          <note type="speaker">
            Anf. 10 LEIF PETTERSSON (s):
          </note>
          <u xml:id="i-47c351fb3099ce77-62" next="i-47c351fb3099ce77-70" who="Q3373346">
            <seg>
              Fru talman! Jag vill påminna näringsministern om den interpellationsdebatt
              vi hade i samma fråga den 23 januari i år. Redan då var situationen
              ohållbar.
            </seg>
          </u>
          <u xml:id="i-47c351fb3099ce77-63" prev="i-47c351fb3099ce77-62" who="Q3373346">
            <seg>
              Övertorneå och Haparanda hade redan genomlidit en vinter i mörker
              med stora risker för skolbarn på väg till och från skolan och
              med stora risker för alla som ville röra sig utomhus under den
              mörka delen av året.
            </seg>
          </u>
          <u xml:id="i-47c351fb3099ce77-64" prev="i-47c351fb3099ce77-62" who="Q3373346">
            <seg>
              Sedan dess har, som interpellanten Karin Åström har påpekat,
              en hel del saker hänt, men tyvärr inte av det positiva slaget.
              Elbolaget har i stället riktat ytterligare hot mot berörda kommuner
              vattenverk, avloppsverk och försörjningen till äldreboenden med
              flera skulle stängas av. Det är direkt samhällsfarliga och för
              samhället också mycket dyra hot. De åtgärder som ministern beskriver
              i sitt interpellationssvar är ju inte gratis alltså när länsstyrelsen
              ska plocka in reservkraft och så vidare. Man får dessutom lägga
              till att detta också innebär ytterligare ett hot mot miljön i
              området. Om avloppsverket inte kommer att fungera, hur kommer
              det då att se ut i Torneälven? Det kan man ju bara fundera på!
            </seg>
          </u>
          <u xml:id="i-47c351fb3099ce77-65" prev="i-47c351fb3099ce77-62" who="Q3373346">
            <seg>
              Anledningen till dessa hot och det som många uppfattar som en
              utpressningssituation är densamma som den som förelåg för mer
              än ett år sedan och som vi debatterade den 23 januari. Det handlar
              om ett enskilt företags oförmåga, eller rent av ovilja, att handskas
              ansvarsfullt med koncessionen att distribuera el till det berörda
              området. Detta är inte mina omdömen om företaget, utan det är
              faktiskt domstolens. Flera domstolar har dömt företaget att vid
              vite inte vidta åtgärder vad gäller nätavgifterna och så vidare.
              Det har man om man får uttrycka sig på det sättet i talarstolen
              högaktningsfullt struntat i. Man har i stället bara gått vidare
              på det sätt som man själv tycker är riktigt från företagets sida.
              När man dessutom ser företagets kontor i Övertorneå blir man ju
              ytterligare förskräckt över situationen!
            </seg>
          </u>
          <u xml:id="i-47c351fb3099ce77-66" prev="i-47c351fb3099ce77-62" who="Q3373346">
            <seg>
              Jag vill återknyta lite grann till debatten den 23 januari. I
              det svar som näringsministern då lämnade lät det så här: För att
              i framtiden förhindra att företag som levererar el till samhällsviktig
              verksamhet avbryter leveranserna vid betalningstvister utreder
              för närvarande Energimarknadsinspektionen på regeringens uppdrag
              nuvarande regelverk. Det är det som har diskuterats här i dag.
              Den utredningen har varit ute på remiss; den har kommit tillbaka
              till regeringens bord; det har inte hänt någonting efter det.
            </seg>
          </u>
          <note>
            Avslutningen på svaret var också: Regeringen kommer att återkomma
            till riksdagen i denna fråga under 2007.
          </note>
          <u xml:id="i-47c351fb3099ce77-67" prev="i-47c351fb3099ce77-62" who="Q3373346">
            <seg>
              Min enkla fråga är: När? 2007 är snart slut.
            </seg>
          </u>
          <u xml:id="i-47c351fb3099ce77-68" prev="i-47c351fb3099ce77-62" who="Q3373346">
            <seg>
              I debatten frågade jag också om det inte fanns några tillfälliga
              åtgärder som man skulle kunna vidta för att i alla fall inte tredje
              man skulle blir drabbad av denna konflikt som ju faktiskt i sak
              står mellan berörda kommuner och det företag som har koncessionen.
            </seg>
          </u>
          <u xml:id="i-47c351fb3099ce77-69" prev="i-47c351fb3099ce77-62" who="Q3373346">
            <seg>
              På den frågan fick jag inget svar då, men den frågan kanske det
              finns något svar på nu. Näringsministerns slutkommentar var ju
              också att hon hoppades att snabbt kunna återkomma med lagstiftningsförslag.
            </seg>
          </u>
          <u xml:id="i-47c351fb3099ce77-70" prev="i-47c351fb3099ce77-62" who="Q3373346">
            <seg>
              Frågan blir igen: När kommer förslaget?
            </seg>
          </u>
          <note type="speaker">
            Anf. 11 Näringsminister MAUD OLOFSSON (c):
          </note>
          <u xml:id="i-47c351fb3099ce77-71" next="i-47c351fb3099ce77-79" who="Q253640">
            <seg>
              Fru talman! Jag är glad att jag fick ett erkännande för att det
              spelade roll att jag tog mig tid och träffade ansvarig företagsledare
              för att ha en dialog. Jag tror att den dialogen var väldigt betydelsefull
              för det som nu händer uppe i Haparanda. Vi har ingen avstängning
              av elström på skolor och på äldreboenden och så vidare. Det är
              jag mycket glad och tacksam över!
            </seg>
          </u>
          <u xml:id="i-47c351fb3099ce77-72" prev="i-47c351fb3099ce77-71" who="Q253640">
            <seg>
              Sedan kan man säga att man skulle vilja ingripa. Bekymret är
              att det inte finns lagliga möjligheter. Vi har en rättsordning
              i vårt land där enskilda människor, företagare och andra kan ta
              saker och ting till domstol. Som minister kan jag inte påverka
              den domstolsordning som råder just nu. Det finns rätt att överklaga,
              och man kan driva de här processerna ganska långt. Man kan också
              göra det just därför att det saknas lagstiftning.
            </seg>
          </u>
          <u xml:id="i-47c351fb3099ce77-73" prev="i-47c351fb3099ce77-71" who="Q253640">
            <seg>
              Jag sade vid den förra interpellationsdebatten att jag bara kan
              beklaga att Socialdemokraterna inte gjorde någonting, för detta
              var ingen ny fråga. Jag vet att det fanns förslag till lagstiftning
              i den förra regeringens korridorer och lådor, men man gjorde ingenting
              på detta område.
            </seg>
          </u>
          <u xml:id="i-47c351fb3099ce77-74" prev="i-47c351fb3099ce77-71" who="Q253640">
            <seg>
              När man ska ta fram en lagstiftning på detta område måste man
              pröva den noga, man måste gå igenom den noga och den måste ut
              på remiss. Det vi gör nu är vare sig något försinkande eller någonting
              annat, utan vi har bara en vanlig beredningsprocess för att komma
              till ett slutgiltigt lagförslag. Det gäller både ellagen och lagen
              om tvångsförvaltning.
            </seg>
          </u>
          <u xml:id="i-47c351fb3099ce77-75" prev="i-47c351fb3099ce77-71" who="Q253640">
            <seg>
              Jag tror att det är viktigt att vi skiljer på de här delarna,
              för den ena handlar om ifall ellagen ska omfatta samtliga elanvändare
              när det handlar om skyddsregler eller om vi ska ha den begränsning
              som finns i dag. Den andra delen handlar om möjligheten att tvångsförvalta.
              I båda de här sammanhangen har vi brister i lagstiftningen därför
              att lagstiftarna inte har förutsett att den här saken ska kunna
              hända.
            </seg>
          </u>
          <u xml:id="i-47c351fb3099ce77-76" prev="i-47c351fb3099ce77-71" who="Q253640">
            <seg>
              Jag har en väldigt bra dialog med dem som är drabbade, och jag
              förstår fuller väl hur det ser ut annars skulle jag inte ha åkt
              upp till Luleå och satt mig ned med ansvarig för Ekfors Kraft.
              Jag förstår fuller väl vilket bekymmer som råder där uppe!
            </seg>
          </u>
          <u xml:id="i-47c351fb3099ce77-77" prev="i-47c351fb3099ce77-71" who="Q253640">
            <seg>
              Jag har pratat med många av konsumenterna som är upprörda över
              både prissättningar och annat. Jag har träffat många som är upprörda
              över vad som händer när man inte har gatubelysningen på och så
              vidare.
            </seg>
          </u>
          <u xml:id="i-47c351fb3099ce77-78" prev="i-47c351fb3099ce77-71" who="Q253640">
            <seg>
              Jag försöker också parallellt med lagstiftningen att ha en dialog
              med inblandade parter kommunerna, länsstyrelserna, Ekfors Kraft
              och konsumenterna för att se om vi förhandlingsvägen kan hitta
              en bra lösning. För i slutändan är det inte är någon lycklig lösning
              om vi avgör detta i domstol.
            </seg>
          </u>
          <u xml:id="i-47c351fb3099ce77-79" prev="i-47c351fb3099ce77-71" who="Q253640">
            <seg>
              Min fråga tillbaka till er är: Ni är två riksdagsledamöter från
              Norrbotten. Det skulle vara intressant att höra vad ni har gjort
              hemma i ert län för att hitta konstruktiva lösningar när det gäller
              denna konflikt. På vilka sätt har ni ansträngt er för att hjälpa
              till med att hitta den sortens lösningar?
            </seg>
          </u>
          <note type="speaker">
            Anf. 12 KARIN ÅSTRÖM (s):
          </note>
          <u xml:id="i-47c351fb3099ce77-80" next="i-47c351fb3099ce77-84" who="Q4563087">
            <seg>
              Fru talman! Det är självklart att ministern inte kan gå in och
              agera i de tvister som just nu pågår på olika håll särskilt inte
              i Marknadsdomstolen men självklart kan ministern göra någonting
              för att få fram ett lagförslag och för att få fram ett sådant
              ganska snabbt! Detta gör mig jättebekymrad. Regeringens långsamma
              och sega hantering är faktiskt anmärkningsvärd. Den borgerliga
              regeringen är ju inte känd för att, i alla fall det första året
              vid regeringsmakten, ha varit senfärdig snarare tvärtom. Den borgerliga
              regeringen är ju känd för att inte bereda ärenden särskilt väl,
              utan man kör igenom beslut helt utan konsekvensanalyser etcetera,
              exempelvis alla försämringar för sjukskrivna och för arbetslösa.
            </seg>
          </u>
          <u xml:id="i-47c351fb3099ce77-81" prev="i-47c351fb3099ce77-80" who="Q4563087">
            <seg>
              Fru talman! Varför är man så sent ute i detta ärende, och varför
              görs så lite, ministern? Övertorneå och Haparanda kommuner har
              redan genomlidit en kolsvart vinter utan belysning på vägar och
              gator. Att inte ha gatubelysning nu när mörkret kommer medför
              en ökad säkerhetsrisk för befolkningen. Nu närmar vi oss vintern
              igen, och den ser ut att bli lika mörk som i fjol. Den segslitna
              konflikten fortsätter, och bolaget har alltså höjt nätavgiften
              igen med hela 33 procent. Nätavgifterna ligger alltså i dag ca
              200 procent högre än vad Vattenfall debiterar sina kunder! Enligt
              de uppgifter som jag har fått handlar det om 10 700 abonnenter
              som drabbas inte enbart av mörkret utan också ekonomiskt.
            </seg>
          </u>
          <u xml:id="i-47c351fb3099ce77-82" prev="i-47c351fb3099ce77-80" who="Q4563087">
            <seg>
              Elbolaget hotade också som tidigare nämnts med att stänga av
              kommunala funktioner. Det måste ju i allra högsta grad vara en
              aktion som är direkt samhällsfarlig och där regeringen borde ha
              ett stort ansvar att agera.
            </seg>
          </u>
          <u xml:id="i-47c351fb3099ce77-83" prev="i-47c351fb3099ce77-80" who="Q4563087">
            <seg>
              Fru talman! Tycker ministern att ett elbolag kan få fortsätta
              att missbruka sin monopolställning på detta katastrofala sätt
              som drabbar pensionärer, handikappade och familjer och som dessutom
              kan få samhällsfarliga konsekvenser? Till och med länsstyrelsen
              har höjt sin krisberedskap i det fall bolaget skulle stänga av
              elen till samhällsviktiga kommunala funktioner! Låter inte detta
              märkligt? Är det inte ganska allvarligt? Tycker ministern verkligen
              att detta kan få fortsätta? Det här handlar ju faktiskt om missbruk
              av ett elbolags monopolställning där lagen inte ger ett fullgott
              skydd och trygghet i elförsörjningen ut till kunden.
            </seg>
          </u>
          <u xml:id="i-47c351fb3099ce77-84" prev="i-47c351fb3099ce77-80" who="Q4563087">
            <seg>
              Så fru talman, varför är regeringen så senfärdig i detta ärende,
              och varför görs så lite? När får Haparanda och Övertorneå ljuset
              åter, och när får vi i riksdagen lagförslaget så att vi kan fatta
              de riktiga besluten om lagförändringen?
            </seg>
          </u>
          <note type="speaker">
            Anf. 13 LEIF PETTERSSON (s):
          </note>
          <u xml:id="i-47c351fb3099ce77-85" next="i-47c351fb3099ce77-91" who="Q3373346">
            <seg>
              Fru talman! Nej, vi begär inte ministerstyre, men vi begär faktiskt
              att regeringen ska agera. Vi begär att dialogen ska föras med
              dem som är berörda.
            </seg>
          </u>
          <u xml:id="i-47c351fb3099ce77-86" prev="i-47c351fb3099ce77-85" who="Q3373346">
            <seg>
              Nu säger ministern att hon på olika sätt har pratat med de berörda
              konsumenterna. Det vi har kunnat se i medier, i alla fall i Norrbotten,
              är att de som ville att ministen skulle komma till Övertorneå
              inte blev bönhörda i den frågan. Det kan jag förstå det är naturligtvis
              så att en ministers dagsschema är ganska ansträngt.
            </seg>
          </u>
          <u xml:id="i-47c351fb3099ce77-87" prev="i-47c351fb3099ce77-85" who="Q3373346">
            <seg>
              Men regeringen sitter med taktpinnen, och då kan inte näringsministern
              fråga: Vad har ni som sitter i riksdagen gjort?
            </seg>
          </u>
          <u xml:id="i-47c351fb3099ce77-88" prev="i-47c351fb3099ce77-85" who="Q3373346">
            <seg>
              Det är fortfarande så att vi naturligtvis har vårt ansvar att
              försöka ta reda på vad som sker och föra en dialog med väljare
              och medborgare, men sedan är det ju faktiskt så att det är regeringen
              som sitter med taktpinnen. Det är regeringen som måste lägga fram
              förslag om förändrade lagar.
            </seg>
          </u>
          <u xml:id="i-47c351fb3099ce77-89" prev="i-47c351fb3099ce77-85" who="Q3373346">
            <seg>
              Vi kan naturligtvis på olika sätt försöka ta utskottsinitiativ
              i frågan, men det tror jag inte att vi ska behöva göra. Jag uppfattade
              redan den 23 januari att vi var ganska överens om beskrivningen
              av situationen och också om huruvida vi hade behövt ändra i de
              lagar som nu är berörda om vi inte hade haft regeringsskifte.
              Vi var ganska överens då om att den uppkomna situationen faktiskt
              visar att vi hade behövt göra det under alla förhållanden.
            </seg>
          </u>
          <u xml:id="i-47c351fb3099ce77-90" prev="i-47c351fb3099ce77-85" who="Q3373346">
            <seg>
              Sedan säger ministern att hotet är avvärjt i Haparanda. Ja, så
              beskrivs det i alla fall inte av företaget självt. Man kan i stället
              säga att företaget vilar på hanen. Det skulle inte förvåna mig
              om hotet faktiskt sätts i verket inom en inte alltför avlägsen
              framtid.
            </seg>
          </u>
          <u xml:id="i-47c351fb3099ce77-91" prev="i-47c351fb3099ce77-85" who="Q3373346">
            <seg>
              Karin Åströms och min fråga från tidigare är ännu inte besvarad.
              När kommer regeringen med sitt lagförslag?
            </seg>
          </u>
          <note type="speaker">
            Anf. 14 Näringsminister MAUD OLOFSSON (c):
          </note>
          <u xml:id="i-47c351fb3099ce77-92" next="i-47c351fb3099ce77-100" who="Q253640">
            <seg>
              Fru talman! Jag tror inte att det är svårt att beskriva hur eländigt
              det är. Det tror jag att vi alla klarar av. Det är inte svårt
              att förstå hur besvärligt det är att inte ha gatubelysning och
              inte ha elström på skolan. Den visan kan vi nog alla stämma in
              i.
            </seg>
          </u>
          <u xml:id="i-47c351fb3099ce77-93" prev="i-47c351fb3099ce77-92" who="Q253640">
            <seg>
              Jag har en otroligt bra dialog med norrbottningarna, både med
              konsumenterna, med kommunalråden i berörda kommuner, med Ekfors
              Kraft och med länsstyrelsens representanter, och mitt intryck
              är att man är väldigt nöjd med den dialogen.
            </seg>
          </u>
          <u xml:id="i-47c351fb3099ce77-94" prev="i-47c351fb3099ce77-92" who="Q253640">
            <seg>
              Den dialog som jag har haft med Ekfors Kraft har dessutom lett
              till att vi tills vidare har elström i Haparanda till de nödvändiga
              anläggningarna. Jag vet inte om det gäller för evigt, men som
              jag tidigare har sagt: Jag vädjar till Mikael Styrman att ta ansvar
              för att Tornedalens medborgare ska ha en god situation när det
              gäller nödvändig elförsörjning, både beträffande gatubelysning
              och allmänna anläggningar. Jag hoppas verkligen att han tar det
              samhällsansvaret, för det är Tornedalens medborgare värda.
            </seg>
          </u>
          <u xml:id="i-47c351fb3099ce77-95" prev="i-47c351fb3099ce77-92" who="Q253640">
            <seg>
              Sedan är det så det kan man inte heller komma ifrån att det faktiskt
              är den senfärdighet som Socialdemokraterna visade under förra
              mandatperioden som gör att vi inte har någon lagstiftning på plats.
              Man kan tycka att man är tandlös som minister. Ja, i den meningen
              kan det vara så. Om det inte finns en lagstiftning när det gäller
              ellagen och när det gäller möjligheterna till tvångsinlösen är
              det inte så hemskt mycket jag kan göra som energiminister. Det
              kan jag först när den lagstiftningen är på plats och det har fattats
              beslut om den.
            </seg>
          </u>
          <u xml:id="i-47c351fb3099ce77-96" prev="i-47c351fb3099ce77-92" who="Q253640">
            <seg>
              För att den lagstiftningen ska komma på plats måste den också
              förberedas, och det är precis det arbetet vi håller på med i Regeringskansliet.
              Vi kommer att återkomma till riksdagen när det är färdigt. Men
              det är ett omfattande lagstiftningsarbete, och jag tror att det
              är det som är förklaringen till att Socialdemokraterna aldrig
              lade fram någon lagstiftning på det här området. Det låter så
              när jag lyssnar till de källor jag har.
            </seg>
          </u>
          <u xml:id="i-47c351fb3099ce77-97" prev="i-47c351fb3099ce77-92" who="Q253640">
            <seg>
              När jag ställer frågan Vad har ni gjort? menar jag inte att ni
              har den möjligheten att gå in och lagstifta, mer än när ni ska
              fatta beslut här i riksdagen. Men visst har ni väl en möjlighet
              att delta i diskussion och dialog för att minska konfliktnivån?
              Ni är två aktiva socialdemokratiska riksdagsledamöter som känner
              både medborgarna, kommunalråden, representanter för länsstyrelsen,
              representanter för Ekfors Kraft och andra mycket väl. Likaväl
              som jag kan föra den dialogen kan ni göra det. Ni kan bidra till
              att hitta en konstruktiv lösning och möjligen också dämpa konfliktnivån.
              Det är med det höga tonläge som har varit som vi har sett en eskalering
              av denna konflikt.
            </seg>
          </u>
          <u xml:id="i-47c351fb3099ce77-98" prev="i-47c351fb3099ce77-92" who="Q253640">
            <seg>
              Jag försöker att i ett bra tonläge, i en god samtalston, komma
              fram till en vettig lösning så länge vi inte har en lagstiftning
              på plats. Så här långt har jag ändå lyckats åstadkomma det som
              väldigt många frågar efter, nämligen att man inte stänger av elströmmen
              i Haparanda. Sedan återstår att se hur vi ska klara gatubelysning
              och annat. Men jag fortsätter den dialogen, och jag hoppas att
              inblandade parter agerar konstruktivt för att nå en lösning. Alla
              förstår att detta är ett bekymmer.
            </seg>
          </u>
          <u xml:id="i-47c351fb3099ce77-99" prev="i-47c351fb3099ce77-92" who="Q253640">
            <seg>
              Karin Åström säger att om detta hade hänt i Täby så hade det
              förmodligen varit en stor sak. Ja, men varför gjorde ni ingenting
              då, när ni hade makten att göra någonting?
            </seg>
          </u>
          <u xml:id="i-47c351fb3099ce77-100" prev="i-47c351fb3099ce77-92" who="Q253640">
            <seg>
              Nu agerar vi, både i dialogen med de inblandade och i lagstiftningen.
            </seg>
          </u>
          <note type="speaker">
            Anf. 15 KARIN ÅSTRÖM (s):
          </note>
          <u xml:id="i-47c351fb3099ce77-101" next="i-47c351fb3099ce77-106" who="Q4563087">
            <seg>
              Fru talman! Jag måste bara kommentera detta. Den här konflikten
              har eskalerat något otroligt sedan i fjol höst, och ansvaret vilar
              nu på regeringen att ta initiativ.
            </seg>
          </u>
          <u xml:id="i-47c351fb3099ce77-102" prev="i-47c351fb3099ce77-101" who="Q4563087">
            <seg>
              Jag kan bara konstatera att ministern inte vill ge något besked
              om när vi kan förvänta oss ett lagförslag i riksdagen och inte
              vill ge ett besked till de 10 700 elabonnenter som nu lever i
              stor ovisshet om hur de ska klara sig ytterligare en vinter i
              mörker och framför allt ekonomiskt.
            </seg>
          </u>
          <u xml:id="i-47c351fb3099ce77-103" prev="i-47c351fb3099ce77-101" who="Q4563087">
            <seg>
              Ministern kanske också, precis som vi har gjort, behöver sätta
              sig in i kundernas situation, liksom ministern har satt sig in
              i elbolagets situation. Många har det väldigt knapert och vågar
              inte säga något i den här situationen.
            </seg>
          </u>
          <u xml:id="i-47c351fb3099ce77-104" prev="i-47c351fb3099ce77-101" who="Q4563087">
            <seg>
              Fru talman! Jag kan inte nog understryka hur viktiga elnäten
              är för vår infrastruktur och för all verksamhet som bedrivs i
              Sverige. Ett av målen för energipolitiken är ju att elförsörjningen
              är tryggad och att kunderna ska kunna känna förtroende för de
              aktörer som verkar på elmarknaden.
            </seg>
          </u>
          <u xml:id="i-47c351fb3099ce77-105" prev="i-47c351fb3099ce77-101" who="Q4563087">
            <seg>
              Fru talman! Avslutningsvis skulle jag hoppas att ministern förstår
              innebörden i energipolitikens målsättning och att hon inte håller
              på och processar det här lagförslaget någon längre tid. Här behövs
              faktiskt handlingskraft från regeringen. Övertorneås och Haparandas
              10 700 elabonnenter behöver få ljus och framför allt en tryggad
              långsiktig elförsörjning.
            </seg>
          </u>
          <u xml:id="i-47c351fb3099ce77-106" prev="i-47c351fb3099ce77-101" who="Q4563087">
            <seg>
              Fru talman! Jag och många fler med mig vill ha besked: När kommer
              lagförslaget?
            </seg>
          </u>
          <note type="speaker">
            Anf. 16 Näringsminister MAUD OLOFSSON (c):
          </note>
          <u xml:id="i-47c351fb3099ce77-107" next="i-47c351fb3099ce77-112" who="Q253640">
            <seg>
              Fru talman! Jag tycker det är rätt anmärkningsvärt att säga att
              vi inte förstår kundernas situation. Vad tror Karin Åström var
              anledningen till att jag åkte upp till Norrbotten? Vad tror Karin
              Åström är anledningen till att jag sitter med alla dem som är
              inblandade i den här konflikten, om det inte är just för att jag
              förstår tornedalingarnas situation? Jag tror att det är rätt ovanligt
              att en energiminister, en ansvarig minister, åker upp och sätter
              sig ned i ett konkret ärende för att göra någonting.
            </seg>
          </u>
          <u xml:id="i-47c351fb3099ce77-108" prev="i-47c351fb3099ce77-107" who="Q253640">
            <seg>
              Det är väldigt enkelt att stå här och beskriva hur eländigt det
              är. Det skulle jag också kunna göra. Det är mycket svårare att
              komma med lösningar.
            </seg>
          </u>
          <u xml:id="i-47c351fb3099ce77-109" prev="i-47c351fb3099ce77-107" who="Q253640">
            <seg>
              Jag har sett bristen på lösningar från den socialdemokratiska
              tidigare regeringen. Det är därför vi inte har någon lagstiftning.
              Det är därför jag inte kan agera med tvångsinlösen. Det är därför
              jag inte kan använda lagstiftningen för att få eldistributionen
              att fungera. Det är anledningen, och det tycker jag är viktigt
              för medborgarna i Tornedalen att veta. Det är bristen på handlingskraft
              hos Socialdemokraterna som gör att vi sitter där vi sitter i dag.
            </seg>
          </u>
          <u xml:id="i-47c351fb3099ce77-110" prev="i-47c351fb3099ce77-107" who="Q253640">
            <seg>
              Vi kommer att förbereda den här lagstiftningen, och vi kommer
              att göra det noggrant. Jag är glad att Karin Åström tycker att
              alliansen är otroligt effektiv. Det vill vi vara, och vi kommer
              att vara det i det här sammanhanget också. Vi kommer att återkomma
              till riksdagen när vi har gått igenom de förslag på förändringar
              som kommit fram i den remissomgång som har varit, och sedan kommer
              vi att komma med en proposition så fort det bara går. Men jag
              kommer inte att göra det på något slarvigt sätt.
            </seg>
          </u>
          <u xml:id="i-47c351fb3099ce77-111" prev="i-47c351fb3099ce77-107" who="Q253640">
            <seg>
              Det här visar med mer tydlighet än önskvärt att vi behöver ha
              lagstiftning som täcker in alla de här delarna. Det förutsåg man
              inte i den tidigare lagstiftningen, och det är därför vi har det
              hål som gör att tornedalingar drabbas på det sätt som de gör.
            </seg>
          </u>
          <u xml:id="i-47c351fb3099ce77-112" prev="i-47c351fb3099ce77-107" who="Q253640">
            <seg>
              Jag känner mycket varmt för tornedalingar. Jag har bott i Norrbotten.
              Jag vet vad det innebär att leva i kyla och strängt klimat. Det
              är också en av anledningarna till att jag agerar så hårt som jag
              gör; jag förstår de villkor som dessa människor lever under. Jag
              tror dock att om vi kan få ned konfliktnivån en aning, om vi kan
              försöka lösa detta på ett mer konstruktivt sätt, är det till gagn
              för alla de inblandade i denna konflikt. Det är det jag försöker
              göra parallellt.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2007/08:11 om trygghet för företagare
            vid sjukdom och föräldraledighet
          </note>
          <note type="speaker">
            Anf. 17 Näringsminister MAUD OLOFSSON (c):
          </note>
          <u xml:id="i-47c351fb3099ce77-113" next="i-47c351fb3099ce77-119" who="Q253640">
            <seg>
              Fru talman! Berit Högman har frågat mig om jag avser att verka
              för att förbättra småföretagarnas trygghet.
            </seg>
          </u>
          <u xml:id="i-47c351fb3099ce77-114" prev="i-47c351fb3099ce77-113" who="Q253640">
            <seg>
              Berit Högman har också frågat mig om jag avser att vidta konkreta
              åtgärder för att stärka småföretagarnas trygghet vid till exempel
              sjukdom och föräldraledighet.
            </seg>
          </u>
          <u xml:id="i-47c351fb3099ce77-115" prev="i-47c351fb3099ce77-113" who="Q253640">
            <seg>
              Jag vill börja med att påminna Berit Högman om att det var alliansen
              som tillsammans med Miljöpartiet såg till att den här utredningen
              kom till stånd. Vi såg de problem som småföretagare hade och ville
              åstadkomma förändringar.
            </seg>
          </u>
          <u xml:id="i-47c351fb3099ce77-116" prev="i-47c351fb3099ce77-113" who="Q253640">
            <seg>
              Ett problem med dagens offentliga trygghetssystem är att dessa
              har utformats för anställda och är därför sämre anpassade för
              företagare.
            </seg>
          </u>
          <u xml:id="i-47c351fb3099ce77-117" prev="i-47c351fb3099ce77-113" who="Q253640">
            <seg>
              Nuvarande utredningsuppdrag syftar till att göra regelverket
              tydligare och bättre för företagare i arbetslöshetsförsäkringen
              och socialförsäkringen. Om vi ska lyckas med att få fler människor
              att gå från anställning till företagande måste försäkringsvillkoren
              för företagare ses över. Tittar man exempelvis på dagpenningen
              i arbetslöshetsförsäkringen kan man konstatera att företagare
              i allmänhet får en lägre dagpenning jämfört med anställda. Det
              kan naturligtvis finnas flera orsaker till detta, och det är därför
              viktigt att frågan utreds.
            </seg>
          </u>
          <u xml:id="i-47c351fb3099ce77-118" prev="i-47c351fb3099ce77-113" who="Q253640">
            <seg>
              Frågan är dock inte så enkel som att göra villkoren för företagare
              och anställda så jämbördiga som möjligt. Det är svårt att skapa
              ett enhetligt socialförsäkringssystem som även passar och omfattar
              företagare eftersom varken deras inkomster eller arbetsliv är
              att jämföra med anställdas. Inkomsterna kan variera mycket kraftigare
              över året beroende av säsonger och konjunkturer och vid frånvaro
              behöver andra kostnader än den egna lönen betalas för att verksamheten
              ska kunna överleva. Det gäller exempelvis fasta kostnader som
              lokalhyror, leasingavtal och telefoni. Många företagare har därför
              ingen möjlighet att vara frånvarande vid sjukdom eller föräldraledighet.
              Detta förhållande styrks av en undersökning som organisationen
              Företagarna har gjort och som visar att företagare har lägre sjukfrånvaro
              än anställda.
            </seg>
          </u>
          <u xml:id="i-47c351fb3099ce77-119" prev="i-47c351fb3099ce77-113" who="Q253640">
            <seg>
              Många företagare uppfattar att de i dag betalar till ett system
              som de i begränsad utsträckning har möjlighet att dra fördel av.
              Regeringen vill skapa ett trygghetssystem som i så stor utsträckning
              som möjligt är anpassat till företagares villkor och verklighet.
              Vi kommer därför inom kort att besluta om ett tilläggsdirektiv
              till nuvarande utredningsuppdrag.
            </seg>
          </u>
          <note type="speaker">
            Anf. 18 BERIT HÖGMAN (s):
          </note>
          <u xml:id="i-47c351fb3099ce77-120" next="i-47c351fb3099ce77-126" who="Q3375804">
            <seg>
              Fru talman! Jag vill tacka statsrådet för svaret på interpellationen.
            </seg>
          </u>
          <u xml:id="i-47c351fb3099ce77-121" prev="i-47c351fb3099ce77-120" who="Q3375804">
            <seg>
              Vi är överens om att det behövs en utredning om ett trygghetssystem
              även för företagare. Det är inte det som är problemet. Det är
              inte oenighet i den frågan som är anledningen till min interpellation,
              utan anledningen är att den dröjer så länge.
            </seg>
          </u>
          <u xml:id="i-47c351fb3099ce77-122" prev="i-47c351fb3099ce77-120" who="Q3375804">
            <seg>
              Enligt de ursprungliga direktiven till utredningen, som tillsattes
              2006, skulle uppdraget redovisas den 31 mars i år. I senare tilläggsdirektiv
              angavs två rapporteringstillfällen, i januari och maj 2007. En
              delrapport har kommit, och vad jag vet entledigades utredaren
              i januari. Sedan dess har åtminstone inte vi hört eller sett något
              från denna utredning. Det, Maud Olofsson, är anledningen till
              min interpellation.
            </seg>
          </u>
          <u xml:id="i-47c351fb3099ce77-123" prev="i-47c351fb3099ce77-120" who="Q3375804">
            <seg>
              Det är långt fler än jag som är otåliga. För nästan exakt ett
              år sedan fick regeringen ett brev från Företagarna där de gav
              sitt förslag till hur det skulle kunna se ut. I Aftonbladet kunde
              vi för någon vecka sedan läsa om Pia Berg, en ung kvinna som valt
              att starta eget företag i måleribranschen. Hon är emellertid gravid
              och konstaterar att hon varken har rätt till sjukpenning eller
              havandeskapspenning.
            </seg>
          </u>
          <u xml:id="i-47c351fb3099ce77-124" prev="i-47c351fb3099ce77-120" who="Q3375804">
            <seg>
              Personligen tycker jag inte att det är så konstigt att Företagarna
              kommer fram till att företagare använder sjukersättningen i mindre
              utsträckning eftersom det finns stora grupper i företagarkretsar
              som praktiskt taget är exkluderade i dag. Dit hör unga kvinnor
              i fertil ålder. Jag är övertygad om att både jag och statsrådet
              är intresserade av att vi får fler unga kvinnor som företagare,
              och därför är detta en angelägen fråga. Det är också därför jag
              blir fundersam över varför det tar sådan tid. Utredningen hade
              ju kunnat fortsätta att arbeta, lägga fram förslag och snart hade
              vi haft förslagen på bordet. I stället verkar det som om den upplösts
              någon gång i januari. Det är det som gör att jag blir förvånad
              över svaret.
            </seg>
          </u>
          <u xml:id="i-47c351fb3099ce77-125" prev="i-47c351fb3099ce77-120" who="Q3375804">
            <seg>
              Av en slump läste jag i en tidning en intervju med Anna-Stina
              Nordmark Nilsson, ny vd för Företagarna. Hon fick frågan: Om du
              måste välja en enda fråga att jobba vidare med för Företagarna,
              vilken fråga skulle det vara? Hon svarade: Det skulle vara trygghetssystem
              för den lilla företagaren.
            </seg>
          </u>
          <u xml:id="i-47c351fb3099ce77-126" prev="i-47c351fb3099ce77-120" who="Q3375804">
            <seg>
              Mina frågor till statsrådet blir: Vad gör statsrådet nu? Pågår
              det en utredning eller är den lagd på hyllan?
            </seg>
          </u>
          <note type="speaker">
            Anf. 19 Näringsminister MAUD OLOFSSON (c):
          </note>
          <u xml:id="i-47c351fb3099ce77-127" next="i-47c351fb3099ce77-132" who="Q253640">
            <seg>
              Fru talman! Jag är mycket imponerad över att Berit Högman är
              så intresserad av företagarnas trygghetssystem, för det är verkligen
              inte den inställning Socialdemokraterna haft under sin tid i regeringsställning.
              Det var ju alliansen som tillsammans med Miljöpartiet tvingade
              fram en utredning på det här området. Socialdemokraterna brydde
              sig inte alls om dessa frågor. Om det från Socialdemokraternas
              sida skett en ändring i inställningen är det spännande. Eller
              är det bara Berit Högmans egen personliga åsikt? Det mest spännande
              vore om Socialdemokraterna som parti också ändrade inställning
              till detta.
            </seg>
          </u>
          <u xml:id="i-47c351fb3099ce77-128" prev="i-47c351fb3099ce77-127" who="Q253640">
            <seg>
              Utgångspunkten för regeringens diskussion kring denna fråga är
              att vi i mångt och mycket har diskriminerat företagare, inte minst
              unga kvinnor, när det gällt att starta och driva företag just
              för att försäkringssystemen är utformade som de är. Men om vi
              ska hitta anpassade system, sådana som passar företagare, måste
              vi, som jag sade, också ta hänsyn till att företagaren många gånger
              inte kan vara borta från sitt företag med mer än att någon annan
              går in i stället. Och då måste vi hitta system som passar för
              dessa olika situationer.
            </seg>
          </u>
          <u xml:id="i-47c351fb3099ce77-129" prev="i-47c351fb3099ce77-127" who="Q253640">
            <seg>
              Jag kan konstatera att Företagarna nu sätter den här frågan högt
              på sin dagordning. Det är inte så konstigt om Företagarna lyfter
              upp den och ger den högsta prioritet. De dagordningspunkter som
              de tidigare hade har regeringen nämligen redan genomfört. Det
              är klart att det då kommer upp nya frågor från Företagarna som
              de vill ha genomförda.
            </seg>
          </u>
          <u xml:id="i-47c351fb3099ce77-130" prev="i-47c351fb3099ce77-127" who="Q253640">
            <seg>
              För bara någon månad sedan presenterade regeringen de 55 åtgärder
              som vi vidtagit för att stärka näringslivets situation i landet.
              Det är en omfattande lista där vi fått inspiration från Företagarna,
              Svenskt Näringsliv, LRF, Företagarförbundet och många andra organisationer
              och intresserade som kommit med konkreta och goda förslag. Vi
              är mycket stolta över att ha kommit så långt när det gäller näringslivsutvecklingen.
              Det ger också resultat i form av goda sysselsättningssiffror,
              inte minst på de områden som tidigare haft det mycket besvärligt.
            </seg>
          </u>
          <u xml:id="i-47c351fb3099ce77-131" prev="i-47c351fb3099ce77-127" who="Q253640">
            <seg>
              Jag tror att om vi ska få fler företagare framöver måste vi ha
              ett annat trygghetssystem. Jag har haft många diskussioner med
              löntagarorganisationen Saco, som ser att många av deras medlemmar
              går mellan att vara anställd och att vara företagare. Jag tror
              och hoppas att det finns en mindre konflikt mellan den fackliga
              organisationen och företagarorganisationerna i den här frågan,
              för i grunden har just trygghetssystemen utifrån företagarsynpunkt
              varit en diskussionsfråga. Nu ser vi att fler människor väljer
              att gå mellan att vara anställd och att vara företagare. Då måste
              våra trygghetssystem också anpassas därefter.
            </seg>
          </u>
          <u xml:id="i-47c351fb3099ce77-132" prev="i-47c351fb3099ce77-127" who="Q253640">
            <seg>
              Det regeringen gör är att vi naturligtvis i Regeringskansliet
              diskuterar och förbereder olika förslag som ska lösa den här problematiken
              och göra det hela enklare. Vi kommer att återkomma till riksdagen
              när vi är färdiga med beredningen av både a-kassan, socialförsäkringssystemet
              och det totala trygghetssystemet. Det känns som en viktig åtgärd,
              inte minst, som jag sade, för att få fler kvinnor att starta och
              driva företag. Då behöver man den tryggheten.
            </seg>
          </u>
          <note type="speaker">
            Anf. 20 BERIT HÖGMAN (s):
          </note>
          <u xml:id="i-47c351fb3099ce77-133" next="i-47c351fb3099ce77-138" who="Q3375804">
            <seg>
              Fru talman! Jag tror inte att statsrådet behöver vara särskilt
              bekymrad över socialdemokratin. Jag tror att statsrådet har större
              anledning att vara bekymrad över de småföretagare som i dag i
              stor utsträckning uttrycker besvikelse över regeringens politik
              eftersom de hade så stora förhoppningar på den.
            </seg>
          </u>
          <u xml:id="i-47c351fb3099ce77-134" prev="i-47c351fb3099ce77-133" who="Q3375804">
            <seg>
              Jag tror också att företagare är betjänta av trygga anställda.
              Det är därför många företagare vänder sig mot den jakt på löntagare
              som regeringen hittills har ägnat sig åt. Om man hade ägnat åtminstone
              hälften av den kraften åt att skapa trygghet också hos företagare
              tror jag att mycket hade varit vunnet både för dem och för regeringen
              i opinionsbildningen.
            </seg>
          </u>
          <u xml:id="i-47c351fb3099ce77-135" prev="i-47c351fb3099ce77-133" who="Q3375804">
            <seg>
              Regeringen har i stället valt att göra flera försämringar för
              småföretagen. Arbetsgivaravgiften har höjts för de allra minsta
              företagen. Stödet till exportrådgivningen har minskat. Och nu
              ska småföretagen vara med och betala arbetsgivaravgiftssänkningar
              för stora företag exempelvis inom restaurangbranschen.
            </seg>
          </u>
          <u xml:id="i-47c351fb3099ce77-136" prev="i-47c351fb3099ce77-133" who="Q3375804">
            <seg>
              Jag har tid och möjlighet att resa en hel del och besöka arbetsplatser
              och små och medelstora företag, inte minst inom verkstadsindustrin.
              Jag måste säga att det inte är idel lovord över regeringens politik
              som jag hör. Det är i stället bekymmer över exempelvis arbetskraftsförsörjningen.
              Det beror på att arbetsmarknadsutbildningen i det här landet praktiskt
              taget är utrotad sedan vi fick en ny regering.
            </seg>
          </u>
          <u xml:id="i-47c351fb3099ce77-137" prev="i-47c351fb3099ce77-133" who="Q3375804">
            <seg>
              Är det så, Maud Olofsson, att regeringen har ett genuint intresse
              av att förbättra för de små företagen? Då borde regeringen först
              och främst avstå från den arbetsgivaravgiftshöjning man nu avser
              att göra från den 1 januari 2008. Man borde gå med på vårt förslag
              om stöd till exportrådgivning och annat när det gäller att stötta
              de små företagen och företag i ett tidigt skede. Man borde verkligen
              snabba upp utredandet kring ett trygghetssystem, inte minst med
              tanke på den gemensamma ambition vi har om fler kvinnliga företagare.
            </seg>
          </u>
          <u xml:id="i-47c351fb3099ce77-138" prev="i-47c351fb3099ce77-133" who="Q3375804">
            <seg>
              Jag upprepar min fråga: Pågår detta arbete, och är en ny utredare
              utsedd?
            </seg>
          </u>
          <note type="speaker">
            Anf. 21 Näringsminister MAUD OLOFSSON (c):
          </note>
          <u xml:id="i-47c351fb3099ce77-139" next="i-47c351fb3099ce77-150" who="Q253640">
            <seg>
              Fru talman! Ja, nog kan jag säga att jag är lite bekymrad över
              Socialdemokraterna. Jag får inte klart för mig om det är en socialdemokratisk
              uppfattning att vi ska ha ett trygghetssystem som är likvärdigt
              för anställda och företagare eller om det är Berit Högmans åsikt.
              Berit Högman kanske kan ge besked om det i debatten framöver.
            </seg>
          </u>
          <u xml:id="i-47c351fb3099ce77-140" prev="i-47c351fb3099ce77-139" who="Q253640">
            <seg>
              Vi har ägnat hela det här året åt att göra det bättre för företagen.
              Det ska vara enklare, roligare och lönsammare att vara företagare.
              Som jag har sagt är det 55 olika åtgärder, och vi kommer med mer
              inom kort.
            </seg>
          </u>
          <u xml:id="i-47c351fb3099ce77-141" prev="i-47c351fb3099ce77-139" who="Q253640">
            <seg>
              Jag skulle vara intresserad av att höra hur Berit Högman ser
              på några frågor som företagarna har lyft fram i debatten och som
              de nu har prickat av när vi har genomfört dem.
            </seg>
          </u>
          <u xml:id="i-47c351fb3099ce77-142" prev="i-47c351fb3099ce77-139" who="Q253640">
            <seg>
              Vad tycker Socialdemokraterna om reformering av 3:12-reglerna?
              Vad tycker ni om borttagande av förmögenhetsskatten för att investera
              i företag i Sverige? Vad tycker Socialdemokraterna om nedsättning
              av arbetsgivaravgiften för tjänsteföretag så att vi får turistföretag
              runt om i landet och lite fler restauranger som kan arbeta vitt
              i stället för svart? Vad tycker Socialdemokraterna om nedsättning
              av arbetsgivaravgiften för unga? Vad tycker Socialdemokraterna
              om nystartsjobben, förlängningen av momsinbetalningen och borttagandet
              av sjuklöneansvaret?
            </seg>
          </u>
          <u xml:id="i-47c351fb3099ce77-143" prev="i-47c351fb3099ce77-139" who="Q253640">
            <seg>
              Det är bara några exempel. Det är den totala småföretagarpolitiken
              som företagarna har att titta på. Utöver det inför vi skattesänkningar
              för låg- och medelinkomsttagare en skattereform som också gynnar
              företagarna.
            </seg>
          </u>
          <u xml:id="i-47c351fb3099ce77-144" prev="i-47c351fb3099ce77-139" who="Q253640">
            <seg>
              Det är lätt att plocka upp en åtgärd och säga: Den här är vi
              för, men vi är mot alla de andra. Jag tror att företagarna är
              mycket klokare än vad Socialdemokraterna tror att de är, därför
              att de ser helheten.
            </seg>
          </u>
          <u xml:id="i-47c351fb3099ce77-145" prev="i-47c351fb3099ce77-139" who="Q253640">
            <seg>
              Det visar sig i den undersökning som SCB har gjort att 50 procent
              av företagarna tycker att det har blivit bättre i vårt land med
              en ny regering. Jag tycker att det är rätt bra siffror efter ett
              år och visar att företagarna är på god väg.
            </seg>
          </u>
          <u xml:id="i-47c351fb3099ce77-146" prev="i-47c351fb3099ce77-139" who="Q253640">
            <seg>
              Det visar sig också att nyföretagandet ökar. Det är inte minst
              nyföretagandet bland kvinnor som ökar, vilket gläder en minister
              som jag, som har kämpat mycket för att kvinnors företagande ska
              öka.
            </seg>
          </u>
          <u xml:id="i-47c351fb3099ce77-147" prev="i-47c351fb3099ce77-139" who="Q253640">
            <seg>
              Det här nyföretagandet leder också, i kombination med sänkta
              skatter för låg- och medelinkomsttagare, i kombination med bättre
              funktion av a-kassa och sjukförsäkring, till att sysselsättningen
              ökar.
            </seg>
          </u>
          <u xml:id="i-47c351fb3099ce77-148" prev="i-47c351fb3099ce77-139" who="Q253640">
            <seg>
              Jag var i Åre nyligen och träffade en del företagare, och de
              är otroligt lyckliga över den reformering som vi gör av till exempel
              a-kassan där man ser att det nu äntligen blir ett tryck på arbetsmarknaden,
              att Åreborna äntligen får de jobb som nu utvecklas i Åre. Vi får
              heltidsanställningar i stället för deltidsstämplingar och deltidsanställningar.
            </seg>
          </u>
          <u xml:id="i-47c351fb3099ce77-149" prev="i-47c351fb3099ce77-139" who="Q253640">
            <seg>
              Jag lyssnar mycket till företagen, och de företag som vi träffar
              är väldigt nöjda. De är otåliga därför att de vill att mer ska
              ske. Socialförsäkringsområdet är ett sådant område. Men det är
              i grunden så att de 55 åtgärder som regeringen redan har genomfört
              både uppfattas som mycket positivt hos företagen och leder till
              fler jobb.
            </seg>
          </u>
          <u xml:id="i-47c351fb3099ce77-150" prev="i-47c351fb3099ce77-139" who="Q253640">
            <seg>
              Det är det som är grunden för den här regeringens tillträde och
              det uppdrag som vi har: Minska utanförskapet och se till att småföretagare
              vågar starta, vågar anställa och vågar växa! Det är den grunden
              i företagspolitiken som den här regeringen siktar in sig på, och
              det kommer vi att fortsätta att göra.
            </seg>
          </u>
          <note type="speaker">
            Anf. 22 BERIT HÖGMAN (s):
          </note>
          <u xml:id="i-47c351fb3099ce77-151" next="i-47c351fb3099ce77-156" who="Q3375804">
            <seg>
              Fru talman! Nu kom det återigen från en representant för alliansregeringen
              att människan är i grunden lat och att det bara är genom dåliga
              a-kassesystem och socialförsäkringssystem som människor arbetar.
              Jag tycker att uttrycket är lika avskyvärt varje gång jag hör
              det.
            </seg>
          </u>
          <u xml:id="i-47c351fb3099ce77-152" prev="i-47c351fb3099ce77-151" who="Q3375804">
            <seg>
              Samtidigt förstår jag, för jag får en förklaring till att regeringen
              inte har ägnat sig åt att förbättra socialförsäkringssystemen
              för företagare. Analogt med det statsrådet säger är det så att
              om det inte finns något socialförsäkringssystem för företagare
              blir det fler företagare därför att man gör ett bättre jobb om
              man är på svältgränsen.
            </seg>
          </u>
          <u xml:id="i-47c351fb3099ce77-153" prev="i-47c351fb3099ce77-151" who="Q3375804">
            <seg>
              Socialdemokratisk företagarpolitik går det bra att läsa om i
              någon av de motioner som vi har väckt i år, så jag tänker inte
              uppta denna korta tid med det mer än punktvis och ta ett exempel.
            </seg>
          </u>
          <u xml:id="i-47c351fb3099ce77-154" prev="i-47c351fb3099ce77-151" who="Q3375804">
            <seg>
              Näringsutskottet besökte Göteborg i går och i dag. Väldigt många
              småföretag är naturligtvis beroende av de stora företagen. Representanter
              för de stora företagen där uttryckte sin besvikelse över att det
              fortfarande inte finns någon som helst satsning på forskning och
              utveckling som höjer ambitionsnivån för exempelvis bilindustrin
              i Sverige.
            </seg>
          </u>
          <u xml:id="i-47c351fb3099ce77-155" prev="i-47c351fb3099ce77-151" who="Q3375804">
            <seg>
              Det finns inget långsiktigt besked. Det finns inga resurser för
              att stötta exportfrämjande för småföretag och tjänstesektor. Det
              finns inte besked från regeringen om stöd till kommersialisering
              av forskningsresultat vid våra högskolor och universitet. Den
              så kallade miljömiljarden, som skulle ge så många nya jobb, har
              gått till väldigt mycket annat än nya jobb och är egentligen inte
              längre någon miljömiljard.
            </seg>
          </u>
          <u xml:id="i-47c351fb3099ce77-156" prev="i-47c351fb3099ce77-151" who="Q3375804">
            <seg>
              Jag kan inte se att alliansens politik i sin förlängning leder
              till ett bättre företagsklimat. Framför allt är det en politik
              som tar från de små företagen för att ge till de stora. Jag tycker
              inte att det är politikens avsikt.
            </seg>
          </u>
          <note type="speaker">
            Anf. 23 RAIMO PÄRSSINEN (s):
          </note>
          <u xml:id="i-47c351fb3099ce77-157" next="i-47c351fb3099ce77-165" who="Q3358814">
            <seg>
              Fru talman! Jag var på en konferens på Grand Hôtel tillsammans
              med organisationen Företagarna där man gjorde en utvärdering av
              ett år med borgerlig regering. Det är inte alls så, som Maud Olofsson
              försöker framställa det här, att man har uppfyllt alla punkter.
              Eller är det kanske så att Maud Olofsson kan stå här i kammaren
              och säga att arbetsrätten kommer att förändras? Det var ju också
              ett krav som Företagarna ställde. I och för sig sade statssekreteraren
              Jöran Hägglund att han kommer att göra allt för att få en förändring
              till stånd så att arbetsrätten ska försämras.
            </seg>
          </u>
          <u xml:id="i-47c351fb3099ce77-158" prev="i-47c351fb3099ce77-157" who="Q3358814">
            <seg>
              Förmögenhetsskatten försvinner. Det är en stor gåva till företagarna,
              säger Maud Olofsson. Det är inte heller någon uppfattning som
              Företagarna som organisation har, och det kommer inte på något
              vis långt fram. Tvärtom är det inte brist på kapital i detta land.
              Det är ju ägaren som betalar förmögenhetsskatt och inte företaget.
              Om det finns intressanta investeringsobjekt kommer det naturligtvis
              internationellt kapital som flödar över. Det är det ena.
            </seg>
          </u>
          <u xml:id="i-47c351fb3099ce77-159" prev="i-47c351fb3099ce77-157" who="Q3358814">
            <seg>
              Det andra är att de skattesänkningar som genomförs nu ska man
              genomföra det andra steget i förvärvsavdraget är riktade till
              låg- och medelinkomsttagarna, som Maud Olofsson säger. Men då
              kan man fråga sig: Vad köper Maud Olofsson mjölk och limpa med?
              Är det med procentsatser eller är det med kronor och ören? De
              här skattesänkningarna, och de som är genomförda, tillfaller till
              större delen dem som har de större inkomsterna. Så är det ju.
            </seg>
          </u>
          <u xml:id="i-47c351fb3099ce77-160" prev="i-47c351fb3099ce77-157" who="Q3358814">
            <seg>
              Det är en enorm förmögenhetsöverflyttning som sker, och den bygger
              på en orättvis syn som Maud Olofsson och andra i den borgerliga
              regeringen har.
            </seg>
          </u>
          <u xml:id="i-47c351fb3099ce77-161" prev="i-47c351fb3099ce77-157" who="Q3358814">
            <seg>
              3:12-reglerna är faktiskt till för att det ska finnas en likformighet
              mellan olika företagsslag. Vi socialdemokrater tycker inte att
              man ska välja företagsform efter beskattning, utan det ska finnas
              en likformighet där en neutralitet som är sund för hela näringslivet.
            </seg>
          </u>
          <u xml:id="i-47c351fb3099ce77-162" prev="i-47c351fb3099ce77-157" who="Q3358814">
            <seg>
              Vissa tjänsteföretag får nu nedsättningar av avgiften. Det hörde
              vi också Företagarna säga. I stället för jobben, jobben, jobben
              talar man nu om krångel, krångel, krångel. I skatteutskottet fick
              vi i dag höra generaldirektören säga att detta blir en stor utmaning
              och en stor svårighet och att det leder till ett oerhört krångel.
              Att skatteavdrag för hushållsnära tjänster leder till skatteundandragande
              och krångel är redan känt. Det har framkommit i den undersökning
              som Ekot gjorde.
            </seg>
          </u>
          <u xml:id="i-47c351fb3099ce77-163" prev="i-47c351fb3099ce77-157" who="Q3358814">
            <seg>
              Nog värnar vi socialdemokrater om de små företagen, och nog är
              vi helt överens om att villkoren när det gäller socialförsäkringar
              och övrig trygghet för småföretagen måste vara goda. Vi socialdemokrater
              har alltid hävdat att trygghet ger möjlighet. Trygghet gör också
              att fler vågar pröva och ta risker.
            </seg>
          </u>
          <u xml:id="i-47c351fb3099ce77-164" prev="i-47c351fb3099ce77-157" who="Q3358814">
            <seg>
              Varför får vi aldrig höra Maud Olofsson tala om det stora problem
              som finns i avtalslagens trettiosjätte paragraf, som handlar om
              avtalsvillkor mellan små och stora företag. Visst är det många
              småföretag som kommer i kläm när de stora säger att de dröjer
              med betalningen eller ställer hårda villkor. Där är det den lille
              som står mot den store. När får vi höra Maud Olofsson tala om
              detta i stället för om vad Socialdemokraterna gjorde? Den retoriken
              känner vi igen.
            </seg>
          </u>
          <u xml:id="i-47c351fb3099ce77-165" prev="i-47c351fb3099ce77-157" who="Q3358814">
            <seg>
              Nu är det faktiskt vi som är i opposition. Nu är det faktiskt
              Maud Olofsson som är ansvarig för politiken, och den fick inget
              gott betyg av Företagarna.
            </seg>
          </u>
          <note type="speaker">
            Anf. 24 Näringsminister MAUD OLOFSSON (c):
          </note>
          <u xml:id="i-47c351fb3099ce77-166" next="i-47c351fb3099ce77-173" who="Q253640">
            <seg>
              Fru talman! Berit Högman säger att människan är i grunden lat
              och talar om bättre jobb om man är på svältgränsen. De uttalandena
              får hon stå för själv. Försök inte klistra dem på mig!
            </seg>
          </u>
          <u xml:id="i-47c351fb3099ce77-167" prev="i-47c351fb3099ce77-166" who="Q253640">
            <seg>
              Jag säger bara att företagarna är glada och nöjda över de reformer
              som görs på skatteområdet, regelområdet, a-kasseområdet och sjukförsäkringsområdet,
              för det leder till fler jobb. Vi kan se resultatet. Vi har all-time-high
              hemma i mitt län, Västerbotten, när det gäller ökning av antalet
              jobb. Det är jag jätteglad över, för det har varit ett problem
              under lång tid.
            </seg>
          </u>
          <u xml:id="i-47c351fb3099ce77-168" prev="i-47c351fb3099ce77-166" who="Q253640">
            <seg>
              Berit Högman säger att det inte finns några resurser till exportfrämjande
              åtgärder. Det är fel. Läs på!
            </seg>
          </u>
          <u xml:id="i-47c351fb3099ce77-169" prev="i-47c351fb3099ce77-166" who="Q253640">
            <seg>
              Hon säger att det inte finns några resurser till kommersialisering
              av forskningsidéer från högskola och universitet. Läs på! Innovationsbron
              är svaret. Där finns resurser.
            </seg>
          </u>
          <u xml:id="i-47c351fb3099ce77-170" prev="i-47c351fb3099ce77-166" who="Q253640">
            <seg>
              Hon säger att det inte finns några resurser till forskning och
              utveckling. Gå igenom de förslag som regeringen lägger fram! Detta
              är en kunskapsfråga för Socialdemokraterna läs på om vad regeringen
              faktiskt gör. Jag förstår om ni är missnöjda med att vi är så
              aktiva och gör saker. Det visade sig ju i den tidigare debatten.
              Jag tycker att det är väldigt bra att vi är så aktiva och kan
              göra alla dessa saker.
            </seg>
          </u>
          <u xml:id="i-47c351fb3099ce77-171" prev="i-47c351fb3099ce77-166" who="Q253640">
            <seg>
              Jag har en väldigt bra dialog med företagarna. Jag konstaterar
              att huvuddelen av de förslag som man lade fram i valrörelsen har
              vi också genomfört. Det säger också företagarna när vi pratar
              med dem. Men det är klart att när dessa åtgärder är genomförda
              måste man föra upp nya saker på listan. Jag tycker att det är
              bra att de är aktiva påtryckare mot oss i regeringen, för det
              ger oss och inte minst mig ett jättebra stöd i att genomföra alla
              dessa positiva saker.
            </seg>
          </u>
          <u xml:id="i-47c351fb3099ce77-172" prev="i-47c351fb3099ce77-166" who="Q253640">
            <seg>
              När det handlar om skattesänkningar riktade mot låg- och medelinkomsttagare
              kan man inte komma ifrån att 1 000 kronor mer i månaden spelar
              en otroligt stor roll för en människa som har låga inkomster.
              Min retoriska fråga är alltid: När fick lågavlönade undersköterskor
              i kommunal verksamhet 1 000 kronor mer i månaden i en avtalsrörelse?
              Det är klart att detta spelar roll, på samma sätt som det spelar
              roll att vi avskaffar förmögenhetsskatten för att man ska kunna
              investera.
            </seg>
          </u>
          <u xml:id="i-47c351fb3099ce77-173" prev="i-47c351fb3099ce77-166" who="Q253640">
            <seg>
              Nej, ni är inte trovärdiga i er företagspolitik. Vi kommer att
              fortsätta att göra det enklare, roligare och lönsammare att vara
              företagare i Sverige. Det är vårt löfte.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2007/08:16 om käppar i hjulet för
            energiomställningen
          </note>
          <note type="speaker">
            Anf. 25 Näringsminister MAUD OLOFSSON (c):
          </note>
          <u xml:id="i-47c351fb3099ce77-174" next="i-47c351fb3099ce77-179" who="Q253640">
            <seg>
              Fru talman! Berit Högman har frågat mig om jag avser att dels
              kompensera de 700 värmlänningar som nu blir utan det utlovade
              konverteringsstödet, dels verka för att elkonsumenterna även framöver
              kan få återbäring på de höga elpriserna.
            </seg>
          </u>
          <u xml:id="i-47c351fb3099ce77-175" prev="i-47c351fb3099ce77-174" who="Q253640">
            <seg>
              Den tidigare regeringen införde i januari 2006 stöd för konvertering
              från oljeuppvärmningssystem i bostadshus. Stöd har lämnats för
              konvertering till fjärrvärme, berg-, sjö- eller jordvärmepump,
              biobränsle eller solvärme. För hela stödperioden 20062010 avsattes
              450 miljoner kronor. Den nuvarande regeringen har inte dragit
              tillbaka några av dessa medel, men eftersom det har kommit in
              ett stort antal ansökningar till länsstyrelserna har avsatta medel
              förbrukats i snabbare takt än den tidigare regeringen beräknade.
              Innevarande år blir därför det sista året för detta stöd. På grund
              av den stora efterfrågan riskerar även sökande som kommit in med
              ansökan i tid att bli utan stöd. Jag har förståelse för att detta
              kan upplevas som orättvist för den enskilde.
            </seg>
          </u>
          <u xml:id="i-47c351fb3099ce77-176" prev="i-47c351fb3099ce77-174" who="Q253640">
            <seg>
              Oljepannor konverterades dock i hög takt redan innan konverteringsstödet
              infördes. Redan utan statligt stöd fanns således flera både ekonomiskt
              konkurrenskraftiga och miljömässigt bra alternativ till oljeeldning
              för uppvärmning av bostadshus. Att Sverige är på väg att fasa
              ut oljan ur uppvärmningssektorn kan inte minst tillskrivas koldioxidskattens
              långsiktiga effekt. Ett konverteringsstöd av det slag som den
              tidigare regeringen införde får begränsad styreffekt och torde
              i liten omfattning bidra till att minska de klimatpåverkande utsläppen.
              Däremot har stödet gett upphov till mycket irritation i berörda
              branscher eftersom det skapat en ryckig och oförutsägbar marknad.
              Stödet har även gett upphov till irritation bland dem som bytt
              ut sina oljepannor utan konverteringsstöd, antingen innan stödet
              infördes eller efter det att de avsatta medlen var förbrukade.
            </seg>
          </u>
          <u xml:id="i-47c351fb3099ce77-177" prev="i-47c351fb3099ce77-174" who="Q253640">
            <seg>
              I fråga om regeringens energi- och klimatpolitik vill jag i detta
              sammanhang påminna om att regeringen för perioden 20082010 satsar
              ytterligare 1 miljard kronor inom klimatområdet. Satsningen i
              budgetpropositionen avser bland annat teknikupphandling och marknadsintroduktion
              av energieffektiv teknik, krav på energideklarationer av byggnader
              och ekodesign, klimatrådgivning till konsumenter och företagare,
              informations- och utbildningsinsatser om energieffektivisering
              och klimatåtgärder, stimulans till energieffektivisering hos små
              och medelstora företag och i kommunal verksamhet, utveckling av
              klimatmärkning av produkter och tjänster. Vidare har regeringen
              i budgetpropositionen för 2008 föreslagit en höjning av koldioxidskatten,
              vilket kommer att bidra till att göra konvertering från oljeuppvärmningssystem
              i bostadshus ännu mer lönsamt. Dessa satsningar lägger grund för
              den bredd och långsiktighet som klimatfrågan kräver.
            </seg>
          </u>
          <u xml:id="i-47c351fb3099ce77-178" prev="i-47c351fb3099ce77-174" who="Q253640">
            <seg>
              Oljekonverteringsstödet däremot var kortsiktigt och illa genomtänkt.
              En förlängning av detta stöd till stora kostnader, men till ringa
              eller ingen klimatnytta, kan inte anses vara ett ansvarsfullt
              sätt att handskas med medborgarnas pengar. Vidare kan jag inte
              dela interpellantens syn i fråga om att ett statligt stöd för
              konvertering från oljeuppvärmning skulle kunna betraktas som återbäring
              på elpriset till elkonsumenterna. Regeringen föredrar att genom
              skattesänkningar för låg- och medelinkomsttagare stärka deras
              köpkraft.
            </seg>
          </u>
          <u xml:id="i-47c351fb3099ce77-179" prev="i-47c351fb3099ce77-174" who="Q253640">
            <seg>
              Regeringen anser sammanfattningsvis att stöd för konvertering
              från oljeuppvärmningssystem i bostadshus är en typ av åtgärd som
              inte innebär god hushållning med våra gemensamma resurser. Mot
              den bakgrunden har jag inte för avsikt att verka för någon särskild
              kompensation till dem som inte har kommit i åtnjutande av stödet
              för konvertering från oljeuppvärmning. Jag har heller inte för
              avsikt att verka för införande av oljekonverteringsstöd i syfte
              att ge elkonsumenterna återbäring på elpriset.
            </seg>
          </u>
          <note type="speaker">
            Anf. 26 BERIT HÖGMAN (s):
          </note>
          <u xml:id="i-47c351fb3099ce77-180" next="i-47c351fb3099ce77-186" who="Q3375804">
            <seg>
              Fru talman! Det finns säkert saker och ting som vi kan vara överens
              om, Maud Olofsson. Vi måste jobba med miljö- och energipolitiken
              på ett sådant sätt att vi når ett hållbart samhälle.
            </seg>
          </u>
          <u xml:id="i-47c351fb3099ce77-181" prev="i-47c351fb3099ce77-180" who="Q3375804">
            <seg>
              Vi socialdemokrater formulerade redan 2005 vårt mål om att Sverige
              ska bryta sitt oljeberoende fram till 2020. Då ska inte oljan
              behövas för att värma våra hus, och ingen bil ska enbart vara
              hänvisad till bensin eller diesel som drivmedel. För att vi ska
              nå detta mål krävs mycket. Vi måste investera i forskning, kunskapsutveckling
              och effektivisering inom såväl transportsektorn som bostadssektorn
              och fortsättningsvis även inom industrin.
            </seg>
          </u>
          <u xml:id="i-47c351fb3099ce77-182" prev="i-47c351fb3099ce77-180" who="Q3375804">
            <seg>
              Vi tror att vi når ett bättre och effektivare resultat om vi
              arbetar tillsammans om var och en och alla tillsammans hjälps
              åt. Det är i det perspektivet vi ska se exempelvis stödet för
              byte från oljepanna till annat.
            </seg>
          </u>
          <u xml:id="i-47c351fb3099ce77-183" prev="i-47c351fb3099ce77-180" who="Q3375804">
            <seg>
              De 700 värmlänningar som jag talar för i denna fråga och Värmland
              är bara 3 procent av Sverige, så det finns säkert några tusen
              till som får avslag på sina ansökningar är en målgrupp som uppenbarligen
              inte ingår i regeringens politik. Det är företrädesvis äldre personer
              som bor i egna hem på landsbygden. Det finns inga boendealternativ,
              husen har ett lågt taxeringsvärde men är likväl fortfarande i
              stor utsträckning uppvärmda med olja.
            </seg>
          </u>
          <u xml:id="i-47c351fb3099ce77-184" prev="i-47c351fb3099ce77-180" who="Q3375804">
            <seg>
              I praktiken fungerar det inte som statsrådet önskar, att man
              ska använda sin lilla skattesänkning till att konvertera bort
              sin oljepanna. Dessa pensionärer har nämligen aldrig fått någon
              skattesänkning av Maud Olofsson och alliansregeringen. Det är
              också så att den skattesänkning som yrkesverksamma får i väldigt
              hög utsträckning på landsbygden går till bensinskattehöjning,
              till ett förändrat fastighetsskattesystem och dessutom, inte minst,
              till en väldigt förhöjd a-kasseavgift. Den beskrivning som statsrådet
              ger i svaret stämmer inte på något sätt med den verklighet som
              jag försöker beskriva i min interpellation.
            </seg>
          </u>
          <u xml:id="i-47c351fb3099ce77-185" prev="i-47c351fb3099ce77-180" who="Q3375804">
            <seg>
              Frågan kvarstår därför: Vad kan vi säga till dessa 700 personer?
              Det är en klar majoritet av äldre personer, pensionärer, som bor
              i egna hem i glesbygd.
            </seg>
          </u>
          <u xml:id="i-47c351fb3099ce77-186" prev="i-47c351fb3099ce77-180" who="Q3375804">
            <seg>
              Jag har en känsla av att statsrådet själv också har erfarenhet
              av en sådan miljö.
            </seg>
          </u>
          <note type="speaker">
            Anf. 27 Näringsminister MAUD OLOFSSON (c):
          </note>
          <u xml:id="i-47c351fb3099ce77-187" next="i-47c351fb3099ce77-194" who="Q253640">
            <seg>
              Fru talman! Ja, det är många som har fått ta del av det här stödet.
              Men den kritik som vi har fått när det gäller stödet handlar om
              att det lönar sig lika bra utan det här stödet att göra den här
              omställningen. Även om man tycker att det är en stor investering
              kan man räkna hem den investeringen på några år.
            </seg>
          </u>
          <u xml:id="i-47c351fb3099ce77-188" prev="i-47c351fb3099ce77-187" who="Q253640">
            <seg>
              För mig är det lite grann en moralisk fråga. Jag kan ju ha råd.
              Men ska jag, om jag har låg inkomst och hög skatt, som det har
              varit tidigare, vara med och betala till min granne för en investering
              som faktiskt lönar sig utan att jag behöver gå in med skattemedel
              i detta? Vi ska veta att det är rätt många låginkomsttagare som
              inte ens har råd att byta oljepanna, som inte ens har råd att
              göra alla de sakerna. De kanske inte ens har råd att söka de här
              pengarna. Man får ju inte täckning för alla de investeringar som
              man gör.
            </seg>
          </u>
          <u xml:id="i-47c351fb3099ce77-189" prev="i-47c351fb3099ce77-187" who="Q253640">
            <seg>
              Då kan man som skattebetalare börja ställa sig frågan: Ska jag
              betala med höga skatter till grannen, som kanske har råd att göra
              den här investeringen?
            </seg>
          </u>
          <u xml:id="i-47c351fb3099ce77-190" prev="i-47c351fb3099ce77-187" who="Q253640">
            <seg>
              Dessutom har många av de företag som finns på den här marknaden
              just sagt åt oss: Ni förstör hela marknaden när ni håller på på
              det här sättet. Det blir ryckigt därför att ena gången har vi
              bidragssystem. Nästa gång har vi inte bidragssystem. De säger
              också åt oss: Det här lönar sig ändå. Då finns det ingen anledning
              för oss att gå in med skattepengar och hitta på olika bidragssystem
              i det här sammanhanget.
            </seg>
          </u>
          <u xml:id="i-47c351fb3099ce77-191" prev="i-47c351fb3099ce77-187" who="Q253640">
            <seg>
              Sedan säger Berit Högman att den skattesänkning som vi genomför
              det ska alltså handla om någon återbäring inte kommer människor
              till del. Ja, men det är låg- och medelinkomsttagarna som får
              1 000 kronor mer i plånboken om alliansbudgeten går igenom, vilket
              den kommer att göra.
            </seg>
          </u>
          <u xml:id="i-47c351fb3099ce77-192" prev="i-47c351fb3099ce77-187" who="Q253640">
            <seg>
              Berit Högman säger: Dessutom höjer ni koldioxidskatten. Ja, men
              det gör Berit Högman också enligt partimotionen. Ni ligger på
              exakt samma nivå som vi, så kom inte och säg att vi har mer ökade
              kostnader för konsumenterna än vad ni har.
            </seg>
          </u>
          <u xml:id="i-47c351fb3099ce77-193" prev="i-47c351fb3099ce77-187" who="Q253640">
            <seg>
              Och så säger hon att vi höjer avgiften till a-kassan. Nej, tvärtom,
              för de allra flesta kommer det att bli en sänkning av a-kasseavgiften
              därför att vi genomför den här reformen utöver att vi sänker inkomstskatterna
              med 1 000 kronor i månaden. Det är mycket bättre att man får behålla
              de här pengarna själv. Sedan kan man gå till vem man vill. Man
              kan göra de här sakerna, och man kan räkna hem det på ett antal
              år.
            </seg>
          </u>
          <u xml:id="i-47c351fb3099ce77-194" prev="i-47c351fb3099ce77-187" who="Q253640">
            <seg>
              Vi från samhällets sida ska gå in där den här utvecklingen inte
              sker automatiskt, där vi måste pusha på med information, med klimatrådgivning,
              med energisparprogram till företagen och så vidare. Det är där
              vi ska finnas för att stimulera den utvecklingen, och vi tänker
              fortsätta med det därför att vi tycker att det är det mest rättvisa
              i det här sammanhanget.
            </seg>
          </u>
          <note type="speaker">
            Anf. 28 BERIT HÖGMAN (s):
          </note>
          <u xml:id="i-47c351fb3099ce77-195" next="i-47c351fb3099ce77-200" who="Q3375804">
            <seg>
              Fru talman! Det finns en väsentlig skillnad, Maud Olofsson. Vi
              lovade aldrig någon sänkt bensinskatt före valet, men du har allianskamrater
              som högljutt har gjort det.
            </seg>
          </u>
          <u xml:id="i-47c351fb3099ce77-196" prev="i-47c351fb3099ce77-195" who="Q3375804">
            <seg>
              Staten ska inte styra en självreglerande marknad, tycker statsrådet.
              I konsekvensens namn borde vi då inte ha en miljöbilsbonus på
              10 000 kronor. Vi skulle inte ha någon skattesubvention på hushållsnära
              tjänster. Och vi skulle inte ha sänkta arbetsgivaravgifter på
              en del av en näring men inte på en annan del av nästan samma näring,
              som det ju blir frågan om skillnaden mellan hotell och restaurang.
            </seg>
          </u>
          <u xml:id="i-47c351fb3099ce77-197" prev="i-47c351fb3099ce77-195" who="Q3375804">
            <seg>
              Detta är ett argument som inte på något sätt håller i förhållande
              till den politik som alliansen för. Jag kan återigen konstatera
              att målgruppen för den här reformen företrädesvis är äldre människor
              med en låg inkomst, med en pension, som aldrig har kommit i åtnjutande
              av alliansens skattesänkningar och därmed har sämre förutsättningar
              för att klara denna investering, som är en konvertering. Precis
              som Maud Olofsson själv sade kan detta vara en svårighet. Det
              är inte bara att gå till banken och låna pengar om du är ensam,
              82 år och har låg ATP.
            </seg>
          </u>
          <u xml:id="i-47c351fb3099ce77-198" prev="i-47c351fb3099ce77-195" who="Q3375804">
            <seg>
              Den borgerliga regeringen säger att man gör stora insatser på
              klimatområdet. Ogärna berättar regeringen om nedläggningen av
              klimatinvesteringsprogrammet, som har varit ett framgångsrikt
              instrument för både kommuner och näringsliv och organisationer
              när det gäller att minska miljöbelastningen. Programmet har haft
              stor betydelse för klimatarbetet, som pågår över hela landet.
            </seg>
          </u>
          <u xml:id="i-47c351fb3099ce77-199" prev="i-47c351fb3099ce77-195" who="Q3375804">
            <seg>
              Det är inte det land som sist tar steget ur fossilsamhället som
              vinner utan tvärtom. Vi säger: Vi är det land som först borde
              klara det och därmed gå före, få nya företagsidéer och nya vinster,
              både mänskliga och ekonomiska.
            </seg>
          </u>
          <u xml:id="i-47c351fb3099ce77-200" prev="i-47c351fb3099ce77-195" who="Q3375804">
            <seg>
              Det är rätt långt mellan prat och verklighet från regeringens
              håll när det gäller detta. Klimatmiljarden devalveras ständigt
              i takt med att regeringens politik blir känd. I praktiken, om
              vi räknar åren framöver, Maud Olofsson, tar regeringen faktiskt
              bort mer pengar än man tillför på klimatområdet. Då kvarstår min
              fråga: Är det inte rimligt att använda en liten del av energiföretagens
              vinster, beskatta dem och på så sätt återföra det till de människor
              som behöver en knuff i ryggen för att delta i omställningen mot
              ett hållbart samhälle?
            </seg>
          </u>
          <note type="speaker">
            Anf. 29 Näringsminister MAUD OLOFSSON (c):
          </note>
          <u xml:id="i-47c351fb3099ce77-201" next="i-47c351fb3099ce77-211" who="Q253640">
            <seg>
              Fru talman! Jag lovade ingen sänkt bensinskatt i valrörelsen.
              Jag sade att vi måste klara omställningen. Ska människor byta
              till hållbara lösningar, som jag, byta till etanolbil, biogasbil
              eller vad det nu är för någonting måste det vara billigare att
              tanka det miljövänliga bränslet. Det var det tydliga besked som
              jag gav.
            </seg>
          </u>
          <u xml:id="i-47c351fb3099ce77-202" prev="i-47c351fb3099ce77-201" who="Q253640">
            <seg>
              Vi sade också: Vi behöver stimulansåtgärder i form av bilbytarpremier.
              Vi såg nämligen inte att den här förändringen på marknaden skedde
              tillräckligt snabbt. Vi sade att vi med skatteinstrumentet måste
              styra över så att det blir dyrare att förstöra miljön och billigare
              att köra på miljövänliga bränslen.
            </seg>
          </u>
          <u xml:id="i-47c351fb3099ce77-203" prev="i-47c351fb3099ce77-201" who="Q253640">
            <seg>
              Jag kan bara konstatera att Berit Högman i sin motion har skrivit
              under på precis samma nivå på bensinskattehöjningar eller koldioxidskattehöjningar
              som regeringen har föreslagit. Alldeles illa är inte regeringens
              tankeverksamhet på det här området, eftersom den får stöd också
              från Socialdemokraterna.
            </seg>
          </u>
          <u xml:id="i-47c351fb3099ce77-204" prev="i-47c351fb3099ce77-201" who="Q253640">
            <seg>
              Vad är det vi har sett när det gäller hushållsnära tjänster?
              Jo, vanliga människor med vanliga inkomster har inte haft råd
              att köpa dessa. Nu har man det. Jag tänker på människor, kvinnor
              med låga inkomster som behöver hjälp att få vardagspusslet att
              funka. Det är därför som vi genomför den reformen. Det är därför
              som vi använder skatteinstrumentet för att sänka skattekostnaden
              för den typen av tjänster. Så kommer regeringen att fortsätta
              att jobba för att stimulera en ökad tjänstesektor.
            </seg>
          </u>
          <u xml:id="i-47c351fb3099ce77-205" prev="i-47c351fb3099ce77-201" who="Q253640">
            <seg>
              Sedan pratar Berit Högman väldigt gråtmilt om fattiga pensionärer.
              Ja, men sanningen är, Berit Högman, att dessa fattiga pensionärer
              i dag är med och betalar till detta oljekonverteringsstöd som
              egentligen inte behövs. Vad är logiken i det? Man vet ju att man,
              om man byter en panna, kan räknar hem det. Varför ska de som i
              dag inte behöver byta panna vara med och betala till grannen som
              behöver göra det när vi vet att det ändå lönar sig?
            </seg>
          </u>
          <u xml:id="i-47c351fb3099ce77-206" prev="i-47c351fb3099ce77-201" who="Q253640">
            <seg>
              Jag tycker att det är slöseri med skattebetalarnas pengar. Vi
              ska finnas med när vi vill stimulera en utveckling som inte sker
              ändå. Men när vi vet att det lönar sig att göra konverteringen
              på marknadsmässiga villkor ska inte staten finnas där och använda
              skattebetalarnas pengar.
            </seg>
          </u>
          <u xml:id="i-47c351fb3099ce77-207" prev="i-47c351fb3099ce77-201" who="Q253640">
            <seg>
              Sedan kan jag bara konstatera att det i Socialdemokraternas budget
              finns 100 miljoner kronor för 2008. Jag kan meddela att det kommer
              att räcka ett kvarts år, om man tittar på de ansökningar som finns.
              Blås inte upp er ambitionsnivå! 100 miljoner högre än så är inte
              er ambition. Det tycker jag att Berit Högman ska tala om för alla
              dem i Värmland och andra som nu får intryck av att Socialdemokraterna
              står på deras sida och vill ge mer pengar.
            </seg>
          </u>
          <u xml:id="i-47c351fb3099ce77-208" prev="i-47c351fb3099ce77-201" who="Q253640">
            <seg>
              Det räcker ett kvarts år, vill jag meddela.
            </seg>
          </u>
          <u xml:id="i-47c351fb3099ce77-209" prev="i-47c351fb3099ce77-201" who="Q253640">
            <seg>
              När det gäller återföring av pengar till medborgarna tycker jag
              att det bästa sättet är att inte beskatta låginkomsttagare så
              hårt som sossarna gör. Se till att man får den här tusenlappen
              mer kvar i månaden! Det är 12 000 kronor per år. Om man är två
              stycken i en familj är det 24 000 kronor. Det är mycket pengar.
            </seg>
          </u>
          <u xml:id="i-47c351fb3099ce77-210" prev="i-47c351fb3099ce77-201" who="Q253640">
            <seg>
              Det är mycket bättre att jobba med att folk får behålla sina
              pengar i grunden så att de klarar sig själva än att de ständigt
              och jämt är beroende av olika bidragssystem. Men här finns en
              åsiktsskillnad mellan Socialdemokraterna och alliansregeringen.
            </seg>
          </u>
          <u xml:id="i-47c351fb3099ce77-211" prev="i-47c351fb3099ce77-201" who="Q253640">
            <seg>
              Vi tror på människors självbestämmande. Vi tycker att man ska
              få bestämma mer själv. Vi tycker också att man ska få behålla
              mer av sin inkomst. Socialdemokraterna tycker att man ska vara
              beroende av bidrag. Det är olika synsätt, och jag tycker att medborgarna
              själva får ta ställning till vad det är de önskar och vill. Så
              här långt har medborgarna önskat mer av självbestämmande och mindre
              av bidrag.
            </seg>
          </u>
          <note type="speaker">
            Anf. 30 BERIT HÖGMAN (s):
          </note>
          <u xml:id="i-47c351fb3099ce77-212" next="i-47c351fb3099ce77-214" who="Q3375804">
            <seg>
              Fru talman! Det är alldeles uppenbart att Maud Olofsson och jag
              har olika synsätt. I det här fallet, när det gäller oljekonverteringsanslaget,
              syftar jag på ett antal människor som företrädesvis är äldre,
              pensionärer och som aldrig har kommit i åtnjutande av allianspolitikens
              skattesänkningar de är särbehandlade i det fallet. De skulle kunna
              behöva ett stöd, för det är viktigt att alla bidrar till omställningen
              mot ett hållbart samhälle. I det perspektivet är dessa 100 miljoner
              ändå 100 miljoner som hade täckt de ansökningar som redan var
              inne. Det finns en förståelse för det håller statsrådet med om
              i svaret att människor uppfattar det som osjyst och orättvist.
            </seg>
          </u>
          <u xml:id="i-47c351fb3099ce77-213" prev="i-47c351fb3099ce77-212" who="Q3375804">
            <seg>
              Regeringen beskattar kärnkraft och vattenkraft men inte för att
              hjälpa dessa människor utan för att finansiera borttagandet av
              förmögenhetsskatten som företrädesvis hamnar hos väldigt välbeställda
              människor i storstad och över huvud taget inte hos äldre människor
              på landsbygden. Maud Olofsson må gärna kalla mig gråtmild, men
              jag har respekt för att de människorna faktiskt också har rätt
              att delta i omställningen mot ett hållbart samhälle.
            </seg>
          </u>
          <u xml:id="i-47c351fb3099ce77-214" prev="i-47c351fb3099ce77-212" who="Q3375804">
            <seg>
              Alliansregeringen har helt och hållet valt att bortse från denna
              grupp, såväl i energipolitiken som i den ekonomiska politiken.
              Där är vi oeniga, och det är jag väldigt stolt över att vi är.
            </seg>
          </u>
          <note type="speaker">
            Anf. 31 Näringsminister MAUD OLOFSSON (c):
          </note>
          <u xml:id="i-47c351fb3099ce77-215" next="i-47c351fb3099ce77-220" who="Q253640">
            <seg>
              Fru talman! När jag säger att Berit Högman är gråtmild menar
              jag att det är falskt. Det vi försöker göra är att skapa en rättvisa
              i det här sammanhanget. Jag ställer bara frågan: Varför ska fattiga
              pensionärer på landsbygden betala i så fall till storstädernas
              familjer som vill byta till en panna när de vet att det lönar
              sig i alla fall? Varför ska pensionärerna på landsbygden betala
              det?
            </seg>
          </u>
          <u xml:id="i-47c351fb3099ce77-216" prev="i-47c351fb3099ce77-215" who="Q253640">
            <seg>
              Berit Högman säger att det är 100 miljoner kronor som man anslår.
              Jag har precis upplyst om att det kommer att räcka till ett kvarts
              år, om inte alla pengar ska gå till Värmland. Det tror jag inte
              är tanken med Socialdemokraternas motion.
            </seg>
          </u>
          <u xml:id="i-47c351fb3099ce77-217" prev="i-47c351fb3099ce77-215" who="Q253640">
            <seg>
              Min fråga är också: Varför avskaffar man det 2009 och 2010 om
              det är ett så bra stöd? Varför finns bara pengar till 2008? Det
              måste finnas någon anledning till att Socialdemokraterna också
              säger att det måste finnas ett stopp för det här.
            </seg>
          </u>
          <u xml:id="i-47c351fb3099ce77-218" prev="i-47c351fb3099ce77-215" who="Q253640">
            <seg>
              Jag tror att ni har analyserat precis det vi har gjort, nämligen
              att det här lönar sig ändå. Då ska man inte använda skattebetalarnas
              pengar. Men säg då det rakt ut! Försök inte gömma det i någon
              annan diskussion!
            </seg>
          </u>
          <u xml:id="i-47c351fb3099ce77-219" prev="i-47c351fb3099ce77-215" who="Q253640">
            <seg>
              Jag tycker att den omställning vi nu har att göra är en fantastisk
              sak, en fantastisk möjlighet. 1 miljard i klimatåtgärder kommer
              att ge stora resultat. Nu ställer vi om bilparken. Vi ställer
              om och producerar nya miljövänliga bränslen. Vi tecknar avtal
              med Brasilien och USA för att få ett internationellt samarbete.
              Vi lägger in miljöaspekterna mycket tydligare i biståndssamarbetet.
              Vi har energisparprogram för de stora företagen som kommer att
              spara en terawattimme per år. Vi gör energisatsningar riktat mot
              de små företagen så att de ska använda energin effektivare. Vi
              agerar i EU för att få ett ökat samband mellan klimatpolitiken,
              energipolitiken och industripolitiken.
            </seg>
          </u>
          <u xml:id="i-47c351fb3099ce77-220" prev="i-47c351fb3099ce77-215" who="Q253640">
            <seg>
              Den här regeringen är mer än någon regering tidigare aktiv i
              att ställa om, och vi använder skatteinstrument och sunda ekonomiska
              system för att åstadkomma det. Jag välkomnar Socialdemokraterna
              i kampen för ett hållbart samhälle med konstruktiva och bra förslag.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2007/08:21 om situationen i Burma
          </note>
          <note type="speaker">
            Anf. 32 Utrikesminister CARL BILDT (m):
          </note>
          <u xml:id="i-47c351fb3099ce77-221" next="i-47c351fb3099ce77-239" who="Q52922">
            <seg>
              Fru talman! Magdalena Streijffert har frågat mig vilka ytterligare
              åtgärder jag avser att vidta för att ge folket i Burma mitt och
              regeringens stöd för ett demokratiskt och fritt land.
            </seg>
          </u>
          <u xml:id="i-47c351fb3099ce77-222" prev="i-47c351fb3099ce77-221" who="Q52922">
            <seg>
              Låt mig först slå fast att Sveriges och Europeiska unionens politik
              gentemot juntan i Burma har varit entydig sedan år tillbaka. En
              gång ansågs Burma vara en av Asiens mer lovande ekonomier, men
              i dag är landet ett av världens fattigaste, mest korrumperade
              och mest desperata. Bedömningar tyder på att hälften av landets
              befolkning lever i ren misär, och cirka en tredjedel av barnen
              lider av undernäring.
            </seg>
          </u>
          <u xml:id="i-47c351fb3099ce77-223" prev="i-47c351fb3099ce77-221" who="Q52922">
            <seg>
              Orsaken till denna djupt tragiska utveckling ligger entydigt
              i den politik som successiva militärregimer har fört. Det var
              1962 som en kupp förde till makten den regim som med sin burmesiska
              väg till socialism förstatligade i stort sett hela ekonomin och
              började att skapa de allt större problemen för landet.
            </seg>
          </u>
          <u xml:id="i-47c351fb3099ce77-224" prev="i-47c351fb3099ce77-221" who="Q52922">
            <seg>
              Sedan dess har regimens försök att hantera successiva ekonomiska
              och politiska kriser lett till att den blivit alltmer repressiv,
              alltmer isolerad och alltmer hatad. Ca 3 000 personer miste livet
              när de massiva protesterna 1988 slogs ned. Regimen tvingades till
              en viss politisk öppning, men när National League for Democracy
              under Aung San Suu Kyi i valet 1990 fick 82 procent av rösterna
              annullerades valet, och den politiska repressionen skärptes ytterligare.
            </seg>
          </u>
          <u xml:id="i-47c351fb3099ce77-225" prev="i-47c351fb3099ce77-221" who="Q52922">
            <seg>
              Försiktiga öppningar i den ekonomiska politiken har egentligen
              inte lett till någonting alls. Mer eller mindre, oftast påtagligt
              dåligt skötta, statskontrollerade företag kontrollerar nyckelsektorer
              av ekonomin. Omfattande smuggling och pengatvätt tillhör bilden.
            </seg>
          </u>
          <u xml:id="i-47c351fb3099ce77-226" prev="i-47c351fb3099ce77-221" who="Q52922">
            <seg>
              En alltmer dominerande del av det alltmer utarmade landets resurser
              har satsats på att bygga ut militären, men detta har inneburit
              att regimens långsiktiga problem snarast fördjupats. Egenartade
              beslut som det att bygga en helt ny huvudstad har gjort saken
              än värre.
            </seg>
          </u>
          <u xml:id="i-47c351fb3099ce77-227" prev="i-47c351fb3099ce77-221" who="Q52922">
            <seg>
              Tecken finns på att spänningar byggts upp inom regimen under
              de senaste åren. Samtidigt har möjligheten till ökad export av
              naturgas och grannländers investeringar i denna skapat vissa nya
              ekonomiska möjligheter.
            </seg>
          </u>
          <u xml:id="i-47c351fb3099ce77-228" prev="i-47c351fb3099ce77-221" who="Q52922">
            <seg>
              När protesterna mot regimen på nytt blossade upp i augusti uttalade
              jag omedelbart mitt stöd för den burmesiska demokratirörelsen.
              Under krisens olika skeden sedan dess har vi genomgående fördömt
              våldet och de omfattande kränkningarna av de mänskliga rättigheterna.
              Vi har manifesterat vårt stöd för en demokratisk utveckling i
              landet.
            </seg>
          </u>
          <u xml:id="i-47c351fb3099ce77-229" prev="i-47c351fb3099ce77-221" who="Q52922">
            <seg>
              Även om de öppna protesterna nu slagits ned har vi anledning
              att utgå från att regimen internt är försvagad, och vi vet att
              den aldrig stått så isolerad internationellt som i dag. Vårt arbete
              måste nu därför inriktas på att upprätthålla och successivt skärpa
              det internationella trycket på regimen i syfte att skapa förutsättningar
              för den nationella dialog som kan leda till en förändring och
              demokratisering.
            </seg>
          </u>
          <u xml:id="i-47c351fb3099ce77-230" prev="i-47c351fb3099ce77-221" who="Q52922">
            <seg>
              De insatser som kan göras inom ramen för FN-sändebudet Ibrahim
              Gambaris arbete är av största betydelse, och det är viktigt att
              vi inom EU inriktar vårt arbete på att ge honom så tydligt stöd
              som vi kan. Efter sitt senaste besök har han rapporterat till
              FN:s säkerhetsråd, och vi är angelägna om att han, så snart detta
              är möjligt, återvänder till Burma för att fortsätta försöken att
              få regimen engagerad i en genuin nationell dialog.
            </seg>
          </u>
          <u xml:id="i-47c351fb3099ce77-231" prev="i-47c351fb3099ce77-221" who="Q52922">
            <seg>
              Av stor vikt är den politik som Burmas omedelbara grannländer
              för. Jag har redan tidigare välkomnat det mycket starka uttalande
              som Aseanländernas utrikesministrar gjorde i New York, och vi
              har all anledning att utgå från att detta kommer att följas upp
              med konkreta åtgärder i samband med Aseans toppmöte i Singapore
              nästa månad.
            </seg>
          </u>
          <u xml:id="i-47c351fb3099ce77-232" prev="i-47c351fb3099ce77-221" who="Q52922">
            <seg>
              Jag har också pekat på vikten av agerande från såväl Indien som
              Kina. Även om vi kan ha förståelse för vissa av de säkerhetsskäl
              som väger tungt i Indiens politik förväntar vi oss att Indiens
              demokratiska grundvärderingar tydligt ska återspeglas också i
              dess politik gentemot Burma.
            </seg>
          </u>
          <u xml:id="i-47c351fb3099ce77-233" prev="i-47c351fb3099ce77-221" who="Q52922">
            <seg>
              Även om det är fel att framställa juntan i Naypyidaw som en marionett
              till Beijing är det sannolikt att Kina har större möjligheter
              till inflytande än många andra. Avtalet tidigare i år om en viktig
              gasledning från fyndigheter utanför Burmas kust till det inre
              av Kina har fördjupat relationen. Vi förväntar oss att Kina tydligt
              ska leva upp till de uttalanden man gjort om vikten av en nationell
              försoningsprocess i Burma och stödet till Gambaris arbete.
            </seg>
          </u>
          <u xml:id="i-47c351fb3099ce77-234" prev="i-47c351fb3099ce77-221" who="Q52922">
            <seg>
              Inom EU fortsätter vi diskussionen om ytterligare ekonomiska
              sanktioner och andra sanktionsåtgärder i syfte att öka förutsättningarna
              för att Gambariprocessen ska ge önskat resultat.
            </seg>
          </u>
          <u xml:id="i-47c351fb3099ce77-235" prev="i-47c351fb3099ce77-221" who="Q52922">
            <seg>
              Vi måste dock inse att våra möjligheter är begränsade. De handelssanktioner
              på ädelträ, mineraler och ädelstenar som vi beslutade om i går
              omfattar knappast mer än ca 1,5 procent av landets utrikeshandel.
              De västliga investeringarna i landet är ytterligt begränsade.
              Inom EU driver Sverige aktivt att de åtgärder som införs mot juntan
              ska vara effektiva och leda till konkreta resultat.
            </seg>
          </u>
          <u xml:id="i-47c351fb3099ce77-236" prev="i-47c351fb3099ce77-221" who="Q52922">
            <seg>
              Från svensk sida studerar vi mot denna bakgrund möjligheten till
              ytterligare så kallade smarta sanktioner. Vi vill komma åt rika
              generaler snarare än fattiga burmeser.
            </seg>
          </u>
          <u xml:id="i-47c351fb3099ce77-237" prev="i-47c351fb3099ce77-221" who="Q52922">
            <seg>
              Det är också angeläget mot bakgrund av den desperata situationen
              för Burmas invånare att diskutera olika former av humanitär hjälp.
            </seg>
          </u>
          <u xml:id="i-47c351fb3099ce77-238" prev="i-47c351fb3099ce77-221" who="Q52922">
            <seg>
              Det är, fru talman, min absoluta övertygelse att denna regim
              i denna form knappast kommer att överleva särskilt länge.
            </seg>
          </u>
          <u xml:id="i-47c351fb3099ce77-239" prev="i-47c351fb3099ce77-221" who="Q52922">
            <seg>
              Nu handlar det om att regionalt och globalt skapa det tryck som
              ger förutsättningar för en nationell försoningsprocess som kan
              leda Burma ut ur det brutala förtryck och den galopperande fattigdom
              som är denna usla regims kännemärke framför andra.
            </seg>
          </u>
          <note type="speaker">
            Anf. 33 MAGDALENA STREIJFFERT (s):
          </note>
          <u xml:id="i-47c351fb3099ce77-240" next="i-47c351fb3099ce77-246" who="Q4980790">
            <seg>
              Fru talman! Precis som utrikesminister Carl Bildt tar upp i sitt
              svar styrs Burma sedan 1962 av en av världens mest grymma militärjuntor.
              Åsiktsförtryck, tvångsförflyttningar, systematiska våldtäkter,
              tortyr och slavarbete är en del av människors vardag. Hundratusentals
              människor har tvingats fly landet och lever under svåra förhållanden
              i flyktingläger i Burmas grannländer. Efter år av vanstyre och
              förtryck är Burma i dag ett av världens fattigaste länder. Militärjuntan
              skyr inga medel, och de utbredda brotten mot de mänskliga rättigheterna
              är omfattande.
            </seg>
          </u>
          <u xml:id="i-47c351fb3099ce77-241" prev="i-47c351fb3099ce77-240" who="Q4980790">
            <seg>
              De studentledda protesterna 1988 mot militärjuntan ledde till
              en massaker liknande den vid Himmelska fridens torg. Detta tvingade
              fram ett parlamentsval. Oppositionen segrade stort, men många
              av dem fängslades, bland annat ledaren för oppositionspartiet
              Aung San Suu Kyi. Hon har i dag suttit i husarrest från och till
              i över tio år. Valet ledde inte till några förändringar, utan
              juntan fortsatte att styra med järnhand.
            </seg>
          </u>
          <u xml:id="i-47c351fb3099ce77-242" prev="i-47c351fb3099ce77-240" who="Q4980790">
            <seg>
              I dagens Burma trakasseras, torteras, fängslas och mördas oppositionella.
              Därför var det historiskt och med stort mod som de studenter som
              var med 1988 började visa sitt missnöje igen genom att varje söndag
              klä sig i vitt för att hedra de människor som dog vid den massakern.
            </seg>
          </u>
          <u xml:id="i-47c351fb3099ce77-243" prev="i-47c351fb3099ce77-240" who="Q4980790">
            <seg>
              Dessa manifestationer var tillsammans med demonstrationer i protest
              mot chockhöjning av bränslepriser de största sedan studentupproret
              1988. När några munkar behandlades illa av soldater i samband
              med arrestering av några oppositionella växte vreden ytterligare.
              Hundratusentals munkar och nunnor fyllde gatorna, och omvärlden
              gav sitt stöd åt folket och krävde demokrati och mänskliga rättigheter.
              Människor riskerade sina egna liv för att få uttrycka sina åsikter.
              Regimen svarade på det mest brutala sätt genom att öppna eld mot
              sin egen befolkning. Minst 13 personer miste livet, och flera
              tusen har tagits tillfånga. Utrikesministern och jag har liksom
              många andra i denna fråga samma mål: ett fritt och demokratiskt
              Burma. Men på vilket sätt når vi dit?
            </seg>
          </u>
          <u xml:id="i-47c351fb3099ce77-244" prev="i-47c351fb3099ce77-240" who="Q4980790">
            <seg>
              Omvärldens politik har hittills varit misslyckad. FN har varit
              handlingsförlamat eftersom Kina hela tiden har blockerat en resolution
              mot regimen. USA har infört långtgående sanktioner mot Burma som
              syftar till att inga investeringar, export eller import sker mellan
              länderna. Aseans inställning till Burma har förändrats och blivit
              allt hårdare samtidigt som investeringarna bara har ökat. EU:s
              sanktioner har visat sig vara verkningslösa. Samordningen har
              varit obefintlig.
            </seg>
          </u>
          <u xml:id="i-47c351fb3099ce77-245" prev="i-47c351fb3099ce77-240" who="Q4980790">
            <seg>
              Även om militärjuntan nu säger sig ha kontroll över situationen
              i landet är den försvagad. Omvärldens ögon har varit riktade mot
              landet under några intensiva veckor. Vi får inte vända oss bort,
              nu när mediernas rapportering avtar. Omvärlden måste ta ansvar,
              och det egenintresse som vissa länder har måste ställas åt sidan.
              Vi får inte misslyckas! Burmas folk har lidit tillräckligt. Låt
              dem inte känna samma besvikelse som khmererna i Kambodja för att
              omvärlden inte reagerade under Pol Pots skräckvälde, eller som
              människorna i Rwanda under folkmordet 1994 eller som folket i
              Västsahara som under lång tid väntat på en folkomröstning om självständighet.
            </seg>
          </u>
          <u xml:id="i-47c351fb3099ce77-246" prev="i-47c351fb3099ce77-240" who="Q4980790">
            <seg>
              Det krävs mer handling. Jag undrar därför vad utrikesminister
              Carl Bildts optimism grundar sig på när han säger sig vara övertygad
              om att militärjuntan i Burma inte kommer att överleva särskilt
              länge.
            </seg>
          </u>
          <note type="speaker">
            Anf. 34 MATILDA ERNKRANS (s):
          </note>
          <u xml:id="i-47c351fb3099ce77-247" next="i-47c351fb3099ce77-255" who="Q3373058">
            <seg>
              Fru talman! I min hemkommun Hallsberg finns några av de många
              burmeser som tvingats på flykt och som av militärjuntan jagats
              ut ur sitt land. Det är familjer som skingrats och människor med
              egna fasansfulla upplevelser av en hänsynslös junta.
            </seg>
          </u>
          <u xml:id="i-47c351fb3099ce77-248" prev="i-47c351fb3099ce77-247" who="Q3373058">
            <seg>
              I Hallsberg finns några av de kvinnor som tvingats fly genom
              djungeln med sina barn i korgarrest på ryggen. Husarrest har vi
              hört talas om tidigare, men korgarrest var för mig något nytt.
              Det handlar om mammor som tvingas stänga in sina barn i korgar
              på ryggen och bära dem genom djungeln på flykt undan massakrer.
              Barnen vill naturligtvis inte sitta där de vill gå, springa och
              leka som andra barn, men mammorna har inget val. De vet att barnen
              och de själva löper livsfara om de så bara vilar en stund.
            </seg>
          </u>
          <u xml:id="i-47c351fb3099ce77-249" prev="i-47c351fb3099ce77-247" who="Q3373058">
            <seg>
              Många är de övergrepp som systematiskt sker i Burma. Kvinnor
              och barn är mest utsatta. Så småningom tar man sig kanske till
              flyktingläger i norra Thailand, men också här befinner man sig
              i en mycket utsatt situation. Burmeserna räknas som illegala flyktingar
              i Thailand och har litet skydd. Förhållandena i lägren är svåra.
              Det förekommer mycket alkohol- och drogmissbruk, misshandel och
              prostitution. I lägren lider många av sjukdomar som tuberkulos,
              hiv/aids och malaria.
            </seg>
          </u>
          <u xml:id="i-47c351fb3099ce77-250" prev="i-47c351fb3099ce77-247" who="Q3373058">
            <seg>
              Med alla dessa fasansfulla erfarenheter har några burmeser nu
              fått en fristad och en trygghet i Hallsberg. Jag är oerhört tacksam
              över att ha fått träffa dem. Jag är också oerhört ödmjuk inför
              det engagemang som de nu lägger ned för att få världen att anstränga
              sig till det yttersta för att stoppa övergreppen på de mänskliga
              rättigheterna i Burma och för att få demokrati i landet.
            </seg>
          </u>
          <u xml:id="i-47c351fb3099ce77-251" prev="i-47c351fb3099ce77-247" who="Q3373058">
            <seg>
              Deras engagemang och vilja har bland annat gjort att den s-kvinnoklubb
              där jag själv är engagerad för en tid sedan skickade en ansökan
              till Olof Palme-centret för att försöka få möjlighet att driva
              ett treårigt demokratiprojekt för exilburmesiska kvinnor i norra
              Thailand och i Hallsberg här i Sverige. Deras engagemang och vilja
              gjorde att jag i söndags träffade Blooming Night Zar, en av ledarna
              för organisationen Karen Womens Organization, som nu befinner
              sig i Sverige. Hon kommer också till riksdagen i morgon för en
              träff med Burmanätverket. Engagemanget och viljan hos burmeserna
              i Hallsberg gör att jag står här i dag för att få lite besked
              av utrikesministern.
            </seg>
          </u>
          <u xml:id="i-47c351fb3099ce77-252" prev="i-47c351fb3099ce77-247" who="Q3373058">
            <seg>
              Blooming Night Zar och de burmeser som jag träffade är övertygade
              om att det enda som kan stoppa den burmesiska militärjuntan är
              att pengar och vapen stoppas. Bara så kan man komma åt våldet
              och juntan.
            </seg>
          </u>
          <u xml:id="i-47c351fb3099ce77-253" prev="i-47c351fb3099ce77-247" who="Q3373058">
            <seg>
              Hur ser utrikesministern på att också Sverige har fläckar när
              det gäller Burma? Svenska vapen finns i Burma. Vi har naturligtvis
              inte exporterat till Burma, men svenska vapen har ändå letat sig
              dit. Hur ser utrikesministern på att svenska banker, till exempel
              SEB, Handelsbanken, Nordea och Swedbank, tillsammans har 80 fonder
              med placeringar i det franska företaget Total Oil som har stora
              intressen i Burma och vars gasledningsprojekt är förknippat med
              stora kränkningar av de mänskliga rättigheterna i Burma? Hur ser
              utrikesministern på det mycket viktiga demokratiska och humanitära
              arbete som görs till exempel i flyktinglägren i norra Thailand
              med svenskt bistånd? Hur tänker Sverige agera när världens ögon
              inte längre är riktade mot Burma? Carl Bildts regering är exempelvis
              i färd med att ta bort en del av det bistånd Sverige ger till
              Asien. Hur kommer det att påverka Burma?
            </seg>
          </u>
          <u xml:id="i-47c351fb3099ce77-254" prev="i-47c351fb3099ce77-247" who="Q3373058">
            <seg>
              Slutligen, Carl Bildt: Jag tycker att det finns en risk i att
              du alltid när du pratar om Burma är snabb att nämna, så också
              här i dag, att vi har ett så begränsat inflytande, inte bara i
              Sverige utan också i EU. Om den inställningen finns och lever,
              och många säger så, är jag rädd för att ingen anstränger sig till
              det yttersta. Och är det något som de burmeser jag har träffat
              vill är det att vi alla anstränger oss till det yttersta. Trots
              de svåra umbäranden de bär på är de nämligen fullständigt övertygade
              om att bara viljan och engagemanget finns kan juntan tvingas till
              dialog. De vet att ingen kan göra allt, men de vet också att alla
              kan göra något, bara viljan och engagemanget finns.
            </seg>
          </u>
          <u xml:id="i-47c351fb3099ce77-255" prev="i-47c351fb3099ce77-247" who="Q3373058">
            <seg>
              Kan vi lita på, utrikesministern, att viljan och engagemanget
              finns till förmån för demokrati och mänskliga rättigheter i Burma
              framför intressen i pengar och gas?
            </seg>
          </u>
          <note type="speaker">
            Anf. 35 CARINA HÄGG (s):
          </note>
          <u xml:id="i-47c351fb3099ce77-256" next="i-47c351fb3099ce77-270" who="Q3374704">
            <seg>
              Fru talman, utrikesminister Carl Bildt, Magdalena Streijffert
              och mina meddebattörer! Jag tycker att det är väldigt viktigt
              att vi har fått den här debatten till stånd. Det känns alldeles
              nödvändigt att vi har en sådan här debatt i Sveriges riksdag när
              så mångas blickar och engagemang riktas mot Burma.
            </seg>
          </u>
          <u xml:id="i-47c351fb3099ce77-257" prev="i-47c351fb3099ce77-256" who="Q3374704">
            <seg>
              Vi är några som under årens lopp har mött exilburmeser här, exilregering
              och studentföreträdare. Men vi har också mött flyktingar som lever
              i vårt land. Vi vet att det finns andra som aldrig fick möjligheten
              att söka sig till trygghet, som omkom eller utnyttjades på vägen.
              Vi vet att det bland de av tsunamins offer som inte har fått namn
              också finns burmesiska flyktingar, inte minst kvinnor.
            </seg>
          </u>
          <u xml:id="i-47c351fb3099ce77-258" prev="i-47c351fb3099ce77-256" who="Q3374704">
            <seg>
              Nu såg vi en vinröd revolution, men vi såg den också brutalt
              mötas av våld och övervåld. Människor fängslades och dödades.
              Människor försvann.
            </seg>
          </u>
          <u xml:id="i-47c351fb3099ce77-259" prev="i-47c351fb3099ce77-256" who="Q3374704">
            <seg>
              Under tiden har vi ändå fått en ökad uppmärksamhet. Vi har sett
              att här kanske ändå finns en möjlighet att vända detta destruktiva
              mörka, detta svåra till något positivt och stödja den vinröda
              revolutionen så att den också kan nå sitt mål och möta ett bättre
              samhälle i Burma.
            </seg>
          </u>
          <u xml:id="i-47c351fb3099ce77-260" prev="i-47c351fb3099ce77-256" who="Q3374704">
            <seg>
              Fredspristagaren Desmond Tutu mötte jubel på bokmässan i Göteborg.
              Jag hade förmånen att vara där och också ta på mig något vinrött
              för att visa mitt stöd för den burmesiska revolutionen, för munkarnas
              aktiviteter och för deras mod. Desmond Tutu höll ett fantastiskt
              tal. Det var bejublat. Det var nog viktigt att kunna känna att
              man kunde visa ett konkret stöd. Dessutom var det ett väldigt
              viktigt budskap som han förde fram.
            </seg>
          </u>
          <u xml:id="i-47c351fb3099ce77-261" prev="i-47c351fb3099ce77-256" who="Q3374704">
            <seg>
              På podiet fanns också före detta ärkebiskop Hammar, före detta
              utrikesminister Jan Eliasson och biståndsminister Gunilla Carlsson.
              Det var en stor manifestation, och vi har ett ansvar att föra
              den vidare. Kanske har någon påverkan redan följt, för Desmond
              Tutu skickade budkavlen vidare väldigt tydligt till Kina och talade
              om Kinas ansvar och kopplade det till deras kommande OS-arrangemang.
              Kanske är det detta vi har sett att Kina ändå ställer sig bakom
              en viss kritisk text, vilket är viktigt. Men vi hoppas att man
              kan komma längre och att säkerhetsrådet ska kunna visa lite mer
              muskler i den här frågan.
            </seg>
          </u>
          <u xml:id="i-47c351fb3099ce77-262" prev="i-47c351fb3099ce77-256" who="Q3374704">
            <seg>
              Manifestationer har skett runt om i världen, så också i vårt
              land. I min valkrets, hemma i Jönköpings län, tog Birthe Afvander,
              en s-kvinna från Tranås, initiativ till att samla in pengar till
              Solidaritetsfonden, Stöd den folkliga kampen för demokrati i Burma,
              och uppmanade till stöd för burmeserna och Aung San Suu Kyi när
              s-kvinnorna träffades i lördags. Hon kan representera en av alla
              de enskilda individer som spelar roll, tillsammans med oss här,
              tillsammans med utrikesministern och vad man gör runt om i vår
              värld för att få en bättre situation i Burma.
            </seg>
          </u>
          <u xml:id="i-47c351fb3099ce77-263" prev="i-47c351fb3099ce77-256" who="Q3374704">
            <seg>
              Jag tror att det går att göra mer än vad man har gjort från regeringens
              sida. Jag har en fråga även om det man själv har nämnt från UD.
              Man har pratat om en internationell konferens om Burma. Blir den
              av, Carl Bildt?
            </seg>
          </u>
          <u xml:id="i-47c351fb3099ce77-264" prev="i-47c351fb3099ce77-256" who="Q3374704">
            <seg>
              Jag tror att det är viktigt att vi har en sådan konferens för
              att söka vägar, för att bidra till den nödvändiga demokratiseringen
              av Burma så att vi får en förändring av situationen med den här
              juntan som brutalt har visat sitt ansikte återigen.
            </seg>
          </u>
          <u xml:id="i-47c351fb3099ce77-265" prev="i-47c351fb3099ce77-256" who="Q3374704">
            <seg>
              EU kanske kan sända en observatör till landet. Jag vet svårigheterna
              med dessa, men man kan ändå göra ett försök. Man kan ändå försöka
              få en sådan observatör på plats.
            </seg>
          </u>
          <u xml:id="i-47c351fb3099ce77-266" prev="i-47c351fb3099ce77-256" who="Q3374704">
            <seg>
              ILO har uppmanat till sanktioner. Som ofta med sanktioner i dag
              träffar de inte tillräckligt väl eller tillräckligt många, men
              det kanske finns mer vi kan göra, och ILO har sträckt ut en hand.
            </seg>
          </u>
          <u xml:id="i-47c351fb3099ce77-267" prev="i-47c351fb3099ce77-256" who="Q3374704">
            <seg>
              Olof Palmes Internationella Center har gjort en studie över Burmas
              ekonomi. Den kan med någon uppdatering kanske användas även för
              regeringens arbete framöver.
            </seg>
          </u>
          <u xml:id="i-47c351fb3099ce77-268" prev="i-47c351fb3099ce77-256" who="Q3374704">
            <seg>
              Peter Wallensten gjorde en studie om konfliktlösning för några
              år sedan. Där finns också en hel del att hämta för det kommande
              arbetet.
            </seg>
          </u>
          <u xml:id="i-47c351fb3099ce77-269" prev="i-47c351fb3099ce77-256" who="Q3374704">
            <seg>
              FN:s sändebud reser, som utrikesminister Carl Bildt nämnde, omkring
              i grannländerna. Vad stöder vi bilateralt hans arbete med?
            </seg>
          </u>
          <u xml:id="i-47c351fb3099ce77-270" prev="i-47c351fb3099ce77-256" who="Q3374704">
            <seg>
              Slutligen, Internationella brottsdomstolen: Vem ska anmäla, kommer
              det att ske en anmälan och ska frågan till Internationella brottsdomstolen
              enligt regeringen?
            </seg>
          </u>
          <note type="speaker">
            Anf. 36 BODIL CEBALLOS (mp):
          </note>
          <u xml:id="i-47c351fb3099ce77-271" next="i-47c351fb3099ce77-277" who="Q4942281">
            <seg>
              Fru talman! Jag ska börja med en liten reflexion över den del
              i det svar som vi fick av utrikesministern där det står att det
              var så många som miste livet 1988 och att 82 procent av rösterna
              annullerades i valet 1990. Det är så självklart att vi stöttar
              det vinnande partiet i den här omröstningen i Burma. Självklart
              gör vi det. Men i vissa andra fall, när vi tycker att fel parti
              vinner, som när Hamas vann i Palestina, är vi inte lika självklart
              för. Det där är någonting som jag tror att man måste tänka på
              ibland.
            </seg>
          </u>
          <u xml:id="i-47c351fb3099ce77-272" prev="i-47c351fb3099ce77-271" who="Q4942281">
            <seg>
              Självklart är jag för att det demokratiskt valda partiet i Burma
              också ska styra landet. Jag ville bara reflektera över det andra.
            </seg>
          </u>
          <u xml:id="i-47c351fb3099ce77-273" prev="i-47c351fb3099ce77-271" who="Q4942281">
            <seg>
              Jag är överens med utrikesministern om att regimen förmodligen
              är försvagad just nu. Sedan hoppas jag att slutsatsen också är
              den rätta, det vill säga att den inte kan fortleva, att den inte
              kan finnas kvar så länge till. Men då är det faktiskt oerhört
              viktigt att hela världssamfundet just nu inte släpper efter på
              kraven, utan att det är så pass mycket sanktioner som möjligt
              och att det är så mycket isolering av Burmas regim att de helt
              enkelt är tvungna att förändra sitt agerande.
            </seg>
          </u>
          <u xml:id="i-47c351fb3099ce77-274" prev="i-47c351fb3099ce77-271" who="Q4942281">
            <seg>
              I det är grannländerna naturligtvis oerhört viktiga. Vi hade
              en diskussion häromdagen i EU-nämnden. Vi var inte riktigt överens
              med dig allihop där, men det var mer för att vi inte tyckte att
              du var tillräckligt tydlig när det gällde vilken sorts smarta
              sanktioner det handlade om. Självklart räcker inte de sanktioner
              som finns redan i nuläget. De måste skärpas, och man måste få
              in nya sanktioner också. Men det är viktigt att vi vet vilka de
              är, inte bara att vi utreder vilka vi ska ha framöver, och att
              det går lite snabbt så att det får någon verkan.
            </seg>
          </u>
          <u xml:id="i-47c351fb3099ce77-275" prev="i-47c351fb3099ce77-271" who="Q4942281">
            <seg>
              Med tanke på smarta sanktioner tänkte jag att jag skulle ge dig
              ett litet tips, någonting som kan vara bra. Jag tänker att nu
              i klimatpåverkans tider vill vi överallt i världen fasa ut olja
              och gas. Det är två varor som regimen i Burma är väldigt beroende
              av. Nu råkar det vara så att vi själva inte har så stor möjlighet
              att stoppa import av just de varorna från Burma. Det berättade
              du också utförligt på nämnden häromdagen. Men vi har grannländerna
              till exempel. Ett smart sätt skulle kanske kunna vara att vi faktiskt
              också hjälper grannländerna att fasa ut sina fossila bränslen
              och i stället använda alternativa bränslen. Det skulle slå mot
              regimen i Burma som då förlorar sin marknad också, utöver alla
              andra smarta sanktioner som ni har pratat om. Det är ett litet
              förslag, att man ska jobba mer med att försöka stoppa flödet av
              olja och gas till de andra länderna så att det verkligen slår
              mot Burmas regim.
            </seg>
          </u>
          <u xml:id="i-47c351fb3099ce77-276" prev="i-47c351fb3099ce77-271" who="Q4942281">
            <seg>
              Jag skulle vilja fråga om du kan tänka dig att jobba vidare med
              frågan om gas- och oljeexporten från Burma utifrån de kontakter
              som tas med grannländerna.
            </seg>
          </u>
          <u xml:id="i-47c351fb3099ce77-277" prev="i-47c351fb3099ce77-271" who="Q4942281">
            <seg>
              Sedan skulle jag vilja passa på att bjuda in dig i morgon till
              frukost klockan åtta här i riksdagen med Burmanätverket som Magdalena
              och jag startade i våras. Du är hjärtligt välkommen att vara med
              du också!
            </seg>
          </u>
          <note type="speaker">
            Anf. 37 GUNNAR ANDRÉN (fp):
          </note>
          <u xml:id="i-47c351fb3099ce77-278" next="i-47c351fb3099ce77-285" who="Q5556677">
            <seg>
              Fru talman! Det slumpade sig så att jag i går var på den stora
              Hammarskjöldföreläsningen i Uppsala, ledd av Peter Wallensten,
              som nämndes här. Sture Linnér och Sverker Åström gjorde reflexioner
              kring mänskliga rättigheter utifrån Kongos perspektiv.
            </seg>
          </u>
          <u xml:id="i-47c351fb3099ce77-279" prev="i-47c351fb3099ce77-278" who="Q5556677">
            <seg>
              Hammarskjöld omkom ju i september 1961 och efterträddes då av
              en burmes, nämligen U Thant, som generalsekreterare. Det var på
              den tiden Burma faktiskt var en demokrati av något snitt.
            </seg>
          </u>
          <u xml:id="i-47c351fb3099ce77-280" prev="i-47c351fb3099ce77-278" who="Q5556677">
            <seg>
              Det slumpar sig också så att jag har varit i Burma därefter,
              dock inte de senaste 20 åren. Man kan kanske notera att det jag
              upplevde där och de bilder man ser från Burma i dag visar att
              det är väldigt annorlunda. Det är en storstad i dag, och det var
              ett mycket fattigt område på den tiden jag besökte Burma.
            </seg>
          </u>
          <u xml:id="i-47c351fb3099ce77-281" prev="i-47c351fb3099ce77-278" who="Q5556677">
            <seg>
              Jag tror för min del att det är väldigt viktigt att man ser till
              att kontakterna med Burma inte blir som de har varit förr i tiden.
              Jag vill gå tillbaka till den ASEP-konferens som hölls i Helsingfors
              2006, där dåvarande ledamoten Nina Lundström representerade riksdagen
              och även Folkpartiet.
            </seg>
          </u>
          <u xml:id="i-47c351fb3099ce77-282" prev="i-47c351fb3099ce77-278" who="Q5556677">
            <seg>
              Det fanns en skrivning om att på ett nytt sätt ta med Burma i
              det diplomatiska arbetet. Nina Lundström gjorde det jag anser
              vara alldeles korrekt, nämligen att under dessa betingelser lämna
              konferensen och protestera mot den. Det behövs tydliga markeringar
              för att få militärjuntan att förstå att, som Carl Bildt säger,
              dess tid är ute. Jag tror inte att den riktigt har förstått att
              dess tid är ute.
            </seg>
          </u>
          <u xml:id="i-47c351fb3099ce77-283" prev="i-47c351fb3099ce77-278" who="Q5556677">
            <seg>
              Då måste man rikta blicken mot och det har Carl Bildt gjort att
              det största problemet är stödet från Kina till den burmesiska
              regeringen. Mina frågor handlar om vad man kan göra för att få
              Kina att inse som i grund och botten är av samma skrot och korn,
              men mer internationellt beroende av handel vilken typ av sanktioner
              man kan arbeta med.
            </seg>
          </u>
          <u xml:id="i-47c351fb3099ce77-284" prev="i-47c351fb3099ce77-278" who="Q5556677">
            <seg>
              Min första fråga jag vill ställa till Carl Bildt är följande.
              De smarta sanktionerna måste vara smarta på olika sätt i olika
              delar av världen. Det är bra som utrikesministern säger att man
              ska rikta sig mot de rikaste generalerna. En sak som de bygger
              sin makt på är tillgång till vapen av olika slag. Där tror jag
              att man kan komma längre inom både EU och det internationella
              samfundet, FN, genom att se till att det blir stopp för möjligheterna
              för den burmesiska regeringen att köpa vapen av den typ man har
              använt för att befästa sin makt under en lång följd av år.
            </seg>
          </u>
          <u xml:id="i-47c351fb3099ce77-285" prev="i-47c351fb3099ce77-278" who="Q5556677">
            <seg>
              Den andra frågan gäller hur man kan se till att diplomatin samtidigt
              upprätthåller en god kontakt med de fåtaliga krafter som finns
              inom Burma, som vi absolut bör stödja i det här läget, utan att
              den burmesiska regeringen drar nytta av det, inte minst inrikespolitiskt.
              Den här typen av regim kommer alltid att utnyttja varje tillfälle
              att framställa sig själv i bättre internationell dager än den
              har rätt att göra.
            </seg>
          </u>
          <note type="speaker">
            Anf. 38 Utrikesminister CARL BILDT (m):
          </note>
          <u xml:id="i-47c351fb3099ce77-286" next="i-47c351fb3099ce77-293" who="Q52922">
            <seg>
              Fru talman! Det är inte alldeles lätt att svara på alla dessa
              frågor, men låt mig ta utgångspunkten i Magdalena Streijfferts
              fråga om hur det kan komma sig att utrikesministern anslår en
              relativt optimistisk ton.
            </seg>
          </u>
          <u xml:id="i-47c351fb3099ce77-287" prev="i-47c351fb3099ce77-286" who="Q52922">
            <seg>
              Det finns två skäl. Det ena är att jag tror att det är en yrkessjukdom.
              Är man i utrikespolitiken och i diplomatin måste man utgå från
              att det går att göra något, inte hemfalla till den nattsvarta
              pessimismen och säga att ingenting är möjligt och att ingenting
              kan göras. Då händer ingenting.
            </seg>
          </u>
          <u xml:id="i-47c351fb3099ce77-288" prev="i-47c351fb3099ce77-286" who="Q52922">
            <seg>
              Det andra skälet bortsett från yrkessjukdomen är att jag faktiskt
              tror att det finns en öppning. Jag gör bedömningen att regimen
              är internt försvagad, med stor sannolikhet också internt splittrad,
              och att den aldrig har varit så isolerad internationellt som i
              dag.
            </seg>
          </u>
          <u xml:id="i-47c351fb3099ce77-289" prev="i-47c351fb3099ce77-286" who="Q52922">
            <seg>
              Magdalena Streijffert hade en formulering som rörde det egenintresse
              som kan finnas hos andra regimer, också dem i närområdet. Min
              bedömning är nog den kan vara felaktig eftersom vi inte vet att
              det finns egentligen ingen i närområdet som har ett egenintresse
              av att denna junta på detta sätt sitter kvar. Betänk att det är
              åldrande generaler. Betänk att alla måste inse att en förändring
              måste komma i Burma. Grannstaterna oavsett vilka de är har ett
              intresse av stabilitet i Burma. Det är ett etniskt komplicerat
              land med tilltagande betydelsefulla energirikedomar, och det ligger
              också i en strategisk kommunikationszon. Både Kina, Indien och
              Thailand har ett intresse av stabilitet. Men denna regim skulle
              jag våga tro uppfattas inte som garant för stabilitet. Om jag
              har rätt i detta antagande kan det finnas ett egenintresse även
              hos dem vi inte brukar förknippa med sådana saker att hjälpa till
              i en process som ger en ordnad övergång.
            </seg>
          </u>
          <u xml:id="i-47c351fb3099ce77-290" prev="i-47c351fb3099ce77-286" who="Q52922">
            <seg>
              Det vi har sett hitintills, inte minst det ordförandeskapsuttalande
              som kom ut ur säkerhetsrådet förra veckan, är att vi får säkerhetsrådet
              att ställa upp på uttalanden som är mycket mer långtgående än
              vad som var möjligt bara i början av detta år. Man talar om en
              demokratisk övergångsprocess, en nationell försoningsprocess,
              och att ta sig an de djupt liggande problemen i landet. Det är
              positiva signaler.
            </seg>
          </u>
          <u xml:id="i-47c351fb3099ce77-291" prev="i-47c351fb3099ce77-286" who="Q52922">
            <seg>
              Politikens uppgift är att försöka bygga på detta, förstärka det
              på olika sätt. Det har vi försökt att göra. Vi har försökt att
              göra det inom Europeiska unionen. Vi kan alltid uttala oss själva
              det är alltid trevligt. Inom Europeiska unionen hade vi ett utrikesministermöte
              i går med en rätt omfattande diskussion. Det blev rätt hyggliga
              slutsatser, tycker jag, som kom att formas inte minst i samarbete
              mellan Storbritannien och Sverige. De lämnar öppningar för ytterligare
              åtgärder. Vi lade fram ett så kallat icke-papper på bordet med
              ett antal andra svenska tankar, och vi ska fortsätta diskussionen
              om detta när utrikesministrarna träffas för en middagsdiskussion
              i Lissabon på torsdag kväll. De centreras alla på att EU ska bli
              tydligare i stödet till både Gambariprocessen det är den möjlighet
              vi har och att försöka mobilisera de olika krafter som finns i
              närområdet. Det är Kina, Indien, Aseanstaterna, Japan, USA och
              Europeiska unionen de som jag bedömer som de kraftfullaste aktörerna.
              Jag har också sett under de senaste dagarna hur länder som Indonesien
              och Thailand har presenterat olika tankar på möjliga initiativ
              som skulle falla in inom den ram jag har talat om för att förstärka
              det internationella trycket i olika sammanhang.
            </seg>
          </u>
          <u xml:id="i-47c351fb3099ce77-292" prev="i-47c351fb3099ce77-286" who="Q52922">
            <seg>
              Jag tror att en hel del av detta vi kommer att diskutera det
              mer inom EU kommer att fokuseras i samband med Aseanstaternas
              toppmöte i Singapore i slutet av november. Vi kommer också att
              ha ett dialogmöte mellan Europeiska unionen och Asean om frågorna.
              Jag tänkte själv vara närvarande vid detta för att bland annat
              driva den typen av frågor inom ramen för vårt vidare samarbete.
            </seg>
          </u>
          <u xml:id="i-47c351fb3099ce77-293" prev="i-47c351fb3099ce77-286" who="Q52922">
            <seg>
              Med detta hinner jag inte besvara samtliga andra frågeställningar
              eftersom det nu lyser väldigt mycket rött. Men jag misstänker
              att jag kommer att få någon ytterligare möjlighet.
            </seg>
          </u>
          <note type="speaker">
            Anf. 39 MAGDALENA STREIJFFERT (s):
          </note>
          <u xml:id="i-47c351fb3099ce77-294" next="i-47c351fb3099ce77-299" who="Q4980790">
            <seg>
              Fru talman! De åtgärder som Carl Bildt nämnde i sitt svar är
              bra, men jag tycker inte att de är tillräckliga därav min fråga
              om din optimism över att militärjuntan kommer att byta väg och
              inleda en dialog med den demokratiska oppositionen.
            </seg>
          </u>
          <u xml:id="i-47c351fb3099ce77-295" prev="i-47c351fb3099ce77-294" who="Q4980790">
            <seg>
              I går, precis som utrikesministern sade själv, beslutade EU om
              en skärpning av sanktioner mot Burma. Men utrikesministern tar
              också själv upp i sitt svar att det är en oerhört liten del av
              Burmas utrikeshandel. De sanktioner som är beslutade är ganska
              ineffektiva, bland annat eftersom de utesluter handel med de sektorer
              som juntan tjänar mest pengar på. Burmas folk har gjort sin röst
              hörd genom att demonstrera på gatorna för fred, frihet och demokrati.
              Militärjuntan har svarat med våld och har tystat deras röst. Nu
              är det upp till det internationella samfundet att visa vårt tydliga
              stöd för Burmas folk och markera att militärjuntans beteende är
              oacceptabelt.
            </seg>
          </u>
          <u xml:id="i-47c351fb3099ce77-296" prev="i-47c351fb3099ce77-294" who="Q4980790">
            <seg>
              Aung San Suu Kyi och demokratirörelsen har i många år vädjat
              till det internationella samfundet att införa riktade ekonomiska
              sanktioner mot Burma för att stoppa pengaflödet till generalerna.
              Men EU och Sverige kommer genom gårdagens beslut att fortsätta
              att handla med och investera i Burma, vilket förser militären
              med inkomster inom sektorer som olja, gas och timmer. På toppmötet
              i går hade Sverige och EU möjligheten att också gå från ord till
              handling för att stödja folket i Burma. Men tyvärr verkar egna
              länders och företags ekonomiska intressen gå före rätten till
              demokrati, rätten till frihet och rätten till mänskliga rättigheter
              för en hel befolkning. Varför inför man annars inte dessa sanktioner
              som Aung San Suu Kyi och demokratirörelsen vädjar till omvärlden
              att införa?
            </seg>
          </u>
          <u xml:id="i-47c351fb3099ce77-297" prev="i-47c351fb3099ce77-294" who="Q4980790">
            <seg>
              Jag anser att Sveriges regering måste skärpa politiken mot Burma
              och arbeta för att EU stärker den gemensamma ståndpunkten mot
              landet och förbjuda handel och investeringar i sektorer som ger
              den burmesiska regimen stora inkomster. Vinsterna från handeln
              kommer i mycket begränsad utsträckning befolkningen till del i
              form av arbete, sjukvård eller utbildning. Pengarna går i stället
              till en armé som förtrycker den egna befolkningen på ett oerhört
              brutalt sätt.
            </seg>
          </u>
          <u xml:id="i-47c351fb3099ce77-298" prev="i-47c351fb3099ce77-294" who="Q4980790">
            <seg>
              Skärpta ekonomiska sanktioner leder inte ensamt till att militärregimen
              ger upp och inleder en dialog med den demokratiska oppositionen,
              men de utgör kraftfulla verktyg i arbetet för att så ska ske.
              Naturligtvis är det också viktigt att samordna politiken i omvärlden
              FN, EU, Asean, Kina, Indien. Jag vill fråga utrikesministern vilka
              åtgärder som vidtas för att detta ska samordnas.
            </seg>
          </u>
          <u xml:id="i-47c351fb3099ce77-299" prev="i-47c351fb3099ce77-294" who="Q4980790">
            <seg>
              Aung San Suu Kyi sade en gång: Använd er frihet för att främja
              vår. På vilket sätt kommer utrikesminister Carl Bildt att använda
              vår frihet för att hjälpa Burmas folk till sin? På vilket sätt
              kommer Carl Bildt och Sveriges regering att framföra förslag på
              mötet på torsdag för hårdare ekonomiska sanktioner som verkligen
              är effektfulla?
            </seg>
          </u>
          <note type="speaker">
            Anf. 40 MATILDA ERNKRANS (s):
          </note>
          <u xml:id="i-47c351fb3099ce77-300" next="i-47c351fb3099ce77-302" who="Q3373058">
            <seg>
              Fru talman! Mycket klokt har sagts, och jag kan börja med att
              instämma i det anförande som Magdalena Streijffert just höll.
              Det var mycket fint talat i denna sak. Jag vill också understryka
              vikten av att vi får debattera Burma här i dag. Det är jätteviktigt.
            </seg>
          </u>
          <u xml:id="i-47c351fb3099ce77-301" prev="i-47c351fb3099ce77-300" who="Q3373058">
            <seg>
              Jag är överens med utrikesministern om hur oerhört viktigt FN-sändebudet
              Gambaris arbete är och att vi måste ge det allt stöd. Det är också
              viktigt att hitta smartare ekonomiska sanktioner.
            </seg>
          </u>
          <u xml:id="i-47c351fb3099ce77-302" prev="i-47c351fb3099ce77-300" who="Q3373058">
            <seg>
              Förutom att instämma i Magdalena Streijfferts anförande vill
              jag upprepa några av mina frågor. Hur ser utrikesministern på
              det mycket viktiga arbete som görs för demokrati och humanitär
              hjälp med stöd av svenskt bistånd? Hur kommer regeringens minskande
              ambitioner på området bistånd till Asien att påverka Burma? Hur
              kommer utrikesministern att ta sitt ansvar för att Sverige och
              omvärlden inte lämnar det burmesiska folket, demokratirörelsen
              och de olika etniska grupperingarna i sticket? Hur kommer vi att
              stå upp för demokrati och mänskliga rättigheter framför intressen
              i pengar och gas?
            </seg>
          </u>
          <note type="speaker">
            Anf. 41 CARINA HÄGG (s):
          </note>
          <u xml:id="i-47c351fb3099ce77-303" next="i-47c351fb3099ce77-307" who="Q3374704">
            <seg>
              Fru talman! Det finns mycket som jag skulle kunna upprepa även
              i den här delen av debatten, men för tids vinnande ska jag avstå
              från att göra det. Jag vill bara understryka att det är väldigt
              mycket klokt som har kommit fram här. Det finns också en hel del
              i utrikesministerns anförande som jag välkomnar.
            </seg>
          </u>
          <u xml:id="i-47c351fb3099ce77-304" prev="i-47c351fb3099ce77-303" who="Q3374704">
            <seg>
              Det är positivt att Sverige, vad jag förstår, är en av initiativtagarna
              till den extra sejour som sker, att diplomaterna åkte upp till
              Rangoon i ett akut skede och att vi ställde svenska diplomater
              till förfogande i arbetet på olika sätt. Jag välkomnar också Carl
              Bildts besked att han avser att åka till Asien inom kort. Jag
              tycker att det är positivt för att visa på vilken effekt tortyren
              och skrämseln har fått. Det visar också att den tystnad som en
              del i dag är tvingade till inte omfattar oss. Vi har möjlighet
              att höja våra röster, och vi ska göra det på många olika sätt
              och i många forum.
            </seg>
          </u>
          <u xml:id="i-47c351fb3099ce77-305" prev="i-47c351fb3099ce77-303" who="Q3374704">
            <seg>
              En fråga som jag ställde till utrikesminister Carl Bildt gällde
              den internationella brottsdomstolen. Den kan vara en möjlighet,
              och vi kan diskutera i vilket skede den ska komma in, men jag
              tycker att den måste finnas med i den här debatten.
            </seg>
          </u>
          <u xml:id="i-47c351fb3099ce77-306" prev="i-47c351fb3099ce77-303" who="Q3374704">
            <seg>
              Vi har hört i tidigare inlägg här att man har lyft det humanitära
              stödet i form av biståndets andel som går till Asien och av det
              biståndets andel som går till Burma. Utifrån det kanske vi närmare
              ska fundera på hur det biståndet det humanitära stödet, utvecklingsstödet
              för demokrati och mänskliga rättigheter kan vässas och förändras
              så att det blir en utveckling mot en mer effektiv process i det
              som vi nu står inför.
            </seg>
          </u>
          <u xml:id="i-47c351fb3099ce77-307" prev="i-47c351fb3099ce77-303" who="Q3374704">
            <seg>
              Vi vet att under 15 år som handeln med Burma har vuxit kraftigt
              har landet samtidigt fallit när det gäller alla sociala index.
              Och militärens grepp om landet har hårdnat. Även om de är äldre
              män, är jag säker på att de ser till att de får sin typ av återväxt.
              Det finns säkert yngre män som är beredda att ta vid. Där ska
              vi stötta andra krafter och även fundera på hur biståndet ska
              kunna hjälpa till där.
            </seg>
          </u>
          <note type="speaker">
            Anf. 42 BODIL CEBALLOS (mp):
          </note>
          <u xml:id="i-47c351fb3099ce77-308" next="i-47c351fb3099ce77-310" who="Q4942281">
            <seg>
              Fru talman! Utrikesministern hann aldrig svara mig på frågan
              om han kan tänka sig att försöka strypa leveranserna av fossila
              bränslen från Burma till grannländerna genom att hjälpa de andra
              länderna att fasa ut dem och i stället använda sig av ny teknik.
              Där är vi duktiga och har en hel del att lära ut och dela med
              oss av.
            </seg>
          </u>
          <u xml:id="i-47c351fb3099ce77-309" prev="i-47c351fb3099ce77-308" who="Q4942281">
            <seg>
              Även inom biståndet, där regeringen i sin budgetproposition talar
              om klimatanpassningsbistånd och annat, skulle det vara en möjlig
              väg. Det sätter mer press på Burma om man även stryper utförseln
              till grannländerna, för jag tror att grannländerna har en nyckelroll
              att spela. Samtidigt måste vi här, vi som lever i en demokrati,
              på ett tydligt sätt markera vår ståndpunkt genom att klart ta
              avstånd från det som sker, genom att införa skärpta sanktioner
              från EU, från oss, från alla som har möjlighet att göra det.
            </seg>
          </u>
          <u xml:id="i-47c351fb3099ce77-310" prev="i-47c351fb3099ce77-308" who="Q4942281">
            <seg>
              På tal om det skulle jag gärna vilja att utrikesministern, om
              han har tid de återstående minuterna, utvecklar lite mer vad som
              sades under mötet i går.
            </seg>
          </u>
          <note type="speaker">
            Anf. 43 GUNNAR ANDRÉN (fp):
          </note>
          <u xml:id="i-47c351fb3099ce77-311" next="i-47c351fb3099ce77-313" who="Q5556677">
            <seg>
              Fru talman! Jag hoppas att utrikesministern har någon tid att
              fundera kring just vapenhandeln till Burma, för jag tror att det
              är en nyckelfråga i det här sammanhanget.
            </seg>
          </u>
          <u xml:id="i-47c351fb3099ce77-312" prev="i-47c351fb3099ce77-311" who="Q5556677">
            <seg>
              Det finns också mycket annat som man kan fundera kring, nämligen
              avtalet om gasledningen mellan Burma och Kina. Under förra riksmötet,
              tidigare i år, diskuterade utrikesministern och jag sanktioner
              i samband med olympiaden när det gäller dödsstraff i Kina. Det
              finns paralleller här när det gäller vad man kan vidta för åtgärder.
              Det är många av länderna i den här regionen som inte är demokratiska.
              Pakistan har 150 miljoner invånare, Bangladesh har ungefär 150
              miljoner och har också undantagstillstånd och Burma har 50 miljoner,
              och demokrati saknas helt och hållet i flera delar här. Vad de
              här regimerna ändock är känsliga för är internationella påtryckningar
              och inte minst informationen som kan nå de egna medborgarna.
            </seg>
          </u>
          <u xml:id="i-47c351fb3099ce77-313" prev="i-47c351fb3099ce77-311" who="Q5556677">
            <seg>
              En av de saker, fru talman, som den burmesiska ledningen nu har
              slagit till med väldigt hårt är försöken att stoppa informationen
              utifrån till de vanliga människorna i Burma. Jag hoppas att man
              runt omkring kan göra någonting, för jag är övertygad om att om
              det är något utöver demokrati som människorna i Burma längtar
              efter, så är det mer information om vad omvärlden verkligen gör
              och kan göra och vad man tycker om den nuvarande ledningen i Rangoon.
            </seg>
          </u>
          <note type="speaker">
            Anf. 44 Utrikesminister CARL BILDT (m):
          </note>
          <u xml:id="i-47c351fb3099ce77-314" next="i-47c351fb3099ce77-322" who="Q52922">
            <seg>
              Fru talman! Sverige tillhör redan det halvdussin länder som är
              de största när det gäller att ge humanitärt bistånd till Burma.
            </seg>
          </u>
          <u xml:id="i-47c351fb3099ce77-315" prev="i-47c351fb3099ce77-314" who="Q52922">
            <seg>
              Sedan är det en känslig avvägning, för ger man humanitärt bistånd
              kan det uppfattas som att det mildrar effekten av regimens förfärliga
              politik eller inte. Men det här är ett land där allt fler har
              blivit alltmer fattiga, så jag menar att vi måste fortsätta och
              eventuellt öka det humanitära stödet. Gunilla Carlsson och jag
              håller på att titta på detta. Vi ger också ett relativt omfattande
              stöd till olika demokratiska exilburmesiska organisationer, och
              det ligger i sakens natur att vi kommer att fortsätta att göra
              det.
            </seg>
          </u>
          <u xml:id="i-47c351fb3099ce77-316" prev="i-47c351fb3099ce77-314" who="Q52922">
            <seg>
              Dialog med regionala aktörer tror jag tillhör det enstaka viktigaste
              vi kan göra. Vi har dialoger med Indien, dialoger med Kina och
              vi har dialog med Aseanstaterna Thailand, Indonesien, Singapore
              och vilka det nu är. Där, efter ringa förmåga, gör vi en del.
              Framför allt har Europeiska unionen en betydande tyngd. Här har
              skett en dialog, och det förbereds ytterligare ansträngningar
              i denna del. Jag nämnde till exempel mötet i Singapore i slutet
              av november.
            </seg>
          </u>
          <u xml:id="i-47c351fb3099ce77-317" prev="i-47c351fb3099ce77-314" who="Q52922">
            <seg>
              När det gäller frågan om att hjälpa Kina att fasa ut fossila
              bränslen är jag helt för det. Det har också att göra med klimatpolitiken.
              Men när det gäller vad vi ska kunna åstadkomma i Burma är jag
              lite mer otålig. Jag vet att det kommer att ta relativt lång tid
              att få Kina att fasa ut de fossila bränslena. Jag tycker att det
              är angeläget i alla fall, vill jag säga. Och Bodil Ceballos vet
              att detta är min åsikt.
            </seg>
          </u>
          <u xml:id="i-47c351fb3099ce77-318" prev="i-47c351fb3099ce77-314" who="Q52922">
            <seg>
              Vi ska vara medvetna om att världen ser ut på ett visst sätt.
              Indien och Kina är snabbt växande ekonomier med miljarder människor
              som växer med 10 procent om året. De behöver energi. De vill i
              det konkreta fallet fasa ut kol i många fall. Gas är ett bättre
              alternativ än kol. Gas finns inte på så många ställen. Burma har
              nu Sydostasiens rikaste gastillgångar som man börjar exportera.
              Det är klart att det finns ett betydande egenintresse från dessa
              länder i konkurrensen om dessa gastillgångar.
            </seg>
          </u>
          <u xml:id="i-47c351fb3099ce77-319" prev="i-47c351fb3099ce77-314" who="Q52922">
            <seg>
              Detta är enligt min mening också något som kan uppfattas som
              en hävkraft för förändring, av den enkla anledningen att de inte
              vill bli beroende av något som kan uppfattas som instabilt. Det
              finns farhågor i regionen för ett nytt Irak eller ett nytt Jugoslavien
              mot bakgrund av den etniska naturen och en del andra saker i den
              burmesiska historien. Men dessa farhågor är enligt min mening
              mycket större om denna regim sitter kvar och bara kollapsar än
              om man får en ordnad övergång genom en nationell försoningsprocess.
              Det är detta, nota bene, som den demokratiska oppositionen vill
              ha. Den demokratiska oppositionen efterlyser inget väpnat uppror.
              Den demokratiska oppositionen efterlyser en nationell dialog,
              som inkluderar alla krafter, för att komma överens om en färdplan
              för en bättre regim. Detta borde entydigt ligga i Indiens, i Aseanstaternas
              och i Kinas intresse.
            </seg>
          </u>
          <u xml:id="i-47c351fb3099ce77-320" prev="i-47c351fb3099ce77-314" who="Q52922">
            <seg>
              Det är svårt med sanktioner. Det finns fler exempel på misslyckad
              sanktionspolitik än på lyckad, det vet vi alla. Därför är det
              viktigt att försöka göra smarta sanktioner. Det som EU beslutade
              i går är i stort sett det vi kan göra. Om vi tittar på resten
              av EU:s handel är det, så vitt jag förstår, rätt mycket handel
              med fiskkonserver och sådant, det vill säga det som i realiteten
              ligger hos fattiga fiskare. Det är mycket lite som ytterligare
              kan göras i denna del vad gäller handelsflödet. Vi kan uppmana
              de andra, och vi kan titta på smarta åtgärder riktade mot framför
              allt det finansiella systemet.
            </seg>
          </u>
          <u xml:id="i-47c351fb3099ce77-321" prev="i-47c351fb3099ce77-314" who="Q52922">
            <seg>
              När det gäller vapenhandeln, som Gunnar tog upp, har vi ett totalt
              vapenembargo från EU:s sida. Om det finns svenska vapen där har
              jag ingen aning om. Det är klart att gamla k-pistar och 40-millimeterskanoner
              från andra världskriget cirkulerar väl i större delen av världen.
              Jag vet inget ytterligare. Men vi har ett totalt embargo vad gäller
              vapenhandeln.
            </seg>
          </u>
          <u xml:id="i-47c351fb3099ce77-322" prev="i-47c351fb3099ce77-314" who="Q52922">
            <seg>
              Avgörande är dock den politiska processen, Gambariprocessen.
              Notera att när detta började sade ett antal stater att detta inte
              var något hot mot fred och säkerhet utan en intern utveckling
              och att FN inte hade någon roll. Nu har man ändrat sig. Nu har
              FN en roll, och jag skulle säga att det är den avgörande rollen
              för att försöka få till stånd den förändring som vi alla efterlyser.
            </seg>
          </u>
          <note type="speaker">
            Anf. 45 MAGDALENA STREIJFFERT (s):
          </note>
          <u xml:id="i-47c351fb3099ce77-323" next="i-47c351fb3099ce77-327" who="Q4980790">
            <seg>
              Fru talman! Jag vill börja med att tacka utrikesministern för
              hans svar. Det är mycket viktigt att Sverige är drivande i denna
              fråga för att stödja Burmas befolkning i kampen för fred, mänskliga
              rättigheter och demokrati.
            </seg>
          </u>
          <u xml:id="i-47c351fb3099ce77-324" prev="i-47c351fb3099ce77-323" who="Q4980790">
            <seg>
              Det är viktigt att Sveriges utrikesminister ger sitt stöd och
              fördömer juntans våld. Det är bra och oerhört viktigt att Sverige
              och EU stöder FN-sändebudet Ibrahim Gambaris arbete i regionen.
              Sverige och EU behöver fortsätta att trycka på länderna i Asean
              för att framföra kritik mot den burmesiska militärjuntan. De internationella
              samfunden måste också hitta lösningar för att det humanitära biståndet
              verkligen når befolkningen. Sverige behöver fortsätta stödja demokratirörelsen
              både i och utanför Burma.
            </seg>
          </u>
          <u xml:id="i-47c351fb3099ce77-325" prev="i-47c351fb3099ce77-323" who="Q4980790">
            <seg>
              När det gäller vapenhandeln har vi sålt delar till Indien. De
              delarna har sedan sålts vidare som vapen till Burma, i alla fall
              enligt de rapporter som jag har sett. Det viktiga är att försöka
              stoppa de vapen som kommer till militärjuntan i Burma. Det tror
              jag att vi är överens om.
            </seg>
          </u>
          <u xml:id="i-47c351fb3099ce77-326" prev="i-47c351fb3099ce77-323" who="Q4980790">
            <seg>
              Det är oerhört viktigt och jättebra att vi har sett så många
              här i debatten. Det visar att det är många i Sverige som tycker
              att detta är viktigt. Jag hoppas att utrikesministern tar med
              sig det och känner ansvar när han talar med andra i frågan, både
              på mötet på torsdag och i andra sammanhang.
            </seg>
          </u>
          <u xml:id="i-47c351fb3099ce77-327" prev="i-47c351fb3099ce77-323" who="Q4980790">
            <seg>
              Det är oerhört viktigt att omvärlden samarbetar i denna fråga
              och precis som utrikesministern sade ligger lösningen nog i Indiens,
              Kinas och Aseans agerande. Då är det viktigt att vi på alla sätt
              och vis som vi kan trycker på för att så sker.
            </seg>
          </u>
          <note type="speaker">
            Anf. 46 Utrikesminister CARL BILDT (m):
          </note>
          <u xml:id="i-47c351fb3099ce77-328" next="i-47c351fb3099ce77-334" who="Q52922">
            <seg>
              Fru talman! Jag ber att få säga det jag sade inledningsvis. Jag
              tackar Magdalena Streijffert för möjligheten att få denna debatt.
              Jag tror att den var bra för oss alla.
            </seg>
          </u>
          <u xml:id="i-47c351fb3099ce77-329" prev="i-47c351fb3099ce77-328" who="Q52922">
            <seg>
              Vi söker alla efter de åtgärder och ytterligare aktiviteter som
              kan leda till att det gemensamma målet kan komma till stånd det
              vill säga att få till stånd en nationell försoningsdialog som
              kan leda till en övergång till en stabilare, öppnare och mer demokratisk,
              förhoppningsvis fullständigt demokratisk, regim i Burma. Det kräver
              ett engagemang från Sverige inom Europeiska unionen, inom Förenta
              nationerna och från Europeiska unionen som den kraft för fred,
              frihet och försoning som vi vill att den ska vara. Jag tyckte
              också att vi vid utrikesministermötet i Luxemburg i går hade en
              mycket bra diskussion om detta. Vi ska som sagt fortsätta denna
              i Lissabon.
            </seg>
          </u>
          <u xml:id="i-47c351fb3099ce77-330" prev="i-47c351fb3099ce77-328" who="Q52922">
            <seg>
              Vi befinner oss alla i det dilemmat att de instrument vi har
              till vårt förfogande är relativt begränsade. Vi har det humanitära
              stödet. Det är viktigt. Vi har ett visst stöd som vi kan öka till
              olika exilorganisationer.
            </seg>
          </u>
          <u xml:id="i-47c351fb3099ce77-331" prev="i-47c351fb3099ce77-328" who="Q52922">
            <seg>
              Våra möjligheter vad gäller ekonomiska sanktioner är mycket begränsade
              eftersom vi inte har något ekonomiskt utbyte. Det finns praktiskt
              taget inget att ha sanktioner mot. Det ligger också ibland delvis
              lite i sakens natur att denna typ av regimer i sig är isolationistiska.
              Tittar man på sanktionspolitiken mot till exempel Kuba ser man
              att den inte har varit något strålande framgångsexempel när det
              gäller att åstadkomma en demokratisk öppning i det landet.
            </seg>
          </u>
          <u xml:id="i-47c351fb3099ce77-332" prev="i-47c351fb3099ce77-328" who="Q52922">
            <seg>
              Men när detta är sagt, och mot bakgrund av att jag i grunden
              är sanktionsskeptiker, tror jag att här faktiskt finns möjligheter
              att med vissa riktade sanktioner åstadkomma något som en del i
              en politisk process. De kan inte ersätta den politiska processen,
              vilket man ibland får ett intryck av i den politiska processen,
              utan vara stödjande.
            </seg>
          </u>
          <u xml:id="i-47c351fb3099ce77-333" prev="i-47c351fb3099ce77-328" who="Q52922">
            <seg>
              Vi ska också från EU:s sida diskutera vad det är för paket av
              belöningar som vi kan komma med mer bistånd, återuppbyggnad och
              öppningar i den politiska processen i händelse av att vi får sådana.
            </seg>
          </u>
          <u xml:id="i-47c351fb3099ce77-334" prev="i-47c351fb3099ce77-328" who="Q52922">
            <seg>
              Det är möjligt att jag, som Magdalena antydde, kännetecknas av
              en professionell optimism. Men det är väl bättre att ha en utrikesminister
              som kännetecknas av viss optimism vad gäller frihet och demokrati
              än nattsvart pessimism.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2007/08:22 om uppmärksammande av
            ambassadör Harald Edelstams insatser
          </note>
          <note type="speaker">
            Anf. 47 Utrikesminister CARL BILDT (m):
          </note>
          <u xml:id="i-47c351fb3099ce77-335" next="i-47c351fb3099ce77-340" who="Q52922">
            <seg>
              Fru talman! Luciano Astudillo har frågat mig vilka åtgärder jag
              avser att vidta för att ambassadör Harald Edelstams hjältemodiga
              insatser ska uppmärksammas.
            </seg>
          </u>
          <u xml:id="i-47c351fb3099ce77-336" prev="i-47c351fb3099ce77-335" who="Q52922">
            <seg>
              Låt mig först säga att det är bra att svenska företrädare som
              ägnat sig åt att försvara de mänskliga rättigheterna uppmärksammas.
              Många svenska diplomater har genom åren spelat betydelsefulla
              roller i dessa sammanhang.
            </seg>
          </u>
          <u xml:id="i-47c351fb3099ce77-337" prev="i-47c351fb3099ce77-335" who="Q52922">
            <seg>
              Harald Edelstam var en handlingskraftig ambassadör som vågade
              kliva ur sin strikta diplomatroll när det gagnade det som hade
              högst prioritet att rädda människors liv. Edelstam såg som sin
              personliga uppgift att försöka hjälpa nödställda människor efter
              statskuppen mot president Allende 1973. Han gjorde det med ogängse
              metoder och med fara för sitt eget liv.
            </seg>
          </u>
          <u xml:id="i-47c351fb3099ce77-338" prev="i-47c351fb3099ce77-335" who="Q52922">
            <seg>
              Han tycks på ett tidigt stadium ha anat att det som stod för
              dörren i Chile inte var ett kortvarigt militärstyre utan inledningen
              på en långlivad, repressiv och hårdför militärdiktatur. Genom
              Harald Edelstams insatser lyckades många fly till Sverige bort
              från militärens och diktaturens övergrepp men även till andra
              länder. Otaliga vittnesmål bekräftar detta.
            </seg>
          </u>
          <u xml:id="i-47c351fb3099ce77-339" prev="i-47c351fb3099ce77-335" who="Q52922">
            <seg>
              Mycket av det ambassadör Harald Edelstam verkade för under sin
              tid i Chile återspeglas i dagens svenska syn på de mänskliga rättigheterna.
              Regeringen agerar, såväl bilateralt som inom ramen för Europeiska
              unionen och Förenta nationerna, med kraft mot diktaturer och mot
              kränkningar av de mänskliga rättigheterna samtidigt som vi genom
              vår flyktingpolitik sträcker en hjälpande hand åt människor som
              är i fara.
            </seg>
          </u>
          <u xml:id="i-47c351fb3099ce77-340" prev="i-47c351fb3099ce77-335" who="Q52922">
            <seg>
              Våra ambassader i Santiago de Chile och Buenos Aires har deltagit
              i ceremonier där Edelstams insatser uppmärksammats, bland annat
              invigningen av en park i hans namn i Uruguay. På den chilenska
              diplomatakademin finns en plakett som hedrar Edelstams minne.
              Den invigdes i närvaro av den förre svenske regeringschefen Göran
              Persson. På flera sätt har alltså UD och den svenska regeringen
              medverkat till att bevara och hedra Harald Edelstams minne.
            </seg>
          </u>
          <note type="speaker">
            Anf. 48 LUCIANO ASTUDILLO (s):
          </note>
          <u xml:id="i-47c351fb3099ce77-341" next="i-47c351fb3099ce77-349" who="Q4355921">
            <seg>
              Fru talman! En modern diplomat ska inte bara gå på cocktailpartyn
              och träffa överklassfolk. Han ska ha kontakt med folket, fackföreningar
              och opposition när det finns en regim som är emot folket. Han
              ska vara modig och engagerad i samhällsfrågor. Jag tror att det
              är mycket viktigt för en diplomat i dag.
            </seg>
          </u>
          <u xml:id="i-47c351fb3099ce77-342" prev="i-47c351fb3099ce77-341" who="Q4355921">
            <seg>
              Orden är Harald Edelstams. Han yttrade dem någon gång efter det
              att han hade blivit utvisad ur Chile som persona non grata.
            </seg>
          </u>
          <u xml:id="i-47c351fb3099ce77-343" prev="i-47c351fb3099ce77-341" who="Q4355921">
            <seg>
              Innan jag går in på svaret vill jag göra en allmän reflexion
              kring hur tidsandan har förändrats. Det är två perspektiv. Det
              ena är synen på flyktingar. Vi ser alltmer flyktingströmmar som
              ett problem. Murar byggs och det byggs staket för att hålla folk
              borta. Både här och på andra håll i Europa finns det när vi ser
              flyktingströmmarna från Irak en retorik som är: Vi klarar inte
              mer.
            </seg>
          </u>
          <u xml:id="i-47c351fb3099ce77-344" prev="i-47c351fb3099ce77-341" who="Q4355921">
            <seg>
              Den andra delen handlar om Sveriges roll i världen. Jag upplever
              ändå att det i dag är ett annat tonläge i den svenska rösten än
              när det handlade om Sverige i Ungern, Vietnam, Afghanistan och
              Sydafrika. Jag förstår att vi lever i en annan tid och att villkoren
              är andra. Det är ändå två reflexioner kring tidsandan och hur
              den har förändrats.
            </seg>
          </u>
          <u xml:id="i-47c351fb3099ce77-345" prev="i-47c351fb3099ce77-341" who="Q4355921">
            <seg>
              Harald Edelstams gärningar i Chile är väl kända. Han var bland
              de första ambassadörerna, om inte den första, som öppnade sin
              ambassad för att ge skydd åt massor av människor som förföljdes
              i Chile. Det kanske var därför som Colombias ambassad öppnade
              sina portar där min far lyckades fly in och därefter komma ut
              ur landet.
            </seg>
          </u>
          <u xml:id="i-47c351fb3099ce77-346" prev="i-47c351fb3099ce77-341" who="Q4355921">
            <seg>
              Han gick in i fotbollsstadion trots massiv militär runt om. Han
              krävde ut fångar, bland annat 54 fångar från Uruguay som fängslats
              i Estadio National. Han är direkt eller indirekt orsak till att
              minst 1 500 människor kunde räddas ur landet.
            </seg>
          </u>
          <u xml:id="i-47c351fb3099ce77-347" prev="i-47c351fb3099ce77-341" who="Q4355921">
            <seg>
              Han har hyllats, precis som Carl Bildt nämner. Han har fått en
              park uppkallad efter sig i Uruguay och man har satt upp en minnesplakett
              i Chile för att hedra honom. Men när han kom tillbaka hit blev
              han utfryst på UD. Det är tragiskt att vi behandlar en av modern
              tids svenska hjältar på det sättet.
            </seg>
          </u>
          <u xml:id="i-47c351fb3099ce77-348" prev="i-47c351fb3099ce77-341" who="Q4355921">
            <seg>
              Det kanske är sant att Sverige har medverkat när andra nationer
              har hyllat den här svenske hjälten, som i Uruguay och som i Chile
              när statsminister Göran Persson var där. Men jag anser att det
              är dags att Sverige hyllar sin hjälte, och att vi den svenska
              regeringen och den svenska riksdagen hyllar Harald Edelstams gärning.
            </seg>
          </u>
          <u xml:id="i-47c351fb3099ce77-349" prev="i-47c351fb3099ce77-341" who="Q4355921">
            <seg>
              Jag har lämnat in en motion om att eventuellt kunna sätta upp
              en minnesplakett i vårt land för att hedra Harald Edelstam och
              hans gärningar.
            </seg>
          </u>
          <note type="speaker">
            Anf. 49 Utrikesminister CARL BILDT (m):
          </note>
          <u xml:id="i-47c351fb3099ce77-350" next="i-47c351fb3099ce77-358" who="Q52922">
            <seg>
              Fru talman! Jag tycker att det är viktigt att diskutera de olika
              roller som diplomatyrket har. Det finns olika situationer som
              ställer väldigt olika krav. Det finns ett utrymme för den tysta
              diskreta diplomatin mellan olika stater. Det finns ett tilltagande
              utrymme för det som kallas public diplomacy av olika slag och
              det finns ett utrymme för den aktiva verksamheten för att hjälpa
              människor i nöd.
            </seg>
          </u>
          <u xml:id="i-47c351fb3099ce77-351" prev="i-47c351fb3099ce77-350" who="Q52922">
            <seg>
              Vi måste ha alla dessa kompetenser och möjligheter och vi måste
              kunna spela på hela det registret. Vi har en tradition i svensk
              utrikesförvaltning med individer som då och då, genom eget engagemang,
              historiens omständigheter eller annat, har hamnat i situationer
              då de har kommit att göra utomordentligt hjältemodiga insatser.
              Raoul Wallenberg är självfallet den allra mest kända av dessa.
            </seg>
          </u>
          <u xml:id="i-47c351fb3099ce77-352" prev="i-47c351fb3099ce77-350" who="Q52922">
            <seg>
              När vi nu diskuterar en annan person, Harald Edelstam, som var
              mycket publik vill jag säga att de av oss som känner utrikesförvaltningen
              vet att det finns åtskilliga som inte är kända och vars insatser
              kanske inte har varit fullt så spektakulära men som har varit
              väl så farliga och som har lett till att enskilda människors liv
              har räddats.
            </seg>
          </u>
          <u xml:id="i-47c351fb3099ce77-353" prev="i-47c351fb3099ce77-350" who="Q52922">
            <seg>
              Jag håller med om att det är viktigt att vi på olika sätt tydliggör
              denna roll och högtidlighåller minnet av dem som har gjort dessa
              insatser.
            </seg>
          </u>
          <u xml:id="i-47c351fb3099ce77-354" prev="i-47c351fb3099ce77-350" who="Q52922">
            <seg>
              Luciano Astudillo gjorde vissa reflexioner angående hur tidsandan
              har förändrats. Tidsandan och tidsförhållandena har förändrats.
              Vi kan gå tillbaka till den situation i början av 1970-talet när
              vi hade både militärkuppen i Chile och det så kallade smutsiga
              kriget i Argentina. Då kom vi att ta emot ett relativt stort antal
              politiska flyktingar från den södra delen av Latinamerika. Om
              vi tittar på det i dagens perspektiv var det antal vi tog emot
              egentligen mycket litet. Vi talar om ett enstaka tusental personer
              som kom till vårt land.
            </seg>
          </u>
          <u xml:id="i-47c351fb3099ce77-355" prev="i-47c351fb3099ce77-350" who="Q52922">
            <seg>
              Under senare år, från kriget på Balkan, talar vi om mer än 100
              000 människor. När det gäller Mellanöstern kan vi komma att närma
              oss siffror som så småningom ligger i samma storleksordning.
            </seg>
          </u>
          <u xml:id="i-47c351fb3099ce77-356" prev="i-47c351fb3099ce77-350" who="Q52922">
            <seg>
              Vi lever nu i en tid då kraven på flyktingmottagande, integration
              och att hjälpa människor dessvärre är större på grund av utvecklingen
              än vad de var då. Det vi gjorde då var viktigt. Det kom också
              att så småningom bli betydelsefulla länkar mellan vårt samhälle
              och det chilenska samhället, och i det här fallet också det argentinska
              samhället för huvuddelen av dem som flyttade tillbaka efter det
              att demokratin hade återinförts i dessa länder men också för dem
              som stannade kvar och kom att göra betydelsefulla insatser i svenskt
              samhällsliv också, som illustreras, som ledamöter av denna kammare.
            </seg>
          </u>
          <u xml:id="i-47c351fb3099ce77-357" prev="i-47c351fb3099ce77-350" who="Q52922">
            <seg>
              Jag uppskattar interpellationen och möjligheten att som utrikesminister
              säga det som jag har sagt. Jag noterar att vi ska högtidlighålla
              dessa minnen. Det handlar just i dag om Harald Edelstam, men även
              om andra.
            </seg>
          </u>
          <u xml:id="i-47c351fb3099ce77-358" prev="i-47c351fb3099ce77-350" who="Q52922">
            <seg>
              Jag noterar också informationen om den motion som har väckts
              i riksdagen.
            </seg>
          </u>
          <note type="speaker">
            Anf. 50 LUCIANO ASTUDILLO (s):
          </note>
          <u xml:id="i-47c351fb3099ce77-359" next="i-47c351fb3099ce77-366" who="Q4355921">
            <seg>
              Fru talman! Harald Edelstam stod ändå ut. Han visade civilkurage
              när det verkligen behövdes.
            </seg>
          </u>
          <u xml:id="i-47c351fb3099ce77-360" prev="i-47c351fb3099ce77-359" who="Q4355921">
            <seg>
              Jag är inte helt säker på att jag vill hålla med utrikesministern
              i hans beskrivning att Harald Edelstam är en av många. Tvärtom.
              I den aktuella filmen Svarta Nejlikan jag vet inte om utrikesministern
              har haft möjlighet att se den skildras många gärningar som visar
              på ett personligt civilkurage och ett mod som jag anser bör uppmärksammas
              och hyllas så som andra länder har gjort.
            </seg>
          </u>
          <u xml:id="i-47c351fb3099ce77-361" prev="i-47c351fb3099ce77-359" who="Q4355921">
            <seg>
              Jag har forskat lite kring kunskapen kring Harald Edelstam. Jag
              skickade en fråga till vår utredningstjänst här i riksdagen. De
              gick igenom samma böcker som när det gällde rapporten I enlighet
              med skolans värdegrund som togs fram 2006. Inte i någon av de
              sex historieböckerna fanns Harald Edelstam nämnd ens i registret.
            </seg>
          </u>
          <u xml:id="i-47c351fb3099ce77-362" prev="i-47c351fb3099ce77-359" who="Q4355921">
            <seg>
              Om man inte ens nämner människor och deras historiska gärningar
              försvinner naturligtvis minnet av dem och av vad de gjorde.
            </seg>
          </u>
          <u xml:id="i-47c351fb3099ce77-363" prev="i-47c351fb3099ce77-359" who="Q4355921">
            <seg>
              Fru talman! Det absolut viktigaste att stryka under är att det
              ligger en stark symbolik i att hedra just Harald Edelstam. Genom
              att hedra hans minne och uppmärksamma hans gärningar hyllar vi
              också oss själva, vårt land och de värderingar som vi står upp
              för som öppenhet inför omvärlden och att i alla lägen försvara
              mänskliga rättigheter oavsett vem som kränker dem. Vi hävdar också
              demokratin som styrelseskick. När vi hedrar Harald Edelstam hedrar
              vi minnet av allt det. Det är allt det som har gjort mig så stolt
              över att vara svensk.
            </seg>
          </u>
          <u xml:id="i-47c351fb3099ce77-364" prev="i-47c351fb3099ce77-359" who="Q4355921">
            <seg>
              Det är bakgrunden till den här interpellationen.
            </seg>
          </u>
          <u xml:id="i-47c351fb3099ce77-365" prev="i-47c351fb3099ce77-359" who="Q4355921">
            <seg>
              Avslutningsvis vill jag göra en kort reflexion. Jag ska inte
              förlänga debatten i onödan.
            </seg>
          </u>
          <u xml:id="i-47c351fb3099ce77-366" prev="i-47c351fb3099ce77-359" who="Q4355921">
            <seg>
              Det kanske viktigaste och tydligaste budskap som Edelstam lämnade
              efter sig är att diplomater måste våga och ha rätt att agera odiplomatiskt.
              När mänskliga rättigheter kränks och när liv hotas ska man agera
              utifrån principer som kanske är större än diplomatin i sig. Det
              anses just nu vara ganska självklara värden efter Rwanda, Srebrenica
              och Darfur. Edelstam var först ensam, utan stöd ens härifrån,
              men därefter genomförde han med stöd av den svenska regeringen
              något som vi tar för självklart i dag. Det är just det som jag
              tycker är värt att hedra.
            </seg>
          </u>
          <note type="speaker">
            Anf. 51 Utrikesminister CARL BILDT (m):
          </note>
          <u xml:id="i-47c351fb3099ce77-367" next="i-47c351fb3099ce77-370" who="Q52922">
            <seg>
              Fru talman! Jag har svårt att inte instämma i nästan allt som
              Luciano Astudillo har sagt.
            </seg>
          </u>
          <u xml:id="i-47c351fb3099ce77-368" prev="i-47c351fb3099ce77-367" who="Q52922">
            <seg>
              Jag ska bara göra en randanmärkning, och då är vi alldeles vid
              sidan av diskussionen om Harald Edelstams insatser. Vi ska ha
              följande klart för oss. När man går tillbaka till historieböckerna
              och inte finner Harald Edelstams namn förvånar det mig dessvärre
              föga. Kunskapen om vår samtidshistoria är relativt usel, oavsett
              om detta handlar om historieböcker eller någonting annat.
            </seg>
          </u>
          <u xml:id="i-47c351fb3099ce77-369" prev="i-47c351fb3099ce77-367" who="Q52922">
            <seg>
              Vi har vid ett antal olika tillfällen haft individer och kunnat
              agera med viss djärvhet för mänskliga rättigheter och demokrati.
              Samtidigt ska man vara medveten om att det finns andra tillfällen
              då det har varit annorlunda. Jag kommer själv ihåg plågsamheten
              när Alexander Solzjenitsyn vägrades tillträde över huvud taget
              till den svenska ambassaden i Moskva därför att det ansågs vara
              farligt att ta ställning för en person som hade talat för en förändring
              av det sovjetiska styrelseskicket.
            </seg>
          </u>
          <u xml:id="i-47c351fb3099ce77-370" prev="i-47c351fb3099ce77-367" who="Q52922">
            <seg>
              Låt oss därför hedra dem som stod upp för de värderingar som
              är våra. Men låt oss inte göra detta på ett sådant sätt att vi
              säger att vi alltid har agerat på det sätt som vi borde ha gjort.
              Samtidshistorien ska också ha sina självkritiska inslag. Jag säger
              detta alls icke i polemik mot Luciano Astudillo. Jag skulle tro
              att vi skulle vara ense också om den saken om vi hade tid att
              diskutera.
            </seg>
          </u>
          <note type="speaker">
            Anf. 52 LUCIANO ASTUDILLO (s):
          </note>
          <u xml:id="i-47c351fb3099ce77-371" who="Q4355921">
            <seg>
              Fru talman! Jag vill bara tacka utrikesministern för detta samtal
              och ber honom titta särskilt på motionen och kanske på något sätt
              hitta ett sätt att här i Sverige hedra Edelstams minne. Jag tror
              att det nu efter så många år är tid att göra det.
            </seg>
          </u>
          <note type="speaker">
            Anf. 53 Utrikesminister CARL BILDT (m):
          </note>
          <u xml:id="i-47c351fb3099ce77-372" next="i-47c351fb3099ce77-373" who="Q52922">
            <seg>
              Fru talman! Jag lovar att läsa motionen.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.11 på förslag av tredje vice talmannen
            att ajournera förhandlingarna till kl. 18.00.
          </note>
          <u xml:id="i-47c351fb3099ce77-373" prev="i-47c351fb3099ce77-372" who="Q52922">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 18.00.
          </note>
          <note>
            13 § Svar på interpellation 2007/08:14 om arbetstillfällen och
            kompetens i Borlänge
          </note>
          <note type="speaker">
            Anf. 54 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-374" next="i-47c351fb3099ce77-377" who="Q271235">
            <seg>
              Herr talman! Peter Hultqvist har frågat mig vilka åtgärder jag
              avser att vidta mot påstådda uttalanden av utredaren Staffan Widlert
              i fråga om den nya Transportstyrelsens storlek och lokalisering
              och att detta i sin tur kan leda till att människor söker sig
              bort från berörda organisationer som därmed tappar kompetens.
              Hultqvist frågar också vilka åtgärder jag avser att vidta med
              anledning av den uppkomna situationen för att värna om arbetstillfällena
              i Borlänge kommun.
            </seg>
          </u>
          <u xml:id="i-47c351fb3099ce77-375" prev="i-47c351fb3099ce77-374" who="Q271235">
            <seg>
              Jag vill börja med att konstatera att Hultqvist återger felaktig
              information, visserligen baserad på ett TT-meddelande men ändå
              felaktig. Det Widlert anförde var att det är sannolikt att kärnverksamheten
              i de organisationer som förs samman i Transportstyrelsen kommer
              att finnas kvar i de regioner där de i dag bedrivs. Widlert kommenterade
              över huvud taget inte övriga delar av Banverket och Vägverket
              eller om den förändrade organisationen kommer att leda till ett
              ändrat antal arbetstillfällen.
            </seg>
          </u>
          <u xml:id="i-47c351fb3099ce77-376" prev="i-47c351fb3099ce77-374" who="Q271235">
            <seg>
              Dessutom är det fjärde gången Hultqvist ställer en nästan identisk
              fråga till mig rörande den nya Transportstyrelsen. Den 24 oktober
              2006 och den 10 april och den 16 augusti i år har jag i riksdagen
              besvarat antingen en sådan interpellation eller en sådan fråga
              av Hultqvist. Jag upprepar vad jag då sagt: att jag hyser stort
              förtroende för att utredaren gör det han är ålagd att göra och
              att det vore illa om jag redan nu, innan utredaren avlämnat sitt
              förslag, skulle uttala mig om detta och om dess eventuella effekter
              vad gäller arbetstillfällen. Oavsett vad utredaren kommer att
              föreslå vill jag understryka att svenska myndigheter ska präglas
              av transparens, effektivitet och sakkunskap.
            </seg>
          </u>
          <u xml:id="i-47c351fb3099ce77-377" prev="i-47c351fb3099ce77-374" who="Q271235">
            <seg>
              Jag kommer att återkomma till riksdagen efter det att jag tagit
              del av utredarens förslag.
            </seg>
          </u>
          <note type="speaker">
            Anf. 55 PETER HULTQVIST (s):
          </note>
          <u xml:id="i-47c351fb3099ce77-378" next="i-47c351fb3099ce77-390" who="Q3370162">
            <seg>
              Herr talman! Jag får börja med att tacka ministern för svaret
              detta trots att jag möjligen tycker mig kunna skönja en viss irritation
              hos ministern i hennes framställning av antalet frågor och interpellationer
              som jag ställt. Det är inte så att hon förnekar mig rätten att
              ställa frågor och interpellationer, men det finns hos henne en
              tendens till att tycka att jag ska ligga lågt.
            </seg>
          </u>
          <u xml:id="i-47c351fb3099ce77-379" prev="i-47c351fb3099ce77-378" who="Q3370162">
            <seg>
              Jag kommer inte att kunna tillfredsställa ministern på den punkten.
              Allteftersom det här ärendet har utvecklats och allteftersom man
              lagt fram nya utredningsdirektiv, utvecklat det här jobbet och
              uttalanden gjorts har situationer uppstått som är sådana att det
              finns anledning att följa upp tidigare frågeställningar.
            </seg>
          </u>
          <u xml:id="i-47c351fb3099ce77-380" prev="i-47c351fb3099ce77-378" who="Q3370162">
            <seg>
              En viktig fråga som återkommit är den om många människors rädsla
              för att förlora jobbet, om risken för kompetensbortfall i organisationen
              och om utvecklandet av den framtida servicen i högsta grad relevanta
              perspektiv och frågor.
            </seg>
          </u>
          <u xml:id="i-47c351fb3099ce77-381" prev="i-47c351fb3099ce77-378" who="Q3370162">
            <seg>
              Nu dementerar ministern TT:s uppgifter efter ett uttalande av
              utredaren Staffan Widlert. Det uttalandet skulle handla om att
              500 jobb är i riskzonen. Hur citatet uppstått för TT:s del lär
              vi nog aldrig kunna få någon total klarhet om. Det är bra att
              det sker en dementi, men många riskscenarier och många uppgifter
              florerar. Det vore bra om ministern kunde komma med ett enkelt
              klargörande om att lokaliseringarna inte är hotade vare sig i
              Borlänge eller i Norrköping. Det vore mycket bra om det kunde
              sägas, men det har inte sagts och sägs inte heller i dag.
            </seg>
          </u>
          <u xml:id="i-47c351fb3099ce77-382" prev="i-47c351fb3099ce77-378" who="Q3370162">
            <seg>
              Ministern hänvisar till utredaren Staffan Widlert som har sagt
              att det är sannolikt att kärnverksamheten i de organisationer
              som förs samman kommer att ligga kvar i de regioner som de i dag
              bedrivs i.
            </seg>
          </u>
          <u xml:id="i-47c351fb3099ce77-383" prev="i-47c351fb3099ce77-378" who="Q3370162">
            <seg>
              Vad tycker ministern? Det är alltså det politiska perspektivet
              som jag tycker att det är viktigt att få fram. Ta bladet från
              munnen och gör den här markeringen! Det kommer inte att leda till
              att utredarens arbete på något sätt spolieras, utan det kan i
              stället till och med bidra till att skapa ett visst lugn i den
              här situationen.
            </seg>
          </u>
          <u xml:id="i-47c351fb3099ce77-384" prev="i-47c351fb3099ce77-378" who="Q3370162">
            <seg>
              Ett grundläggande problem med hela det utredningsarbete som genomförs
              är att ingen vare sig tidigare eller i dag har kunnat uttala ett
              klart och bestämt missnöje med hur dagens organisationer fungerar.
              Ingen har ställt sig upp och pekat ut sådant som är fel och sagt:
              Det är det här som nu är fel och som vi måste rätta till.
            </seg>
          </u>
          <u xml:id="i-47c351fb3099ce77-385" prev="i-47c351fb3099ce77-378" who="Q3370162">
            <seg>
              Såväl Järnvägsstyrelsen, Luftfartsinspektionen och Sjöfartsinspektionen
              som Vägtrafikinspektionen har ett gott renommé när det gäller
              säkerhetsarbetet. Där finns det ingenting att skämmas för.
            </seg>
          </u>
          <u xml:id="i-47c351fb3099ce77-386" prev="i-47c351fb3099ce77-378" who="Q3370162">
            <seg>
              Men inte nog med det! Nu är det också så att registerhållning,
              normer, strategiska funktioner, drift och förvaltning ses över
              och utreds. Det är klart att det här rör om i organisationen och
              skapar mycket spekulation.
            </seg>
          </u>
          <u xml:id="i-47c351fb3099ce77-387" prev="i-47c351fb3099ce77-378" who="Q3370162">
            <seg>
              Man säger att det ska bli enklare för medborgarna när det här
              är klart. Men vad blir enklare av att ha en organisation där en
              del ansvarar för planering och där vi har en annan organisation
              för säkerhet, en tredje organisation för infrastruktur och en
              fjärde organisation för förvaltning? Sedan kommer frågan om ifall
              Banverket och Vägverket ska slås ihop.
            </seg>
          </u>
          <u xml:id="i-47c351fb3099ce77-388" prev="i-47c351fb3099ce77-378" who="Q3370162">
            <seg>
              Sådana här förslag diskuteras just nu i utredningen. Det är klart
              att människor frågar sig vad det här blir för någonting.
            </seg>
          </u>
          <u xml:id="i-47c351fb3099ce77-389" prev="i-47c351fb3099ce77-378" who="Q3370162">
            <seg>
              Det rivs runt i väl fungerande verksamheter som visar bra resultat.
              Dessutom är det svårt att peka ut bristerna. Då frågar man sig
              om det är ett självändamål att stöpa om transportsektorn och att
              slå samman myndigheter som egentligen inte hör ihop. Hur är handlaget
              när det gäller regeringens sätt att sköta den här sektorn?
            </seg>
          </u>
          <u xml:id="i-47c351fb3099ce77-390" prev="i-47c351fb3099ce77-378" who="Q3370162">
            <seg>
              Slutligen: Ta chansen och säg att lokaliseringarna ligger fast!
              Det förstör inte utredarens arbete.
            </seg>
          </u>
          <note type="speaker">
            Anf. 56 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-391" next="i-47c351fb3099ce77-398" who="Q271235">
            <seg>
              Herr talman! Peter Hultqvist har alla möjligheter han själv önskar
              att ställa hur många interpellationer i samma ärende som helst.
              Det är i allra högsta grad en rättighet för var och en här i riksdagen.
            </seg>
          </u>
          <u xml:id="i-47c351fb3099ce77-392" prev="i-47c351fb3099ce77-391" who="Q271235">
            <seg>
              Jag tror att Peter Hultqvist borde vara införstådd med att han
              kommer att få samma svar av mig så länge vi har en utredare som
              arbetar. Vi har ju en utredare som har tiden fram till och med
              den 2 maj på sig för att lämna ett svar till regeringen vad gäller
              utredningen av inrättandet av en ny trafikinspektion.
            </seg>
          </u>
          <u xml:id="i-47c351fb3099ce77-393" prev="i-47c351fb3099ce77-391" who="Q271235">
            <seg>
              Några ytterligare svar från mig avseende de frågor som Peter
              Hultqvist har ställt kommer inte att ges här. Det ligger i sakens
              natur att invänta utredarens underlag för att därefter ta ställning
              till de förslag som utredaren har avlämnat.
            </seg>
          </u>
          <u xml:id="i-47c351fb3099ce77-394" prev="i-47c351fb3099ce77-391" who="Q271235">
            <seg>
              Jag tror att det är viktigt att vi lite grann tittar bakåt. Det
              finns ett riksdagsbeslut från 2004 om att den dåvarande regeringen
              skulle tillsätta en utredning med uppdraget att utreda en gemensam
              trafikorganisation och hur den skulle vara organiserad.
            </seg>
          </u>
          <u xml:id="i-47c351fb3099ce77-395" prev="i-47c351fb3099ce77-391" who="Q271235">
            <seg>
              Utgångspunkten var att en gemensam trafikinspektion skulle skapas
              första halvåret 2006.
            </seg>
          </u>
          <u xml:id="i-47c351fb3099ce77-396" prev="i-47c351fb3099ce77-391" who="Q271235">
            <seg>
              Under 2005 gavs en särskild utredare i uppdrag att undersöka
              hur man kan inrätta en trafikslagsövergripande organisation för
              inspektionsverksamhet som rör kontroll av att kraven i fråga om
              säkerhet och skydd inom transportområdet är uppfyllda.
            </seg>
          </u>
          <u xml:id="i-47c351fb3099ce77-397" prev="i-47c351fb3099ce77-391" who="Q271235">
            <seg>
              Utredaren Ingvar Åkesson avlämnade ett betänkande i januari 2007.
              Där förordar han ett organisationsalternativ innebärande att en
              ny myndighet skapas. Det underlaget är det som regeringen, efter
              en remissomgång där väldigt många visat sitt stöd för förslaget
              om att inrätta en trafikslagsövergripande myndighet, har valt
              att gå vidare med.
            </seg>
          </u>
          <u xml:id="i-47c351fb3099ce77-398" prev="i-47c351fb3099ce77-391" who="Q271235">
            <seg>
              Utredaren har tiden fram till och med den 2 maj 2008 på sig för
              att ge svar på ett antal frågor. Utredarens uppdrag är att förbereda
              och genomföra bildandet av en trafikinspektionsorganisation, en
              transportstyrelse. Utredaren ska lämna svar i två etapper. Under
              den första etappen ska utredaren avlämna ett förslag om vilka
              verksamheter som ska föras över till den nya myndigheten. Under
              den andra etappen i utredningsarbetet ska det redogöras för vilka
              åtgärder som ska genomföras och för vad som krävs för att den
              nya myndigheten ska kunna inleda sin verksamhet den 1 januari
              2009.
            </seg>
          </u>
          <note type="speaker">
            Anf. 57 PETER HULTQVIST (s):
          </note>
          <u xml:id="i-47c351fb3099ce77-399" next="i-47c351fb3099ce77-407" who="Q3370162">
            <seg>
              Herr talman! Denna ministermarkering kring möjligheten att ställa
              interpellationer och enkla frågor är alldeles utmärkt.
            </seg>
          </u>
          <u xml:id="i-47c351fb3099ce77-400" prev="i-47c351fb3099ce77-399" who="Q3370162">
            <seg>
              Den konkreta utredningen har nu resulterat i utvidgade utredningsdirektiv.
              Men vad gäller att det skulle vara så tydligt att det finns stora
              positiva effekter av att man slår ihop till en transportstyrelse
              och sammanför de olika inspektionerna vill jag bara säga att när
              det gäller säkerhetsarbetet och de uppgifter som Järnvägsstyrelsen,
              Vägtrafikinspektionen, Sjöfartsinspektionen och Luftfartsstyrelsen
              har är det helt skilda regelverk som styr verksamheterna. Det
              är olika avgifter och finansieringskällor. Det går lagligt sett
              inte att föra pengar mellan verksamheter som baseras på de avgifter
              som finns.
            </seg>
          </u>
          <u xml:id="i-47c351fb3099ce77-401" prev="i-47c351fb3099ce77-399" who="Q3370162">
            <seg>
              Den utredning som har tittat på det här är väldigt diffus när
              det gäller besparingspotentialerna. Det görs vissa allmänna antaganden.
              Jag tycker att intrycket väldigt tydligt är att det mer är teoretiska
              mått det handlar om än om praktisk realitet i de här analyserna.
            </seg>
          </u>
          <u xml:id="i-47c351fb3099ce77-402" prev="i-47c351fb3099ce77-399" who="Q3370162">
            <seg>
              Det finns alltså tydliga gränser i de nuvarande regelverken för
              möjligheten att göra den här typen av integration av verksamheterna.
              Därför är frågan: Är det här verkligen en rimlig utveckling?
            </seg>
          </u>
          <u xml:id="i-47c351fb3099ce77-403" prev="i-47c351fb3099ce77-399" who="Q3370162">
            <seg>
              Jag tycker ändå att några viktiga punkter borde man kunna markera,
              och jag vill göra det för egen del. Borlänge och Norrköping får
              i den här processen aldrig spelas ut mot varandra som kommuner.
              Kompetensen på båda orterna är utomordentlig och måste värnas.
              Lokaliseringarna måste ligga fast. Jag tycker för min del att
              det är viktigt att göra den markeringen och uppmaningen även om
              ministern på denna punkt inte vill göra detsamma.
            </seg>
          </u>
          <u xml:id="i-47c351fb3099ce77-404" prev="i-47c351fb3099ce77-399" who="Q3370162">
            <seg>
              Sedan vill jag påminna om något som jag tycker skulle göra det
              enkelt för ministern att säga att lokaliseringarna ligger fast.
              I formell mening finns det ingenting som säger att tidigare beslut
              ska rivas upp. Därför tycker jag att det borde vara enkelt för
              ministern att ge det beskedet.
            </seg>
          </u>
          <u xml:id="i-47c351fb3099ce77-405" prev="i-47c351fb3099ce77-399" who="Q3370162">
            <seg>
              Kompetensen inom den fina verksamhet som staten har inom transportsektorn
              måste värnas. Kvaliteten i tjänsterna måste vara av hög klass.
              Verksamhetens funktion i vardagen måste vara viktigare än antingen
              ideologiska experiment eller sammanslagningar för deras egen skull.
              Jag vill påminna om att vi från socialdemokratiskt håll från början
              var emot det här och röstade emot det första utredningsförslaget
              men att en riksdagsmajoritet sade annat. Vi måste bygga bra förutsättningar
              för framtida nyrekrytering och generationsskifte inom Banverket
              och Vägverket.
            </seg>
          </u>
          <u xml:id="i-47c351fb3099ce77-406" prev="i-47c351fb3099ce77-399" who="Q3370162">
            <seg>
              Min uppfattning är att regeringen ej i tidigare utredningar om
              att slå samman inspektionsverksamhet och inte heller i det vidgade
              uppdraget hittills kunnat visa på påtagliga fördelar. Det som
              har skapats är en situation där det är oroligt i organisationen
              och där man också riskerar stort kompetensglapp och i viss mån
              också har svårt att nå fram med sakargument. Det får inte bli
              så att det uppfattas som att kartan är viktigare än verkligheten
              i någon sorts process som präglas av sammanslagning för dess egen
              skull.
            </seg>
          </u>
          <u xml:id="i-47c351fb3099ce77-407" prev="i-47c351fb3099ce77-399" who="Q3370162">
            <seg>
              Nu möter man motstånd. Se inte det som en slentrianmässig ovilja
              till förändring. Såväl Banverket som Vägverket är i ständig förändring.
              Det handlar i stället om att värna kvaliteten och säga nej till
              sådant som uppfattas som förändring för dess egen skull.
            </seg>
          </u>
          <note type="speaker">
            Anf. 58 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-408" next="i-47c351fb3099ce77-410" who="Q271235">
            <seg>
              Herr talman! Naturligtvis blir det, Peter Hultqvist, diskussioner
              i Myndighets-Sverige när regeringen har bestämt sig för att se
              över myndigheter och myndighetsstrukturen. Naturligtvis är en
              effekt av detta beslut och den inriktning som regeringen har att
              det blir diskussioner. Jag utgår från att Peter Hultqvist själv
              har varit med i organisationsförändringar så att han är väl insatt
              i dessa naturliga reaktioner.
            </seg>
          </u>
          <u xml:id="i-47c351fb3099ce77-409" prev="i-47c351fb3099ce77-408" who="Q271235">
            <seg>
              Efter det att riksdagen har fattat ett majoritetsbeslut har det
              genomförts en utredning, och utredaren föreslår att man ska gå
              vidare med att bilda en ny myndighet. Därefter går regeringen
              vidare och tillsätter utredare två för att förbereda och genomföra
              bildandet. Den utredningen har i sin tur två etapper.
            </seg>
          </u>
          <u xml:id="i-47c351fb3099ce77-410" prev="i-47c351fb3099ce77-408" who="Q271235">
            <seg>
              Det arbetet ska vara genomfört den 2 maj 2008, allt i syfte att
              vi med ett underlag från utredaren Staffan Widlert ska kunna gå
              vidare med att inrätta en ny verksamhet den 1 januari 2009.
            </seg>
          </u>
          <note type="speaker">
            Anf. 59 PETER HULTQVIST (s):
          </note>
          <u xml:id="i-47c351fb3099ce77-411" next="i-47c351fb3099ce77-413" who="Q3370162">
            <seg>
              Herr talman! Jag kan tyvärr notera att det besked som jag tycker
              vore enkelt att ge att de lokaliseringar som riksdagen har beslutat
              om tidigare ligger fast ger inte ministern. Det beklagar jag.
              Jag begär inte av ministern att vi ska få detaljer kring det här
              eller hur jobben exakt ska fördelas, men beskedet om att lokaliseringarna
              ligger fast i grunden hade jag tyckt att vi skulle kunna få. Det
              är en brist.
            </seg>
          </u>
          <u xml:id="i-47c351fb3099ce77-412" prev="i-47c351fb3099ce77-411" who="Q3370162">
            <seg>
              Den utredning som ligger till grund för den utredning som nu
              pågår pekar tydligt på att det finns väldigt tydliga gränser för
              vad man kan göra när det gäller integration av de olika säkerhetsmyndigheterna,
              på grund av olika regelverk och finansieringar där man dessutom
              inte kan vara speciellt konkret när det gäller besparingspotentialen.
              Det visar att det här i stora stycken är artfrämmande verksamhet.
              Det finns i utredningen väldigt mycket av argumentation som egentligen
              tyder på att det här är fel väg att gå. Då känns det som att man
              ska göra detta bara för att man från början drog i gång det här,
              att det ska slås ihop därför att det på något sätt är en trend
              att slå ihop verksamheter. Det är alltså helt andra motiv än de
              rent sakliga, rent driftsmässiga, de rent säkerhetsmässiga som
              styr detta. Det är den kritiken som finns.
            </seg>
          </u>
          <u xml:id="i-47c351fb3099ce77-413" prev="i-47c351fb3099ce77-411" who="Q3370162">
            <seg>
              Jag vet mycket väl att det i förändringsarbete kan uppstå mycket
              oro och diskussioner. Men det är också så att när man utreder
              detta måste man vara väldigt noga med att det man gör verkligen
              har en relevant grund. Jag ifrågasätter, med argumenten om regelverk,
              åtskilda system, åtskilda finansieringar, om den här grunden verkligen
              är relevant i så pass stora stycken att det motiverar att gå vidare
              och göra de här förändringarna. Vi har en kvalificerad verksamhet
              som är bra och som vi måste slå vakt om.
            </seg>
          </u>
          <note type="speaker">
            Anf. 60 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-414" who="Q271235">
            <seg>
              Herr talman! Peter Hultqvist och jag har tidigare haft diskussioner
              i ett första skede, innan vi tillsatte Staffan Widlert, om principerna
              för en transportstyrelse. Vad gäller den nuvarande utredarens
              arbete kommer Peter Hultqvist att få svar på sina frågor utifrån
              utredarens förslag senast i maj 2008. Därefter kommer det naturligtvis
              att remisshanteras i särskild ordning och arbetas med innan det
              kommer att lämnas till riksdagen.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Svar på interpellation 2007/08:15 om bolagisering inom Vägverket
            och Banverket
          </note>
          <note type="speaker">
            Anf. 61 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-415" next="i-47c351fb3099ce77-423" who="Q271235">
            <seg>
              Herr talman! Peter Hultqvist har frågat mig vilka åtgärder jag
              avser att vidta för att dels klargöra det som han uppfattar som
              tvetydigt i svaret på hans fråga från den 16 augusti, dels upprätthålla
              en relevant beställarkompetens och priskontroll inom de aktuella
              områdena.
            </seg>
          </u>
          <u xml:id="i-47c351fb3099ce77-416" prev="i-47c351fb3099ce77-415" who="Q271235">
            <seg>
              Utredningen om förutsättningar för att ombilda vissa verksamheter
              vid Vägverket och Banverket till aktiebolagsform tillsattes för
              att dessa myndigheter har verksamhet som är kommersiell och konkurrensutsatt.
            </seg>
          </u>
          <u xml:id="i-47c351fb3099ce77-417" prev="i-47c351fb3099ce77-415" who="Q271235">
            <seg>
              Det finns därmed risk för korssubventioner, vilket kan leda till
              konkurrenssnedvridande effekter på marknaden. För mig är det naturligt
              att se över verksamhetsformen när myndigheter bedriver affärsverksamhet
              i konkurrens med privata aktörer på en öppen marknad. Jag anser
              att det är viktigt att ytterligare försöka minska konkurrenshämmande
              faktorer, förbättra förutsättningarna för konkurrensneutralitet
              och därmed bidra till en väl fungerande marknad. Ett motiv till
              bolagisering kan även vara att öka effektiviteten och affärsmässigheten
              i verksamheten.
            </seg>
          </u>
          <u xml:id="i-47c351fb3099ce77-418" prev="i-47c351fb3099ce77-415" who="Q271235">
            <seg>
              Vid olika tillfällen har också Konkurrensverket framfört till
              Regeringskansliet att det behöver skapas bättre garanti för konkurrensneutralitet
              och att den beställar- och utförarmodell som Vägverket och Banverket
              tillämpar är förenad med flera problem, som innebär att det finns
              risker för att konkurrensen begränsas till nackdel för det allmänna
              och medborgare och konsumenter. Statskontoret har framfört liknande
              kritik och föreslagit bolagisering av bland annat Vägverket Produktion.
              Även andra aktörer på marknaden har hört av sig och framfört kritik.
            </seg>
          </u>
          <u xml:id="i-47c351fb3099ce77-419" prev="i-47c351fb3099ce77-415" who="Q271235">
            <seg>
              För närvarande utreds alltså om det finns förutsättningar för
              en bolagisering av Vägverket Produktion, Vägverket Konsult, Banverket
              Produktion och Banverket Projektering. Om det visar sig möjligt
              att bolagisera vissa verksamheter vid Vägverket och Banverket
              och om regeringen finner det lämpligt kommer regeringen att föreslå
              detta i en proposition till riksdagen under nästa år.
            </seg>
          </u>
          <u xml:id="i-47c351fb3099ce77-420" prev="i-47c351fb3099ce77-415" who="Q271235">
            <seg>
              Om det i ett senare skede skulle visa sig att det finns vägande
              skäl som talar för en försäljning av statens aktier i de bolag
              som eventuellt kommer att bildas får regeringen återkomma till
              detta. Regeringens principiella ståndpunkt är att statens ägande
              av företag på sikt bör minska. På längre sikt bör staten kvarstå
              som ägare endast då det finns särskilda skäl för detta. Regeringen
              kommer att under mandatperioden göra en genomgång av alla statligt
              ägda företag för att pröva skälen för fortsatt ägande. Det vore
              fel av mig att föregripa genomgången och uttala mig om vad den
              skulle kunna komma att utmynna i för de verksamheter som för närvarande
              utreds om förutsättningarna för en bolagisering.
            </seg>
          </u>
          <u xml:id="i-47c351fb3099ce77-421" prev="i-47c351fb3099ce77-415" who="Q271235">
            <seg>
              Vad beträffar beställarkompetensen vid Vägverket och Banverket
              så delar jag Peter Hultqvists uppfattning att den är mycket viktig.
              Beställarkompetensen behöver inte bara bevaras utan även ges förutsättningar
              att utvecklas. Utredaren har därför bland annat fått i uppdrag
              att bedöma hur de kvarvarande verksamheterna påverkas av en eventuell
              bolagisering.
            </seg>
          </u>
          <u xml:id="i-47c351fb3099ce77-422" prev="i-47c351fb3099ce77-415" who="Q271235">
            <seg>
              Slutligen utgår jag från att Peter Hultqvist delar min uppfattning
              att fri konkurrens på en fri marknad är den bästa förutsättningen
              för en fungerande prisbildning. En väl fungerande marknad är enligt
              min mening avgörande för att alla ska kunna köpa varor och tjänster
              till så låga priser som möjligt.
            </seg>
          </u>
          <u xml:id="i-47c351fb3099ce77-423" prev="i-47c351fb3099ce77-415" who="Q271235">
            <seg>
              Jag ifrågasätter Peter Hultqvists påstående om att det för närvarande
              finns en priskontroll inom Banverket och Vägverket. I Vägverkets
              och Banverkets förslag till reviderade långsiktsplaner för 20042015
              framgår att de genomsnittliga kostnadsökningarna för väg- och
              järnvägsinvesteringar har varit 16 respektive 17 procent mellan
              2004 och 2007, vilket snarare tyder på att dagens organisation
              inte har en priskontrollerande eller ens prispressande funktion.
            </seg>
          </u>
          <note type="speaker">
            Anf. 62 PETER HULTQVIST (s):
          </note>
          <u xml:id="i-47c351fb3099ce77-424" next="i-47c351fb3099ce77-431" who="Q3370162">
            <seg>
              Herr talman! Tack för svaret! Jag tycker att det i viktningen
              av orden i interpellationssvaret blir något tydligare än i svaret
              på den enkla frågan. Nu talas det inte om att privatisering av
              Banverket Produktion, Banverket Konsult, Vägverket Produktion
              och Vägverket Konsult inte är aktuell, utan nu är den fullt möjlig
              om man ser skäl för det. Bolagiseringen blir ett steg på vägen.
            </seg>
          </u>
          <u xml:id="i-47c351fb3099ce77-425" prev="i-47c351fb3099ce77-424" who="Q3370162">
            <seg>
              Nu är det ideologin som styr. Ministern talar om konkurrenssnedvridande
              effekter, affärsverksamhet i konkurrens med privata aktörer och
              minskade konkurrenshämmande faktorer. Det här visas i synpunkter
              och kritik från konkurrensverk, statskontor och konkurrenter.
            </seg>
          </u>
          <u xml:id="i-47c351fb3099ce77-426" prev="i-47c351fb3099ce77-424" who="Q3370162">
            <seg>
              Vad har hänt i praktiken? Kan någon säga att Vägverket Produktion
              och Banverket Produktion är subventionerad verksamhet? Har man
              agerat på ett otillbörligt sätt? Är det något fel på anbud och
              upphandlingsprocesser som genomförs? Jag tycker att det är viktigt
              att man börjar bli konkret här.
            </seg>
          </u>
          <u xml:id="i-47c351fb3099ce77-427" prev="i-47c351fb3099ce77-424" who="Q3370162">
            <seg>
              Vad jag har försökt få fram genom visst efterforskningsarbete
              är om det finns någon tydlig konkret kritik som kan lyftas upp
              till ytan. Jag har inte hittat de konkreta exemplen och de konkreta
              punkterna, och jag har ändå haft en hel del kontakter i sammanhanget.
            </seg>
          </u>
          <u xml:id="i-47c351fb3099ce77-428" prev="i-47c351fb3099ce77-424" who="Q3370162">
            <seg>
              Jag tolkar det i stället så att det här handlar om ett ideologiskt
              teoretiskt resonemang som i vissa stycken blir viktigare än den
              praktiska verkligheten. Om det är så att ni har uppgifter på departementet,
              eller om ministern har det, om att Banverket Produktion och Vägverket
              Produktion har skött sig illa, har agerat konkurrenshämmande eller
              har saboterat marknaden lyft då fram det så att vi får upp det
              till ytan! Eller är det viktigare vad jättar i byggindustrin som
              Peab, Skanska och NCC säger? Är det de och svensk byggindustri
              som är motor i en kampanj som regeringen nu tillåter slå igenom
              för att kunna flytta fram sina positioner? Om nu Banverket Produktion
              och Vägverket Produktion bolagiseras får man under Näringsdepartementet
              ett eller flera anläggningsbolag; det blir väl resultatet.
            </seg>
          </u>
          <u xml:id="i-47c351fb3099ce77-429" prev="i-47c351fb3099ce77-424" who="Q3370162">
            <seg>
              Förmodligen blir nästa steg i sammanhanget försäljning och privatisering.
              Om ni har regeringsmakten är min bedömning att ni kommer att säga
              så här: Varför ska staten ha ett anläggningsbolag? När det väl
              är sagt kryper konkurrenterna på marknaden upp till ytan och vill
              köpa bolagen. Det här är ett fullt tänkbart scenario. Om det blir
              verklighet är slutpunkten att de privata byggjättarna har fått
              möjlighet att minska konkurrensen i branschen.
            </seg>
          </u>
          <u xml:id="i-47c351fb3099ce77-430" prev="i-47c351fb3099ce77-424" who="Q3370162">
            <seg>
              Ministern talar om 16 och 17 procent i prisökning under åren
              20042007. Det är precis samma prisökning som branschens eget index
              E 84. Om dessa siffror är bevis för att det saknas priskontroll
              är det detsamma som att hela anläggningsbranschen saknar priskontroll.
              Då ska man ta med att det har varit avsevärda prisökningar på
              olja och stål under perioden. Dessutom bedrivs de flesta projekt
              som man har i överhettade storstadsregioner. Trots det har man
              klarat att ligga på index.
            </seg>
          </u>
          <u xml:id="i-47c351fb3099ce77-431" prev="i-47c351fb3099ce77-424" who="Q3370162">
            <seg>
              Ministern bevisar ingenting med sitt hänvisande till de 16 och
              17 procenten. De frågor jag ställer mig i stället, bland annat
              med anledning av detta, är dessa: Har ministern verkligen grepp
              om läget? Och varför bottnar ministerns resonemang mer i ideologiskt
              teoretiska argument än i den praktiska verkligheten?
            </seg>
          </u>
          <note type="speaker">
            Anf. 63 HANS STENBERG (s):
          </note>
          <u xml:id="i-47c351fb3099ce77-432" next="i-47c351fb3099ce77-437" who="Q5650744">
            <seg>
              Herr talman! Jag ska börja där Peter Hultqvist slutade. Man häpnar
              faktiskt när man hör infrastrukturministerns interpellationssvar.
              Hon står här i riksdagen och påstår på fullt allvar att kostnadsökningarna
              inom bygg- och anläggningssektorn beror på att Vägverket och Banverket
              har dålig priskontroll.
            </seg>
          </u>
          <u xml:id="i-47c351fb3099ce77-433" prev="i-47c351fb3099ce77-432" who="Q5650744">
            <seg>
              Jag kan bara se två rimliga förklaringar till ett så stolligt
              uttalande, och jag har faktiskt svårt att avgöra vilken av de
              förklaringarna som är värst.
            </seg>
          </u>
          <u xml:id="i-47c351fb3099ce77-434" prev="i-47c351fb3099ce77-432" who="Q5650744">
            <seg>
              Det kan vara så att infrastrukturministern är så sällsynt okunnig
              om vad som sker i den bransch som hon har det yttersta politiska
              ansvaret för. I så fall har ministern uppenbarligen missat att
              vi sedan några år tillbaka är inne i en mycket kraftig internationell
              högkonjunktur som har drivit upp priserna våldsamt på olja, stål
              och andra insatsvaror som behövs för infrastrukturbyggande. Precis
              som Peter Hultqvist säger är kostnadsökningarna minst lika stora
              i husbyggnadssektorn när det gäller att bygga affärsfastigheter
              och bostäder. Infrastrukturministern kan väl rimligen inte hävda
              att Vägverket och Banverket har möjlighet att kontrollera priserna
              inom de sektorerna!
            </seg>
          </u>
          <u xml:id="i-47c351fb3099ce77-435" prev="i-47c351fb3099ce77-432" who="Q5650744">
            <seg>
              Även om det nu vore så att ministern till äventyrs har missat
              all ekonomisk nyhetsrapportering under de senaste två åren vilket
              i och för sig vore häpnadsväckande borde hon i varje fall som
              ansvarig minister ha läst Vägverkets och Banverkets årsredovisningar
              och anslagsframställningar där det tydligt framgår vad prishöjningarna
              har bestått i. Därför tycker jag inte att det är en rimlig förklaring
              att det är okunskap som ligger bakom uttalandet.
            </seg>
          </u>
          <u xml:id="i-47c351fb3099ce77-436" prev="i-47c351fb3099ce77-432" who="Q5650744">
            <seg>
              Den andra förklaringen, som för mig också känns orimlig, är att
              infrastrukturministern är så makalöst fräck att hon väljer att
              bortse från fakta. Trots att hon mycket väl vet att orsakerna
              till fördyringarna ligger långt utom Vägverkets och Banverkets
              räckvidd väljer hon att lägga skulden för världsinflationen på
              Vägverkets och Banverkets skuldror därför att det passar hennes
              kortsiktiga syfte att till varje pris bolagisera och i slutändan
              privatisera Vägverkets och Banverkets produktionsverksamheter.
            </seg>
          </u>
          <u xml:id="i-47c351fb3099ce77-437" prev="i-47c351fb3099ce77-432" who="Q5650744">
            <seg>
              Det ska bli verkligt intressant att här i kammaren få höra infrastrukturministern
              förklara hur en bolagisering av Vägverkets och Banverkets produktionsavdelningar
              ska kunna sänka världsmarknadspriserna på stål och olja, som är
              de huvudsakliga orsakerna till de snabba kostnadsökningarna.
            </seg>
          </u>
          <note type="speaker">
            Anf. 64 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-438" next="i-47c351fb3099ce77-442" who="Q271235">
            <seg>
              Herr talman! Det var ju interpellanten Peter Hultqvist som sade
              att det fanns en priskontroll utifrån Vägverkets och Banverkets
              roll. Jag svarade, precis som anges, att det inte är någonting
              som tyder på att det finns någon som helst priskontroll.
            </seg>
          </u>
          <u xml:id="i-47c351fb3099ce77-439" prev="i-47c351fb3099ce77-438" who="Q271235">
            <seg>
              Vart er debatt i förhållande till bolagisering sedan tar vägen
              har jag lite svårt att förstå. Det kan mycket väl vara så att
              vi av ideologiska skäl det är troligt inom Socialdemokraterna
              och Centerpartiet har olika syn på hur man kan blanda offentlig
              myndighetsutövning med affärsverksamhet.
            </seg>
          </u>
          <u xml:id="i-47c351fb3099ce77-440" prev="i-47c351fb3099ce77-438" who="Q271235">
            <seg>
              Statskontoret har också mycket tydligt angett vikten av att särskilja
              detta. Man har riktat kritik mot den myndighetsstruktur som är
              i dag och har föreslagit bolagisering.
            </seg>
          </u>
          <u xml:id="i-47c351fb3099ce77-441" prev="i-47c351fb3099ce77-438" who="Q271235">
            <seg>
              Det här är framför allt en fortsättning på det som den socialdemokratiska
              regeringen hade med i en förvaltningspolitisk proposition, Statlig
              förvaltning i medborgarnas tjänst , där det mycket tydligt angavs
              vikten av renodling av statens uppgifter och att inriktningen
              ska vara att man värnar om kärnverksamheten och renodlar den statliga
              verksamheten. De uppgifter som inte tillhör kärnverksamheten bör
              avvecklas eller överlåtas till någon annan huvudman. Det angavs
              mycket tydligt i den propositionen.
            </seg>
          </u>
          <u xml:id="i-47c351fb3099ce77-442" prev="i-47c351fb3099ce77-438" who="Q271235">
            <seg>
              Jag förstår inte vad interpellanten ser för fara i att Vägverket
              Produktion och Banverket Produktion övergår till bolag. Det tydliggör
              snarare Vägverket Produktions och Banverket Produktions möjligheter
              att på ett mycket tydligt och genomlysbart sätt konkurrera på
              den marknad som de i dag är verksamma inom. Då behöver man inte
              heller bli ifrågasatt utifrån om det finns någon blandning mellan
              myndighetsutövandet och affärsverksamheten. Det tydliggör snarare
              verksamhetens oberoende. Jag tror att alla parter skulle vara
              nöjda om man slapp det ifrågasättande som gjort att till exempel
              Statskontoret mycket tydligt har riktat kritik mot verksamheten.
            </seg>
          </u>
          <note type="speaker">
            Anf. 65 PETER HULTQVIST (s):
          </note>
          <u xml:id="i-47c351fb3099ce77-443" next="i-47c351fb3099ce77-453" who="Q3370162">
            <seg>
              Herr talman! Det riktigt intressanta är att varken Konkurrensverket
              eller Statskontoret har kunnat ta fram de konkreta exemplen på
              det som är osunt, det som möjligen har varit subventionerad verksamhet,
              det som skulle ha kunnat vara otillbörligt agerande eller om det
              är något fel på anbuds- och upphandlingsprocesserna. Det har man
              inte kunnat visa. Därför blir de här resonemangen i högsta grad
              teoretiska organisationsschemaskisser för hur det ska fungera,
              nästan läroboksmässigt med hänvisning till vad man får lära sig
              på Handelshögskolan.
            </seg>
          </u>
          <note>
            Banverket Produktion bygger, underhåller och trafikerar spåranläggningar
            på uppdrag av Banverket. Verksamheten omsätter 4 miljarder och
            har 3 000 anställda, och den divisionen inom Banverket leds av
            en internstyrelse med generaldirektör P.-O. Granbom som ordförande.
          </note>
          <u xml:id="i-47c351fb3099ce77-444" prev="i-47c351fb3099ce77-443" who="Q3370162">
            <seg>
              Vägverket Produktion bygger vägar och broar, anlägger flygplatser,
              sköter vägar och underhåller infrastruktur. Verksamheten har 3
              000 anställda och omsluter 6 miljarder, och den leds av en internstyrelse
              med Sydkrafts förre vd Göran Ahlström som ordförande.
            </seg>
          </u>
          <u xml:id="i-47c351fb3099ce77-445" prev="i-47c351fb3099ce77-443" who="Q3370162">
            <seg>
              Det är en mycket kompetent och respekterad verksamhet med en
              stark ställning.
            </seg>
          </u>
          <u xml:id="i-47c351fb3099ce77-446" prev="i-47c351fb3099ce77-443" who="Q3370162">
            <seg>
              Den lite diffusa kritik som har funnits gäller att det har varit
              för låga priser. Men ingen har kunnat peka på de otillbörliga
              subventionerna. Verksamheten är i allmännyttans tjänst.
            </seg>
          </u>
          <u xml:id="i-47c351fb3099ce77-447" prev="i-47c351fb3099ce77-443" who="Q3370162">
            <seg>
              Precis som stora företag inom den privata sektorn gör Vägverket
              och Banverket jobb i egen regi. Det är ett sätt att inte bli beroende
              av privata entreprenörer. Exempelvis har Stora Enso 30 procent
              av skogsvården i egen regi. Det är för att för marknads- och beställarkompetens
              kunna ha relevanta jämförelsemöjligheter, kunna ha den insynen
              i prisbildningen att man verkligen kan jämföra. Det här är inget
              unikt. Det här finns även på den privata sidan.
            </seg>
          </u>
          <u xml:id="i-47c351fb3099ce77-448" prev="i-47c351fb3099ce77-443" who="Q3370162">
            <seg>
              När det gäller Vägverket Produktion har man på drift och underhåll
              ca 60 procent i egen regi, investeringar 20 procent och beläggning
              1520 procent.
            </seg>
          </u>
          <u xml:id="i-47c351fb3099ce77-449" prev="i-47c351fb3099ce77-443" who="Q3370162">
            <seg>
              Det är inte någon marknad som blockeras här. Upphandlingarna
              sker professionellt och sker på någonting som heter Kommers Annons.
              Jag var inne och tittade på det i går, och där ligger nu sådant
              som impregneringsmedel till bro, semitrailer, maskintrailer, eldriven
              åktruck, skärmtak, betongkantstöd och så vidare. Det är en lång
              rad olika saker som behövs för verksamheten.
            </seg>
          </u>
          <u xml:id="i-47c351fb3099ce77-450" prev="i-47c351fb3099ce77-443" who="Q3370162">
            <seg>
              Det är den rent verklighetsnära verksamhets- och driftsinriktade
              debatten som egentligen blir den verkligt intressanta, och inte
              den mer övergripande, allmänteoretiska, där man påstår saker som
              man sedan egentligen inte kan leda i bevis genom praktiska exempel.
            </seg>
          </u>
          <u xml:id="i-47c351fb3099ce77-451" prev="i-47c351fb3099ce77-443" who="Q3370162">
            <seg>
              Sanningen är att det här är en synnerligen välskött och kompetent
              verksamhet. Om man nu glider över i bolagsform öppnar man naturligtvis
              för ett privatiseringsresonemang därför att principdiskussionen
              handlar om huruvida vi verkligen ska ha anläggningsbolag i statlig
              regi. Då står de privata jättarna och knackar på dörren och ska
              ta för sig av det här. Då har vi förmodligen en situation där
              vi på sikt inte har den här insynen, den här marknadskompetensen
              och så vidare.
            </seg>
          </u>
          <u xml:id="i-47c351fb3099ce77-452" prev="i-47c351fb3099ce77-443" who="Q3370162">
            <seg>
              Om vi gör oss av med den här verksamheten kommer vi inledningsvis
              att försöka bygga upp beställarkompetens inom Vägverket Produktion
              och Banverket Produktion. Det är inte så enkelt, för beställarkompetens
              är oftast i nära paritet med kunskap om marknad och drift och
              den praktiska verkligheten.
            </seg>
          </u>
          <u xml:id="i-47c351fb3099ce77-453" prev="i-47c351fb3099ce77-443" who="Q3370162">
            <seg>
              Om man ska driva den här linjen tror jag att risken är stor att
              vi har bundit ris åt egen rygg.
            </seg>
          </u>
          <note type="speaker">
            Anf. 66 HANS STENBERG (s):
          </note>
          <u xml:id="i-47c351fb3099ce77-454" next="i-47c351fb3099ce77-459" who="Q5650744">
            <seg>
              Herr talman! Åsa Torstensson påstår att det inte är något som
              tyder på att det finns någon priskontroll inom Vägverket och Banverket.
              Än en gång visar det att Åsa Torstensson endera inte har satt
              sig in i frågan eller är väldigt vårdslös med sanningen.
            </seg>
          </u>
          <u xml:id="i-47c351fb3099ce77-455" prev="i-47c351fb3099ce77-454" who="Q5650744">
            <seg>
              Om ministern hade läst Vägverkets och Banverkets ekonomiska redovisningar
              hade hon sett att det tydligt framgår där vad fördyringarna inom
              området består i. Det hade också blivit väldigt tydligt vilken
              stor betydelse produktionsverksamheterna har för att pressa priserna
              i sektorn.
            </seg>
          </u>
          <u xml:id="i-47c351fb3099ce77-456" prev="i-47c351fb3099ce77-454" who="Q5650744">
            <seg>
              Vägverket har gjort en genomgång av den ekonomiska nytta som
              Vägverket har av Vägverket Produktion i egen regi. Den genomgången
              visar att besparingen för skattebetalarna uppgår till flera hundra
              miljoner varje år. Resultatet av den redovisningen har presenterats
              för regeringen, men Åsa Torstensson har tydligen helt förträngt
              detta.
            </seg>
          </u>
          <u xml:id="i-47c351fb3099ce77-457" prev="i-47c351fb3099ce77-454" who="Q5650744">
            <seg>
              Jag betvivlar inte att det finns fördelar för själva produktionsverksamheten
              med en omvandling till bolag. Det kan säkert vara fördelar och
              bli något effektivare. Men problemet är att det kommer att bli
              dyrare för skattebetalarna därför att man förlorar möjligheterna
              till kompetensöverföring och förlorar möjligheterna att använda
              produktionsverksamheten som prispressare. Vi kommer helt enkelt
              att få mindre väg för pengarna efter en bolagisering.
            </seg>
          </u>
          <u xml:id="i-47c351fb3099ce77-458" prev="i-47c351fb3099ce77-454" who="Q5650744">
            <seg>
              När väl bolagiseringen är gjord pekar det mesta, även det Åsa
              Torstensson säger, på att det sedan blir en privatisering där
              möjligheterna att använda produktionsverksamheten som prispressare
              totalt är borta.
            </seg>
          </u>
          <u xml:id="i-47c351fb3099ce77-459" prev="i-47c351fb3099ce77-454" who="Q5650744">
            <seg>
              Jag fick inget svar förut: Hur kan en privatisering av Vägverkets
              och Banverkets produktionsverksamheter sänka världsmarknadspriset
              på stål och olja?
            </seg>
          </u>
          <note type="speaker">
            Anf. 67 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-460" next="i-47c351fb3099ce77-462" who="Q271235">
            <seg>
              Herr talman! Nej, Hans Stenberg, det är inget som tyder på att
              det finns någon sådan här priskontroll inom vägverks- och banverkssystemet.
              Jag kan återkomma till Hans Stenbergs frågeställning gång på gång:
              Det är fortfarande inget som tyder på att det finns en priskontroll.
            </seg>
          </u>
          <u xml:id="i-47c351fb3099ce77-461" prev="i-47c351fb3099ce77-460" who="Q271235">
            <seg>
              Jag kan inte förstå vad Hans Stenberg och Peter Hultqvist försvarar
              när företrädare från Vägverket själva ser en fördel med att övergå
              till en bolagisering, så att man just slipper undan diskussionerna
              om konkurrenssnedvridning, precis det som Statskontoret och Konkurrensverket
              pekar på.
            </seg>
          </u>
          <u xml:id="i-47c351fb3099ce77-462" prev="i-47c351fb3099ce77-460" who="Q271235">
            <seg>
              Dessutom trodde jag i min enfald att Socialdemokraterna var överens
              med mig om att konkurrensutsatt verksamhet inte ska bedrivas i
              myndighetsform.
            </seg>
          </u>
          <note type="speaker">
            Anf. 68 PETER HULTQVIST (s):
          </note>
          <u xml:id="i-47c351fb3099ce77-463" next="i-47c351fb3099ce77-465" who="Q3370162">
            <seg>
              Herr talman! Jag noterar att ministern inte har kunnat ge ett
              enda exempel på att Vägverket Produktion eller Banverket Produktion
              på ett otillbörligt sätt har utnyttjat sin ställning, att verksamheten
              är subventionerad eller att det har gått fel till vid anbudsupphandlingar
              eller liknande. Därför blir Statskontorets, Konkurrensverkets
              och andras återkommande, nötande och teoretiskt handelshögskolemässiga
              kritik mer ett teoretiskt resonemang än ett praktiskt. Kom igen
              med konkreta exempel, om de finns!
            </seg>
          </u>
          <u xml:id="i-47c351fb3099ce77-464" prev="i-47c351fb3099ce77-463" who="Q3370162">
            <seg>
              Om man har verksamhet i egen regi och har insyn i driften av
              den direkta verksamheten ger det naturligtvis marknadskunskap,
              kunskap om prisbildning och annat som ger relevanta jämförelsemöjligheter.
              Det är detta man har inom Vägverket Produktion och Banverket Produktion
              i dag.
            </seg>
          </u>
          <u xml:id="i-47c351fb3099ce77-465" prev="i-47c351fb3099ce77-463" who="Q3370162">
            <seg>
              Jag tycker att det finns en intressant mening i ministerns svar
              som vi har tagit lite för lätt på hittills: Även andra aktörer
              på marknaden har hört av sig och framfört kritik. Vilka aktörer
              är det? Är det NCC, Skanska, Peab, de stora byggjättarna de så
              kallade konkurrenterna som har hört av sig och utifrån sina egna
              intressen fört fram kritik och haft synpunkter, utan att ha kunnat
              presentera konkreta exempel på att det här är en verksamhet som
              på något sätt är misskött eller har varit illa hanterad? Om det
              är på det viset skulle det vara intressant att höra ett förtydligande
              om vad det är för lobbygrupper som är med och driver fram en utveckling
              som så småningom leder till privatisering.
            </seg>
          </u>
          <note type="speaker">
            Anf. 69 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-466" next="i-47c351fb3099ce77-468" who="Q271235">
            <seg>
              Herr talman! Uppenbarligen tycker Peter Hultqvist att konkurrensutsatt
              verksamhet ska bedrivas i myndighetsform. Det är intressant att
              höra detta från Socialdemokraterna. Då kan vi vänta oss ett antal
              förslag med denna innebörd när vi hanterar motioner under höstriksdagen.
            </seg>
          </u>
          <u xml:id="i-47c351fb3099ce77-467" prev="i-47c351fb3099ce77-466" who="Q271235">
            <seg>
              Om några veckor kommer jag att få ett underlag från utredaren
              om, och i så fall hur, det finns förutsättningar att gå vidare
              med en bolagisering av Vägverket Produktion, Vägverket Konsult,
              Banverket Produktion och Banverket Projektering. Jag vet att det
              är många inom dessa verksamheter som också ser fram emot den utredningen
              och dess förslag, så att man kommer ifrån den ständiga diskussion
              som också vi har här i dag, om att konkurrensutsatt verksamhet
              i dag bedrivs inom myndigheter.
            </seg>
          </u>
          <u xml:id="i-47c351fb3099ce77-468" prev="i-47c351fb3099ce77-466" who="Q271235">
            <seg>
              Jag ser fram emot den utredningen. Jag utgår från att vi efter
              att utredningen har kommit också kan fortsätta den här debatten.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Svar på interpellation 2007/08:24 om slussen i Södertälje
          </note>
          <note type="speaker">
            Anf. 70 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-469" next="i-47c351fb3099ce77-476" who="Q271235">
            <seg>
              Herr talman! Pia Nilsson har frågat mig vilka åtgärder jag tänker
              vidta för att dimensionera slussen i Södertälje till mer globala
              förhållanden så att sjöfarten i Mälaren säkerställs.
            </seg>
          </u>
          <u xml:id="i-47c351fb3099ce77-470" prev="i-47c351fb3099ce77-469" who="Q271235">
            <seg>
              Låt mig först säga att både Köpings och Västerås hamnar spelar
              en viktig roll i det svenska transportsystemet. Dessa hamnar är
              beroende av en väl fungerande sluss i Södertälje. I Hamnstrategiutredningen
              som presenterades den 26 september i år kategoriseras också Köpings
              och Västerås hamnar som viktiga hamnar för väl fungerande transporter
              utan att pekas ut som strategiska hamnar.
            </seg>
          </u>
          <u xml:id="i-47c351fb3099ce77-471" prev="i-47c351fb3099ce77-469" who="Q271235">
            <seg>
              Hamnstrategiutredningens huvuduppgift har varit att identifiera
              hamnar av särskilt strategisk betydelse för det svenska godstransportsystemet
              och föreslå regeringen vilka hamnar som ska ges prioritet i förhållande
              till övriga när det gäller statligt finansierad infrastruktur.
            </seg>
          </u>
          <u xml:id="i-47c351fb3099ce77-472" prev="i-47c351fb3099ce77-469" who="Q271235">
            <seg>
              Hur Mälarsjöfarten och slussen i Södertälje kommer att se ut
              i framtiden beror inte bara på vad Hamnstrategiutredningen kommit
              fram till i sitt slutbetänkande utan även av vad som presenterades
              den 1 oktober i år i Klimat- och sårbarhetsutredningens slutbetänkande
              samt i utredningens delbetänkande, som presenterades för ungefär
              ett år sedan. Denna utredning redovisar bland annat vilka åtgärder
              som måste vidtas för att förhindra översvämningar i bland annat
              Mälaren.
            </seg>
          </u>
          <u xml:id="i-47c351fb3099ce77-473" prev="i-47c351fb3099ce77-469" who="Q271235">
            <seg>
              Klimat- och sårbarhetsutredningen visar att Sverige kommer att
              påverkas kraftigt av klimatförändringarna, och anpassningen till
              klimatförändringarna bör påbörjas redan i dag. Mälardalens temperaturklimat
              kommer om 80 år att likna det som norra Frankrike har i dag men
              med mer nederbörd.
            </seg>
          </u>
          <u xml:id="i-47c351fb3099ce77-474" prev="i-47c351fb3099ce77-469" who="Q271235">
            <seg>
              För en nödvändig anpassning till ett förändrat klimat föreslår
              utredningen att avtappningen genom Södertälje sluss samt slussen
              vid Söderström i Stockholm ökas. Åtgärderna bör genomföras relativt
              snart för att inte riskera en översvämning med stora konsekvenser
              i Stockholm. Kostnadsansvaret bör enligt utredningen delas mellan
              kommunerna runt Mälaren och staten.
            </seg>
          </u>
          <u xml:id="i-47c351fb3099ce77-475" prev="i-47c351fb3099ce77-469" who="Q271235">
            <seg>
              Regeringens slutliga ställningstagande till vilka åtgärder som
              bör vidtas när det gäller slussen i Södertälje kommer tidigast
              att kunna presenteras efter att utredningarnas slutliga förslag
              har beretts på sedvanligt sätt.
            </seg>
          </u>
          <u xml:id="i-47c351fb3099ce77-476" prev="i-47c351fb3099ce77-469" who="Q271235">
            <seg>
              De båda utredningarnas slutliga förslag ska nu alltså ut på remiss
              och jag vill därför inte föregripa processen genom att uttala
              mig närmare om vilka slutsatser från betänkandena som regeringen
              avser att gå vidare med.
            </seg>
          </u>
          <note type="speaker">
            Anf. 71 PIA NILSSON (s):
          </note>
          <u xml:id="i-47c351fb3099ce77-477" next="i-47c351fb3099ce77-485" who="Q3370093">
            <seg>
              Herr talman! Jag vill först tacka infrastrukturministern för
              svaret och instämma i det faktum att hamnarna både i Köping och
              i Västerås, det vill säga Mälarhamnar, verkligen spelar en viktig
              roll för transportsystemet i Sverige, och man är väldigt beroende
              av en fungerande sluss i Södertälje.
            </seg>
          </u>
          <u xml:id="i-47c351fb3099ce77-478" prev="i-47c351fb3099ce77-477" who="Q3370093">
            <seg>
              Kanalen i Södertälje är inte bara viktig i dag. Den har spelat
              en viktig roll historiskt också. Redan de gamla vikingarna tog
              hjälp av rullar och stockar när de drog fram sina farkoster längs
              den här farleden. Det kunde många gånger vara både trångt och
              grunt i farleden i Södertälje. Fader till kanalen anses ändå vara
              gruvmannen Engelbrekt, som under 1400-talet grävde och rensade
              ganska rejält i kanalen. Men det var först i början av 1800-talet
              som den fick en sluss och blev ordentligt farbar hela sträckan
              från Linaviken i Mälaren till Igelstaviken i Östersjön.
            </seg>
          </u>
          <u xml:id="i-47c351fb3099ce77-479" prev="i-47c351fb3099ce77-477" who="Q3370093">
            <seg>
              Kanalleden blev med åren lite för liten och lite för trång. Under
              1920-talet breddades den och fick till slut den sluss och den
              5 kilometer långa sträckning som gäller i dag. Som tur var insåg
              man på den tiden att fartygen skulle bli både längre och bredare,
              och slussmåtten sattes därför till 135 ( 19 meter. Det är dessa
              mått som gäller i dag. Det är i princip samma sluss som Gustav
              V invigde 1924 som dagens fartyg ska passera.
            </seg>
          </u>
          <u xml:id="i-47c351fb3099ce77-480" prev="i-47c351fb3099ce77-477" who="Q3370093">
            <seg>
              Det har bokstavligen runnit mycket vatten under broarna sedan
              dess. För att sjöfarten i Mälaren ska ha en rimlig chans att möta
              den globala konkurrensen måste slussen i Södertälje byggas ut.
              Nya fartyg är både bredare och längre än slussen tillåter i dag,
              men de är också betydligt rationellare än äldre tiders fartyg.
              Det gör att transportkostnaden kan hållas på en konkurrenskraftig
              nivå, vilket är oerhört viktigt för näringslivet runt Mälaren.
              Det finns trots allt ett slags avståndshandikapp som näringslivet
              runt Mälaren har att slåss mot när det gäller de stora marknaderna.
            </seg>
          </u>
          <u xml:id="i-47c351fb3099ce77-481" prev="i-47c351fb3099ce77-477" who="Q3370093">
            <seg>
              Varje år fraktas 5 miljoner ton gods via Mälarhamnar. Bulkgodset
              står för en stor volym, men segmentet biobränsle ökar och väntas
              bli ännu större när nu kraftvärmeverken i regionen konverterar
              från fossilt bränsle till bioenergi.
            </seg>
          </u>
          <u xml:id="i-47c351fb3099ce77-482" prev="i-47c351fb3099ce77-477" who="Q3370093">
            <seg>
              En ombyggnad av slussen i Södertälje är oerhört viktig av miljöskäl.
              Ett medelfartyg i Mälartrafik motsvarar 130 fullastade långtradare
              och 200 järnvägsvagnar. Sjöfarten på Mälaren bidrar alltså till
              minskad trängsel på både väg- och järnvägsnätet i regionen. Det
              är bra och helt nödvändigt.
            </seg>
          </u>
          <u xml:id="i-47c351fb3099ce77-483" prev="i-47c351fb3099ce77-477" who="Q3370093">
            <seg>
              Är det då möjligt att bygga ut slussen? Ja, säger Sjöfartsverket.
              Det är både tekniskt möjligt och ekonomiskt lönsamt. Nu väntar
              vi på besked från Åsa Torstensson.
            </seg>
          </u>
          <u xml:id="i-47c351fb3099ce77-484" prev="i-47c351fb3099ce77-477" who="Q3370093">
            <seg>
              Det måste komma tydliga politiska signaler från regeringen snarast
              om vad ni vill. Om inget görs tror man att sjötransporterna på
              Mälaren kommer att minska med upp till 20 procent varje år de
              närmaste femtio åren. Det i sin tur gör att incitamentet minskar
              för ägarna i Mälarhamnar att investera ytterligare, vilket i sin
              tur leder till färre anställda.
            </seg>
          </u>
          <u xml:id="i-47c351fb3099ce77-485" prev="i-47c351fb3099ce77-477" who="Q3370093">
            <seg>
              Att tro att de minskade sjötransporterna skulle kunna ersättas
              med väg- och järnvägstransporter är inte realistiskt. Det är inte
              ens önskvärt. Min förhoppning är att infrastrukturminister Åsa
              Torstensson nu ska våga visa politisk handlingskraft och ta näringslivets
              vädjan på största allvar, om att man snarast ska genomföra den
              nödvändiga slussutbyggnaden. Det är vad som krävs för att man
              ska kunna behålla ett expansivt näringsliv i Mälaren. Det är vad
              som krävs för att transporterna i Mälaren ska fungera även i framtiden.
            </seg>
          </u>
          <note type="speaker">
            Anf. 72 JÖRGEN JOHANSSON (c):
          </note>
          <u xml:id="i-47c351fb3099ce77-486" next="i-47c351fb3099ce77-491" who="Q5886707">
            <seg>
              Herr talman! Det är bra att vi äntligen har en regering som inser
              vikten av Mälarhamnarna och deras fortbestånd. Så uppfattar jag
              statsrådets svar, och jag ser det som positivt. Det är den mest
              positiva signal som vi har fått under de senaste tio åren på det
              här området.
            </seg>
          </u>
          <u xml:id="i-47c351fb3099ce77-487" prev="i-47c351fb3099ce77-486" who="Q5886707">
            <seg>
              Men jag vill ändå säga att jag delar den beskrivning som Pia
              Nilsson ger av Köpings och Västerås hamnar och vikten av snabba
              lösningar för att garantera varuförsörjningen på ett miljövänligt
              sätt även i framtiden.
            </seg>
          </u>
          <u xml:id="i-47c351fb3099ce77-488" prev="i-47c351fb3099ce77-486" who="Q5886707">
            <seg>
              En utebliven utbyggnad av slussen i Södertälje innebär en ökad
              belastning på vårt vägnät med ökade miljöproblem i Mälardalen.
              Lösningen att leverera varor via tåg från en ny storhamn i Norvik
              till inre delen av Mälardalen, som vissa aktionsgrupper för fram,
              ter sig också tämligen dyr och orealistisk av såväl miljöskäl
              som näringspolitiska skäl. En utbyggnad av slussen är alltså nödvändig
              och har varit nödvändig under många år.
            </seg>
          </u>
          <u xml:id="i-47c351fb3099ce77-489" prev="i-47c351fb3099ce77-486" who="Q5886707">
            <seg>
              Därför vilar det ett tungt ansvar på dem som hade regeringsinnehavet
              före nuvarande regering. Det var då behovet konstaterades. Det
              var då Mälardalskommunerna och Sjöfartsverket gemensamt ansåg
              att en utbyggnad borde ske snabbt, men inget hände det här är
              alltså tio år sedan. Och det var då regeringen år efter år underlät
              att göra någonting.
            </seg>
          </u>
          <u xml:id="i-47c351fb3099ce77-490" prev="i-47c351fb3099ce77-486" who="Q5886707">
            <seg>
              Jag har själv motionerat, interpellerat och deltagit i ett otal
              debatter kring slussens utbyggnad under den socialdemokratiska
              tiden. Det har skett helt utan resultat eller förståelse från
              ansvarigt statsråd. Det är därför positivt att nu även Socialdemokraterna
              inser vikten av utbyggnaden av slussen, men det fordras tydligen
              först att man måste hamna i oppositionsställning. Jag ser det
              givetvis också som positivt att man är i den ställningen i dag.
            </seg>
          </u>
          <u xml:id="i-47c351fb3099ce77-491" prev="i-47c351fb3099ce77-486" who="Q5886707">
            <seg>
              Nu har vi en regering som åtminstone i det här läget ger en positiv
              beskrivning av framtiden. Den ger även en positiv beskrivning
              av det brådskande åtgärdsprogram som erfordras för att lösa de
              problem som klimatförändringen innebär. Jag förväntar mig nu att
              regeringen tillsammans med Mälardalskommunerna och regionen kan
              lösa det här problemet på ett bra sätt som gagnar såväl handel
              som miljö och ekonomi och tillväxt i hela Mälardalen. Och jag
              förväntar mig att man i den kommande infrastrukturpropositionen
              jag tror att det är i mars som den kommer också har med en beskrivning
              av hur man tänker lösa utbyggnaden av slussen i Södertälje.
            </seg>
          </u>
          <note type="speaker">
            Anf. 73 SVEN-ERIK ÖSTERBERG (s):
          </note>
          <u xml:id="i-47c351fb3099ce77-492" next="i-47c351fb3099ce77-500" who="Q3370194">
            <seg>
              Herr talman! Behovet av denna sluss i Södertälje, av många skäl,
              torde väl inte undgå någon. Jag har många gånger under de senaste
              åren gjort besök inte minst i hamnen i Västerås. Just de synpunkter
              som Pia Nilsson tidigare lämnade är ju de som är av vikt här.
              Det handlar om risken i framtiden. Det har accelererat ganska
              snabbt de senaste åren.
            </seg>
          </u>
          <u xml:id="i-47c351fb3099ce77-493" prev="i-47c351fb3099ce77-492" who="Q3370194">
            <seg>
              Fartygen som ska gå in i Mälaren blir större. De ryms inte i
              slussen. Det betyder att det blir omlastning i Södertälje eller
              i någon annan hamn. Mycket av godstransporterna går så över i
              bästa fall på järnväg, kanske på bil, ut på den här delen. Det
              är därför som det här raskar på just nu.
            </seg>
          </u>
          <u xml:id="i-47c351fb3099ce77-494" prev="i-47c351fb3099ce77-492" who="Q3370194">
            <seg>
              Det är också intressant, herr talman, att höra Jörgen Johanssons
              synpunkter. Han tycker att regeringen är handlingskraftig; nu
              kommer det att hända någonting. Jag vet inte om Jörgen Johansson
              har fått ett annat svar på den här interpellationen än vad Pia
              Nilsson och jag har erhållit. För jag kan inte se någon större
              handlingskraft eller någon större inriktning där, utan vad statsrådet
              säger är att man avvaktar vidare utredningar och ska se vad som
              händer.
            </seg>
          </u>
          <u xml:id="i-47c351fb3099ce77-495" prev="i-47c351fb3099ce77-492" who="Q3370194">
            <seg>
              Man kan alltid säga att det här beslutet skulle ha tagits tidigare.
              Det skulle ha gjorts förr. Ja, vi kan också tycka att det skulle
              ha varit bra i så fall, om det skulle ha skett på det sättet.
              Men vi kan se att ju längre tiden går desto större behov blir
              det av det här. Just nu eskalerar det än mer i och med just att
              fartygsflottan byts ut ganska raskt det gäller den som har gått
              in i Mälaren och till Mälarhamnarna. Då ställs det ytterligare
              starka krav på att slussen blir större och kan ta de här båtarna.
            </seg>
          </u>
          <u xml:id="i-47c351fb3099ce77-496" prev="i-47c351fb3099ce77-492" who="Q3370194">
            <seg>
              Dessutom ligger det ganska tydligt i tiden, inte minst med den
              klimatdiskussion vi har, att man försöker undvika landsvägstransporter
              eller andra former av transporter som ger en ökad miljöbelastning.
              Där är ju sjötrafiken, om den sköts på rätt sätt, ett väldigt
              miljövänligt transportslag som jag tycker att det finns all anledning
              att slå vakt om. Vi har i allra högsta grad ett stort intresse
              av det här i Mälardalen.
            </seg>
          </u>
          <u xml:id="i-47c351fb3099ce77-497" prev="i-47c351fb3099ce77-492" who="Q3370194">
            <seg>
              Dessutom, herr talman, skulle jag vilja skicka med någonting
              till Jörgen Johansson. Det finns ju anledning nu. Det är din regering
              som är här nu. Det är bara att stå på och ta fram den där slussen
              nu som du under flera valrörelser har lovat skulle komma. Lyckas
              du med det ska vi gratulera dig, Jörgen Johansson. Det gäller
              också Åsa Torstensson, naturligtvis. Det finns nämligen behov
              av det här i många fall för att man ska klara av de transporter
              som ligger här.
            </seg>
          </u>
          <u xml:id="i-47c351fb3099ce77-498" prev="i-47c351fb3099ce77-492" who="Q3370194">
            <seg>
              Dessutom finns det ett bra läge här. Nyss lämnade Holgersson
              sin rapport om vad som händer beroende på de ändrade klimatförhållandena.
              Det har också diskuterats tidigare i denna kammare under flera
              år att vattenavrinningen från Mälaren kommer att öka med ett varmare
              klimat, vilket ställer krav på ökade avlopp, så att säga, för
              att man ska kunna klara av det här utan översvämningsrisk.
            </seg>
          </u>
          <u xml:id="i-47c351fb3099ce77-499" prev="i-47c351fb3099ce77-492" who="Q3370194">
            <seg>
              Det finns ganska långtgående skisser framtagna. Jag har själv
              sett skisser på det här som man har visat i hamnen i Västerås.
              Det handlar om hur en sådan här sluss skulle kunna se ut. Det
              finns också en kostnadsberäkning som är ganska blygsam, skulle
              jag vilja säga. Man kan jämföra med en rad andra olika infrastrukturprojekt
              som kostar miljarder. Här handlar det kanske om några hundra miljoner
              för att man ska kunna göra det här på ett effektivt sätt.
            </seg>
          </u>
          <u xml:id="i-47c351fb3099ce77-500" prev="i-47c351fb3099ce77-492" who="Q3370194">
            <seg>
              Det finns kanske inte så mycket att vänta på egentligen om man
              vill bygga slussen. Om man vill ha ett miljövänligt transportslag,
              om man vill att Mälardalen ska ha tillväxtkraft även i framtiden
              och om man vill att transporterna ska ske på ett bra sätt, ja,
              då är slussen ett bra alternativ. Det finns ingenting att vänta
              på. Det är bara för regeringen att ta tag i det här nu och visa
              handlingskraft.
            </seg>
          </u>
          <note type="speaker">
            Anf. 74 GUNNAR ANDRÉN (fp):
          </note>
          <u xml:id="i-47c351fb3099ce77-501" next="i-47c351fb3099ce77-507" who="Q5556677">
            <seg>
              Herr talman! Jag ska tacka Pia Nilsson för att hon har ställt
              den här interpellationen. När man tar del av tankegångarna bakom
              denna förstår man att det finns mycket högre ställda förväntningar
              på dagens regering än vad det fanns på den förra i det här avseendet.
              Både Jörgen Johansson och jag har ju varit med om att ingenting
              har hänt under de senaste tolv åren som vi har kunnat överblicka.
              Långt dessförinnan har det kanske inte hänt så mycket heller.
            </seg>
          </u>
          <u xml:id="i-47c351fb3099ce77-502" prev="i-47c351fb3099ce77-501" who="Q5556677">
            <seg>
              Jag anmälde mig till denna debatt av en anledning. Det handlar
              inte bara om hamnarna i Västerås och i Köping, utan det handlar
              också om en annan viktig del, nämligen om hur vi ska få in material
              till Hässelby värmeverk. Det är en väldigt viktig fråga. Den här
              slussen i Södertälje utnyttjas nu maximalt för att man ska klara
              en stor del av Stockholms värmeförsörjning. Det är Stockholms
              Hamnar AB som driver den hamnen i den delen.
            </seg>
          </u>
          <u xml:id="i-47c351fb3099ce77-503" prev="i-47c351fb3099ce77-501" who="Q5556677">
            <seg>
              Jag tror för min del också att sjötrafiken går mot en renässans,
              inte minst av klimatskäl. När man ser hur mycket andra fordonsslag
              släpper ut under stora transporter finns det anledning att prioritera
              upp byggandet av till exempel slussar. Vi kan också tänka på sådant
              som den nya Horstensleden genom Stockholms skärgård som det är
              angeläget av andra miljöskäl att satsa på.
            </seg>
          </u>
          <u xml:id="i-47c351fb3099ce77-504" prev="i-47c351fb3099ce77-501" who="Q5556677">
            <seg>
              Jag tycker kanske inte att man behöver göra så mycket partipolitik
              av detta som jag anar bakom detta, utan det viktigaste är liksom
              att vi ser till att vi får en väl fungerande infrastruktur för
              att minska de miljöpåfrestningar som vi har. Det som har kommit
              till, tycker jag, väldigt mycket i den här utredningen är hoten
              mot våra kuster, särskilt i Stockholm, från Mälarens vattenstånd.
              Det har tillkommit som ett argument för att göra någonting mer.
            </seg>
          </u>
          <u xml:id="i-47c351fb3099ce77-505" prev="i-47c351fb3099ce77-501" who="Q5556677">
            <seg>
              Det har kommit ganska sent att kunskapen har ökat på den här
              punkten. Jag tycker att avtappningsfrågorna har fått ökad aktualitet.
            </seg>
          </u>
          <u xml:id="i-47c351fb3099ce77-506" prev="i-47c351fb3099ce77-501" who="Q5556677">
            <seg>
              Jag delar egentligen Sven-Erik Österbergs uppfattning att detta
              inte handlar om så otroligt mycket pengar i grund och botten.
              Jag har sett kostnadsredogörelser i storleksordningen 700 miljoner
              kronor. Det är mycket pengar i och för sig, men om man slår ut
              det på ett stort antal år och också ser till att få kostnadstäckning
              när det gäller att utnyttja slussen är det möjligt att se detta
              på ett företagsekonomiskt sätt.
            </seg>
          </u>
          <u xml:id="i-47c351fb3099ce77-507" prev="i-47c351fb3099ce77-501" who="Q5556677">
            <seg>
              Allra sist vill jag säga till Jörgen Johansson att jag tror att
              det är väldigt farligt att sätta Norvik mot slussen i Södertälje.
              Båda sakerna behövs, och man måste konstatera att ägaren till
              Norvik, Stockholms Hamnar AB, har beslutat att satsa på detta
              för containertrafik. Det är inte riktigt samma sak som att vi
              också måste satsa på en kvalificerad trafik in till Mälaren, till
              Västerås, Köping och Hässelby hamn.
            </seg>
          </u>
          <note type="speaker">
            Anf. 75 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-508" next="i-47c351fb3099ce77-514" who="Q271235">
            <seg>
              Herr talman! Tack, Pia Nilsson för den blommande historiska exposé
              som vi fick ta del av. Jag tänkte kanske också att jag skulle
              ha fått en motsvarande blommande exposé utifrån Sven-Erik Österbergs
              historiska perspektiv på krafttag om slussen, men den uteblev.
            </seg>
          </u>
          <u xml:id="i-47c351fb3099ce77-509" prev="i-47c351fb3099ce77-508" who="Q271235">
            <seg>
              Inte desto mindre tror jag, precis som flera av er har sagt,
              att sjötrafiken kommer att ha en fortsatt stor roll, också av
              den anledningen att vi har den klimatsituation vi har. Det kommer
              att vara en hävstång för sjöfarten, och sjötrafiken kommer att
              ta ytterligare mark och utrymme när det gäller att hitta effektiva
              transportkedjor.
            </seg>
          </u>
          <u xml:id="i-47c351fb3099ce77-510" prev="i-47c351fb3099ce77-508" who="Q271235">
            <seg>
              Det är därför som jag också har tagit till mig med stort intresse
              den hamnstrategiutredning som nyligen lämnades av den utredning
              som den förra regeringen tillsatte. Jag tror att det är viktigt
              att vi ser över vilka möjligheter vi kan ha med strategiska hamnar
              och eftersom vi alltid hamnar i någon form av infrastrukturprioritering
              vi också ser vikten av att ha en hamninfrastruktur som fungerar
              med ett antal strategiskt viktiga hamnar.
            </seg>
          </u>
          <u xml:id="i-47c351fb3099ce77-511" prev="i-47c351fb3099ce77-508" who="Q271235">
            <seg>
              Även om den hamnstrategiutredning som har lämnats inte har pekat
              ut, som jag sade, Mälarhamnar som strategiska hamnar så ser man,
              precis som flera av er har sagt, vikten av att det är just avlastningshamnar
              av den anledningen att det aldrig skulle vara miljömässigt försvarbart
              att det skulle bli landtransporter. Den utredningen är nu på remiss
              fram till den 14 december. Det är den ena delen som berör slussen.
            </seg>
          </u>
          <u xml:id="i-47c351fb3099ce77-512" prev="i-47c351fb3099ce77-508" who="Q271235">
            <seg>
              Den andra delen är Klimat- och sårbarhetsutredningen som i många
              sammanhang pekar ut vikten av att åtgärda slussen på grund av
              de framtida klimatförändringarna. Den utredningen är ute på remiss
              till januari 2008. Därefter kan man ta tydligare ställning till
              de olika utredningarnas belysning av vikten av att åtgärda slussen,
              både med anledning av Klimat- och sårbarhetsutredningen och kopplat
              till Mälarhamnarnas framtid.
            </seg>
          </u>
          <u xml:id="i-47c351fb3099ce77-513" prev="i-47c351fb3099ce77-508" who="Q271235">
            <seg>
              Det vidtas trots allt vissa åtgärder redan i dag från Sjöfartsverkets
              sida när man har ersatt de gamla portarna nedströms med nya portar
              och man också projekterar slussportarna uppströms. Här ser man
              hur det är två sidor av samma problem. Det ena kan sägas vara
              en investering med anledning av sjöfarten, medan det andra handlar
              om behovet av en ökad avtappningskapacitet. Då är det mer en klimatpolitisk
              åtgärd än en transportpolitisk fråga. Här ser man vikten av att
              vi har båda utredningarna på bordet innan vi går vidare.
            </seg>
          </u>
          <u xml:id="i-47c351fb3099ce77-514" prev="i-47c351fb3099ce77-508" who="Q271235">
            <seg>
              Det visar lite grann den problematik som vi också möter. Pia
              Nilsson beskriver vikten av att kunna överföra gods till större
              fartyg, att bejaka större fartyg som alternativ till landtransporter.
              Det får också effekter. Man måste genomföra muddringar, och det
              får i sin tur miljökonsekvenser.
            </seg>
          </u>
          <note type="speaker">
            Anf. 76 PIA NILSSON (s):
          </note>
          <u xml:id="i-47c351fb3099ce77-515" next="i-47c351fb3099ce77-525" who="Q3370093">
            <seg>
              Herr talman! Åsa Torstensson hänvisar i sitt svar till två utredningar
              som nyligen har gjorts. Den ena är Hamnutredningen, och den andra
              är Klimat- och sårbarhetsutredningen. Både är ute på remiss.
            </seg>
          </u>
          <u xml:id="i-47c351fb3099ce77-516" prev="i-47c351fb3099ce77-515" who="Q3370093">
            <seg>
              När det gäller Hamnutredningen konstaterar utredaren där att
              hamnarna i Mälaren kommer att spela en viktig roll även i framtiden,
              inte minst med tanke på den belastning som finns på både väg och
              järnväg i regionen. Men utredarens bekymmer är precis likadant
              som för oss andra: Slussen i Södertälje är för liten och farleden
              för grund för framtidens fartyg.
            </seg>
          </u>
          <u xml:id="i-47c351fb3099ce77-517" prev="i-47c351fb3099ce77-515" who="Q3370093">
            <seg>
              Ett sätt att lösa den problematiken, menar utredaren, är att
              ge Södertälje hamn rollen som transshipment -hamn. Det innebär
              att fartygen lossar i Södertälje och att godset sedan transporteras
              med mindre fartyg eller pråmar till en central terminal i Västerås.
            </seg>
          </u>
          <u xml:id="i-47c351fb3099ce77-518" prev="i-47c351fb3099ce77-515" who="Q3370093">
            <seg>
              Det är inte ekonomiskt gångbart, enligt företrädare för Mälarhamnar.
              Det är alldeles för dyrt att omlasta från fartyg till fartyg när
              det handlar om så stora volymer, menar man. Arbetet med att få
              till ett fruktbart samarbete mellan Södertälje hamn och Mälarhamnar,
              som det föreslås i utredningen, har pågått under en tid och kan
              säkert fördjupas ytterligare för att stärka positionerna.
            </seg>
          </u>
          <u xml:id="i-47c351fb3099ce77-519" prev="i-47c351fb3099ce77-515" who="Q3370093">
            <seg>
              Klimat- och sårbarhetsutredningens slutbetänkande är rykande
              färskt och mycket intressant. En av huvudfrågorna där är hur man
              bland annat ska skydda Mälaren från översvämningar. I slutet av
              december år 2000 kunde det ha gått riktigt illa för Stockholm.
              Vattnet i Mälaren nådde 56 centimeter över medelvattenståndet.
              Vatten läckte in under järnvägsspåren nära Gamla stans t-banestation,
              och det var bara centimetrar från att forsa in vid biljettsystem
              och spårsystem.
            </seg>
          </u>
          <u xml:id="i-47c351fb3099ce77-520" prev="i-47c351fb3099ce77-515" who="Q3370093">
            <seg>
              Värden för åtskilliga miljarder kronor var hotade, och situationen
              avslöjade stora säkerhetsproblem vid skyfall. Men det är inte
              bara infrastrukturen som kan slås ut vid översvämningar. Bostäder,
              industrier, jordbruksmark, vattenförsörjning är ytterligare exempel
              på områden som berörs. Mälarregionen är sårbar med andra ord.
            </seg>
          </u>
          <u xml:id="i-47c351fb3099ce77-521" prev="i-47c351fb3099ce77-515" who="Q3370093">
            <seg>
              Det här har fått Klimat- och sårbarhetsutredningen att i sitt
              slutbetänkande föreslå rejält ökade tappningsmöjligheter från
              Mälaren via slussen i Södertälje ut i Östersjön. Men då måste
              kanalen spontas för att förhindra markerodering, och den måste
              muddras för att motverka landhöjning.
            </seg>
          </u>
          <u xml:id="i-47c351fb3099ce77-522" prev="i-47c351fb3099ce77-515" who="Q3370093">
            <seg>
              Man menar att det kan vara klokt, rationellt och mer ekonomiskt
              försvarbart att göra kanalförstärkningarna i samband med en ombyggnad
              av slussen. Vad kostnaderna för översvämningar av det här måttet
              kan sluta på är naturligtvis svårt att ens beräkna, men 47 miljarder
              nämns i utredningen. Slussens utbyggnad är beräknad till mellan
              600 och 700 miljoner kronor. Då ingår även säkerställandet av
              tappningen från Mälaren.
            </seg>
          </u>
          <u xml:id="i-47c351fb3099ce77-523" prev="i-47c351fb3099ce77-515" who="Q3370093">
            <seg>
              Om man gör de här nödvändiga investeringarna är risken för att
              vattennivåerna i Mälaren ska stiga över hundraårsnivån nära noll.
              Det är alltså den ultimata lösningen.
            </seg>
          </u>
          <u xml:id="i-47c351fb3099ce77-524" prev="i-47c351fb3099ce77-515" who="Q3370093">
            <seg>
              Det finns nu, Åsa Torstensson, ett unikt tillfälle att ur ett
              samlat samhällsperspektiv fatta beslut och vidta åtgärder som
              för lång tid framöver undanröjer de värsta översvämningsriskerna
              i Mälaren. Jag hoppas att Åsa Torstensson tar vara på det unika
              tillfället att låta en utbyggnad av slussen gå hand i hand med
              de nödvändiga åtgärder som krävs för att förhindra att Stockholm
              och stora delar av Mälardalen översvämmas.
            </seg>
          </u>
          <u xml:id="i-47c351fb3099ce77-525" prev="i-47c351fb3099ce77-515" who="Q3370093">
            <seg>
              Grundfrågan återstår: Vad tänker regeringen göra om sjöfarten
              i Mälaren inte kan hantera näringslivets transportbehov? Vilka
              alternativ finns, Åsa Torstensson? Har du något ess i rockärmen
              som du ännu inte har visat?
            </seg>
          </u>
          <note type="speaker">
            Anf. 77 JÖRGEN JOHANSSON (c):
          </note>
          <u xml:id="i-47c351fb3099ce77-526" next="i-47c351fb3099ce77-530" who="Q5886707">
            <seg>
              Herr talman! Jag funderar på om Pia Nilsson har läst mitt anförande
              från förra mandatperioden, riktat till den socialdemokratiska
              kommunikationsministern. Jag delar den argumentation hon för,
              och jag håller med om att det är orealistiskt att tänka sig att
              omlasta tonnaget innan det ska in i Mälaren.
            </seg>
          </u>
          <u xml:id="i-47c351fb3099ce77-527" prev="i-47c351fb3099ce77-526" who="Q5886707">
            <seg>
              Sven-Erik Österberg säger att det ju bara är att ta tag i detta
              och genomföra det. Det är ju inte mycket pengar. Men om det inte
              är mycket pengar, varför tog man då inte initiativet redan 1997
              när Sjöfartsverket och Mälarhamnarna var helt överens? Det var
              lika mycket pengar då. Nu ska regeringen visa handlingskraft,
              men man kan fundera över om det var handlingskraftigt att inte
              göra något under åtta år. Var det handlingskraftigt att inte ens
              svara på brev från exempelvis Västerås kommun när de gjorde framställningar
              i frågan?
            </seg>
          </u>
          <u xml:id="i-47c351fb3099ce77-528" prev="i-47c351fb3099ce77-526" who="Q5886707">
            <seg>
              Sven-Erik säger också att han ska gratulera mig om det här genomförs
              under mandatperioden. En ombyggnation av slussen tar fyra fem
              år den måste nämligen göras på ett sådant sätt att tonnaget trots
              allt kan fungera och komma in i Mälarhamnar under mellanperioden.
              Men jag ser fram emot gratulationerna kanske nästa mandatperiod,
              Sven-Erik!
            </seg>
          </u>
          <u xml:id="i-47c351fb3099ce77-529" prev="i-47c351fb3099ce77-526" who="Q5886707">
            <seg>
              Det är också helt rätt som Pia Nilsson säger, att vi har Hamnutredningen
              och Klimat- och sårbarhetsutredningen. Åsa Torstensson har samtidigt
              aviserat en infrastrukturproposition i vår. Jag tycker därför
              att det är lämpligt att sammanväga detta i just den propositionen.
            </seg>
          </u>
          <u xml:id="i-47c351fb3099ce77-530" prev="i-47c351fb3099ce77-526" who="Q5886707">
            <seg>
              Avslutningsvis: Gunnar Andrén tog upp Norvik. Jag håller med
              om att man inte ska sätta Norviks hamn och Mälarhamnar mot varandra.
              Samtidigt vill jag ändå betona att det varken är realistiskt eller
              ekonomiskt gångbart att överföra tonnaget via Norviks hamn på
              järnväg till den inre delen av Mälardalen.
            </seg>
          </u>
          <note type="speaker">
            Anf. 78 SVEN-ERIK ÖSTERBERG (s):
          </note>
          <u xml:id="i-47c351fb3099ce77-531" next="i-47c351fb3099ce77-533" who="Q3370194">
            <seg>
              Herr talman! Nu låter det på Jörgen Johansson som om det är viktigare
              att prata om vad som inte har gjorts i stället för vad som ska
              göras. Helt plötsligt tar det väldigt lång tid att göra någonting
              åt slussen. Jag minns vår valduell på busstorget i Köping. Om
              det blev regeringsskifte skulle slussen byggas omedelbart. Det
              var vad Jörgen Johansson sade inför publiken där. Nu är det annat
              ljud i skällan. Nu tar det tid, det måste utredas, och det måste
              analyseras. Därför kan det nog inte bli någon gratulation under
              den här mandatperioden. Det återstår att se vem som får gratulationen
              så småningom.
            </seg>
          </u>
          <u xml:id="i-47c351fb3099ce77-532" prev="i-47c351fb3099ce77-531" who="Q3370194">
            <seg>
              Jag har egentligen sagt vad jag tycker i frågan. Det är viktigt
              att slussen byggs. Man behöver inte göra partipolitik av det.
              Det är en viktig fråga att hantera både för Sverige och för Mälardalen.
              Det handlar om miljön och om att kunna sköta dessa transporter
              på ett bra sätt. Det har utretts, det finns förslag och så vidare,
              och inte minst klimatfrågan gör det väldigt viktigt.
            </seg>
          </u>
          <u xml:id="i-47c351fb3099ce77-533" prev="i-47c351fb3099ce77-531" who="Q3370194">
            <seg>
              Jag har även förståelse för att man vill avvakta utredningarna,
              men jag skulle gärna vilja se lite klarare inriktning från statsrådets
              sida hur planen ser ut och inte bara hänvisningar till att vi
              ska vänta på vad som sker. Ju längre tiden går desto svårare blir
              det också att hantera den problematik vi har sett. Det händer
              väldigt mycket på sjötransportsidan nu. Det är ett generationsskifte
              på gång, framför allt med större fartyg, och det gör frågan aktuellare
              än någonsin. Ju längre tiden går desto närmare kommer vi den punkt
              när vi måste göra någonting. Kom därför ihåg att det faktiskt
              är ni som regerar nu! Nu hjälper det inte att tala om vad som
              inte har gjorts tidigare. Behovet finns, och det är regeringens
              ansvar att se till att göra det som måste göras. Där skulle jag
              vilja ha ett svar av statsrådet.
            </seg>
          </u>
          <note type="speaker">
            Anf. 79 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-534" next="i-47c351fb3099ce77-538" who="Q271235">
            <seg>
              Herr talman! Om jag ser tillbaka på hur utbyggnaden av slussen
              i Södertälje har hanterats Sven-Erik Österberg har ju haft den
              på sitt bord sedan i början av 2000-talet utgår jag från att det
              uppenbarligen tar tid att göra rätt avvägningar, annars hade väl
              den tidigare regeringen fattat ett beslut tidigare.
            </seg>
          </u>
          <u xml:id="i-47c351fb3099ce77-535" prev="i-47c351fb3099ce77-534" who="Q271235">
            <seg>
              Om man blickar framåt är det, som Pia Nilsson redogör för, viktigt
              att se Mälarhamnar som en del i en infrastruktur. Man pekar på
              vikten av att bygga ut slussen i Södertälje. Samtidigt måste man
              också se de problem som kan uppstå om man går in och skapar förutsättningar
              för större fartyg. Det innebär muddring. Det innebär miljökonsekvensbeskrivningar.
              Det innebär miljökonsekvenser för slussområdet. Det finns därför
              inga enkla lösningar som det är lätt att fatta beslut om. Lösningarna
              kanske inte ens tillåts att hanteras snabbt, även om vi i diskussionens
              hetta kan tycka att vi snabbt ska fatta beslut eftersom den tidigare
              regeringen valde att inte göra det.
            </seg>
          </u>
          <u xml:id="i-47c351fb3099ce77-536" prev="i-47c351fb3099ce77-534" who="Q271235">
            <seg>
              Vi har två viktiga utredningar som till viss del sammanfaller
              i att det krävs åtgärder kring slussen i Södertälje. Inriktningarna
              är kanske olika men utredningarna sammanfaller trots allt i en
              ganska viktig miljöaspekt som kräver miljökonsekvensanalyser innan
              åtgärderna genomförs.
            </seg>
          </u>
          <u xml:id="i-47c351fb3099ce77-537" prev="i-47c351fb3099ce77-534" who="Q271235">
            <seg>
              Jag ser fram emot de remissunderlag som kommer strax före jul.
              Jag ser också fram emot att ta del av hur man ser på Hamnstrategiutredningen.
              Den andra utredningen kommer alltså i början av januari. Var och
              en av dessa utredningar är dagsaktuella och kommer att ha stor
              påverkan på framtida ställningstaganden.
            </seg>
          </u>
          <u xml:id="i-47c351fb3099ce77-538" prev="i-47c351fb3099ce77-534" who="Q271235">
            <seg>
              När det gäller Hamnstrategiutredningen handlar det om att hitta
              bra transportsystem. Även Klimat- och sårbarhetsutredningen kräver
              viktiga ställningstaganden som vart och ett kräver stora finansiella
              resurser, och det är en del av vad de här båda utredningarna ringar
              in. Vilka möjligheter finns att gå vidare och hitta finansieringar
              för de åtaganden som krävs för att både möta hotet om ett förändrat
              klimat? Hur kan man finna en överenskommelse kring Mälarsjöfarten?
              Där föreslår Hamnstrategiutredningen att en statlig förhandlingsman
              tillsätts. Det är förslag som vi har att ta ställning till efter
              att vi har haft utredningarna ute på remiss.
            </seg>
          </u>
          <note type="speaker">
            Anf. 80 PIA NILSSON (s):
          </note>
          <u xml:id="i-47c351fb3099ce77-539" next="i-47c351fb3099ce77-542" who="Q3370093">
            <seg>
              Herr talman! Slussen i Södertälje måste byggas ut! Slussen i
              Södertälje måste byggas ut snarast. Slussen i Södertälje måste
              byggas ut snarast, annars hotas både sjöfarten och näringslivet
              vid Mälaren. Vad vore väl mer lämpligt än att i samband med slussutbyggnaden
              också vidta de nödvändiga åtgärder som krävs för att klara av
              vattenmassorna efter ett hundraårsregn? Att göra det är både klokt,
              rationellt och samhällsekonomiskt försvarbart.
            </seg>
          </u>
          <u xml:id="i-47c351fb3099ce77-540" prev="i-47c351fb3099ce77-539" who="Q3370093">
            <seg>
              Därför är det lite oroväckande, Åsa Torstensson, att det just
              nu pågår ett renoveringsarbete för 100 miljoner kronor vid slussen
              i Södertälje. Gamla portar byts ut till nya men med samma gamla
              breddmått, det vill säga 19 meter. Slussprojektet hävdar en bredd
              på 25 meter. Innebär detta, Åsa Torstensson, att det inte blir
              någon utbyggnad av slussen på många år?
            </seg>
          </u>
          <u xml:id="i-47c351fb3099ce77-541" prev="i-47c351fb3099ce77-539" who="Q3370093">
            <seg>
              Det råder en bred enighet i näringslivet om nödvändigheten av
              en utbyggnad av slussen, och jag vågar också påstå att vi är rörande
              överens över partigränserna i vår region om att den här satsningen
              behövs. Därför, infrastrukturminister Åsa Torstensson, har du
              nu ett gyllene tillfälle att visa politisk handlingskraft genom
              att föreslå en utbyggnad av slussen i Södertälje. Ta till vara
              detta tillfälle! Tänk att få hamna i historieböckerna tillsammans
              med vikingar och gruvmän som den som tog det avgörande steget
              att anpassa kanalen och slussen i Södertälje efter dess samtid!
            </seg>
          </u>
          <u xml:id="i-47c351fb3099ce77-542" prev="i-47c351fb3099ce77-539" who="Q3370093">
            <seg>
              Det finns inga enkla lösningar, säger Åsa Torstensson, men frågan
              kvarstår: Vad tänker ni göra?
            </seg>
          </u>
          <note type="speaker">
            Anf. 81 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-543" next="i-47c351fb3099ce77-545" who="Q271235">
            <seg>
              Herr talman! Det vore intressant att hamna i en historisk exposé
              av Pia Nilsson. Det kunde ju vara intressant att bli ihågkommen
              på det sättet.
            </seg>
          </u>
          <u xml:id="i-47c351fb3099ce77-544" prev="i-47c351fb3099ce77-543" who="Q271235">
            <seg>
              Inte desto mindre tror jag att det, för både miljön och fortsatta
              ställningstaganden som näringslivet efterfrågar, faktiskt har
              ett värde att avvakta båda utredningarnas remissomgångar. Jag
              tror att det också är en del av att vi får till oss ytterligare
              synpunkter på hur man ska kunna gå vidare med anledning av de
              här två utredningarnas underlag.
            </seg>
          </u>
          <u xml:id="i-47c351fb3099ce77-545" prev="i-47c351fb3099ce77-543" who="Q271235">
            <seg>
              Låt oss avvakta med ställningstagande tills vi har ett remissunderlag
              att hantera och kunna gå vidare med.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Svar på interpellation 2007/08:27 om gränsöverskridande
            taxitrafik
          </note>
          <note type="speaker">
            Anf. 82 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-546" next="i-47c351fb3099ce77-548" who="Q271235">
            <seg>
              Herr talman! Hans Stenberg har frågat mig vad jag avser att göra
              för att få till stånd överenskommelser om gränsöverskridande taxitrafik
              med Norge och Finland.
            </seg>
          </u>
          <u xml:id="i-47c351fb3099ce77-547" prev="i-47c351fb3099ce77-546" who="Q271235">
            <seg>
              Gränsöverskridande trafik är en viktig del i arbetet med en fortsatt
              hållbar tillväxt i hela landet. Gränshandeln mellan våra länder
              har ökat markant under senare år, och en rad nya köpcentrum har
              vuxit upp i gränstrakterna. Jag anser det vara angeläget att den
              nordiska marknaden blir gemensam och att hinder som bromsar denna
              utveckling löses snarast. För en fortsatt hållbar tillväxt i hela
              landet måste transportsystemet fungera effektivt över kommun-,
              läns- och inte minst nationsgränser.
            </seg>
          </u>
          <u xml:id="i-47c351fb3099ce77-548" prev="i-47c351fb3099ce77-546" who="Q271235">
            <seg>
              Inom departementet bereder vi nu ett avtal mellan i första hand
              Sverige och Norge. När väl ett sådant avtal är framförhandlat
              kommer jag att agera för ett snabbt undertecknande.
            </seg>
          </u>
          <note type="speaker">
            Anf. 83 HANS STENBERG (s):
          </note>
          <u xml:id="i-47c351fb3099ce77-549" next="i-47c351fb3099ce77-554" who="Q5650744">
            <seg>
              Herr talman! Jag vill börja med att tacka Åsa Torstensson för
              svaret. Det är bra att infrastrukturministern delar min uppfattning
              att det är viktigt att vi snabbt får en lösning på den problematik
              som finns i regelverket runt gränsöverskridande taxitrafik. För
              utvecklingen i våra gränsbygder är det ju, precis som Åsa Torstensson
              säger, nödvändigt att vi får ett regelverk som är anpassat till
              verkligheten.
            </seg>
          </u>
          <u xml:id="i-47c351fb3099ce77-550" prev="i-47c351fb3099ce77-549" who="Q5650744">
            <seg>
              Som reglerna ser ut i dag tvingas taxichaufförer dagligen bryta
              mot dem för att samhällsverksamheten över huvud taget ska kunna
              fungera. Det är naturligtvis helt oacceptabelt och förödande för
              det allmänna rättsmedvetandet. Det är inte bra att det finns regler
              som bryter mot allt sunt förnuft.
            </seg>
          </u>
          <u xml:id="i-47c351fb3099ce77-551" prev="i-47c351fb3099ce77-549" who="Q5650744">
            <seg>
              Dessutom har vi den problematik som när som helst kan uppstå
              när en olycka förr eller senare inträffar med en taxichaufför
              på fel sida gränsen så att säga. Därför är det väldigt bra att
              ministern säger att det pågår förhandlingar med Norge, och det
              är jättebra att hon också lovar att snabbt se till att skriva
              på ett avtal när det väl är framme.
            </seg>
          </u>
          <u xml:id="i-47c351fb3099ce77-552" prev="i-47c351fb3099ce77-549" who="Q5650744">
            <seg>
              Trots att vi är överens i sakfrågan finns det några formuleringar
              i interpellationssvaret som gör mig lite betänksam. Jag vill därför
              ställa ett par frågor till infrastrukturministern för att reda
              ut vad hon egentligen menar.
            </seg>
          </u>
          <u xml:id="i-47c351fb3099ce77-553" prev="i-47c351fb3099ce77-549" who="Q5650744">
            <seg>
              Först och främst sägs det att det pågår förhandlingar framför
              allt med Norge. Då dyker frågan direkt upp för mig: Varför inte
              med Finland? Det kan väl inte vara så att regeringen inte tycker
              att det är lika viktigt att få det att fungera med Finland som
              med Norge. Det skulle jag vilja ha svar på.
            </seg>
          </u>
          <u xml:id="i-47c351fb3099ce77-554" prev="i-47c351fb3099ce77-549" who="Q5650744">
            <seg>
              Det är också bra att ministern säger att hon ska agera snabbt
              för ett undertecknande när väl avtalet är klart. Men vad görs
              egentligen för att skynda på förhandlingarna? Det här är ju en
              sak som folk från gränstrakterna, särskilt taxifolk, trycker på
              om när man träffar dem och vill ha snabba resultat. Jag vet att
              det inte är lätt att nå fram i förhandlingar mellan olika länder
              men hur jobbar regeringen för att få till stånd ett snabbt avtal?
            </seg>
          </u>
          <note type="speaker">
            Anf. 84 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-555" who="Q271235">
            <seg>
              Herr talman! Ett enkelt och rakt svar är att vi just nu har ett
              utkast till avtal, och det utkastet gäller ett avtal med Norge.
              Det är ett arbete som jag utgår från kan vara undertecknat innan
              årsskiftet. När vi väl har ett sådant färdigt avtal med Norge
              har vi naturligtvis också förutsättningar att komma till ett färdigt
              avtal med Finland.
            </seg>
          </u>
          <note type="speaker">
            Anf. 85 HANS STENBERG (s):
          </note>
          <u xml:id="i-47c351fb3099ce77-556" next="i-47c351fb3099ce77-557" who="Q5650744">
            <seg>
              Herr talman! Det här är egentligen en följdfråga. Jag ställde
              en skriftlig fråga för ett drygt halvår sedan. Då fick jag till
              svar att det pågick förhandlingar både med Finland och med Norge.
              Ministern väntade sig då ett avtal inom kort, som hon uttryckte
              sig i det skriftliga svaret.
            </seg>
          </u>
          <u xml:id="i-47c351fb3099ce77-557" prev="i-47c351fb3099ce77-556" who="Q5650744">
            <seg>
              Det är jättebra att avtalet tycks vara på gång med Norge, men
              vad hände egentligen i förhandlingarna med Finland? Varför har
              de gått i stå?
            </seg>
          </u>
          <note type="speaker">
            Anf. 86 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-558" who="Q271235">
            <seg>
              Herr talman! Jag skulle inte uttrycka det som att de har gått
              i stå. Det utkast till avtal som nu finns har kommit längre med
              Norge. Det är så långt gånget, enligt den information jag har,
              att båda parter ska kunna underteckna innan årsskiftet. Det anser
              jag kan vara ett tydligt underlag och en inriktning för att också
              komma till en överenskommelse med Finland. Jag tycker inte att
              det i sig ska uttryckas som att förhandlingarna har gått i stå.
            </seg>
          </u>
          <note type="speaker">
            Anf. 87 HANS STENBERG (s):
          </note>
          <u xml:id="i-47c351fb3099ce77-559" next="i-47c351fb3099ce77-560" who="Q5650744">
            <seg>
              Herr talman! Då vill jag bara avsluta med att tacka ministern
              för svaret. Vi behöver ju inte bråka i alla frågor. Här känns
              det som om vi är överens och att ett positivt resultat är på väg
              fram. Det känns bra.
            </seg>
          </u>
          <u xml:id="i-47c351fb3099ce77-560" prev="i-47c351fb3099ce77-559" who="Q5650744">
            <seg>
              Jag hoppas också att det går snabbt att nå ett avtal med Finland.
              Det är oerhört angeläget för alla inblandade att vi får en snabb
              lösning på den här frågan.
            </seg>
          </u>
          <note type="speaker">
            Anf. 88 Statsrådet ÅSA TORSTENSSON (c):
          </note>
          <u xml:id="i-47c351fb3099ce77-561" who="Q271235">
            <seg>
              Herr talman! Jag håller bara med Hans Stenberg. Jag förstår naturligtvis
              också att det är olika tryck på frågor i olika situationer. Jag
              kan förstå att det i dagsläget blir ett ökat tryck just på grund
              av ett ökat gränsöverskridande resemönster mellan Sverige och
              Finland. Jag har full förståelse för att det därmed också blir
              ökad efterfrågan på att det avtalet ska komma snabbare fram. Jag
              utgår från att vi snart också kan leverera ett sådant avtal.
            </seg>
          </u>
          <note>
            Överläggningen var härmed avslutad.
          </note>
          <note>
            17 § Svar på interpellation 2007/08:13 om neddragningarna på
            det statliga stödet till komvux
          </note>
          <note type="speaker">
            Anf. 89 Utbildningsminister JAN BJÖRKLUND (fp):
          </note>
          <u xml:id="i-47c351fb3099ce77-562" next="i-47c351fb3099ce77-567" who="Q911372">
            <seg>
              Herr talman! Mats Pertoft har frågat mig hur jag avser att agera
              för att de 11 740 platserna som nu beräknas försvinna från komvux
              under 2007 ska återskapas samt hur jag avser att agera för att
              se till att de kommuner som har den lägsta utbildningsnivån får
              mest stöd för att genom insatser på komvux höja sin utbildningsnivå.
            </seg>
          </u>
          <u xml:id="i-47c351fb3099ce77-563" prev="i-47c351fb3099ce77-562" who="Q911372">
            <seg>
              Under de närmaste åren ökar den reguljära sysselsättningen med
              över 200 000 personer. Det minskar trycket på vuxenutbildningen,
              och behovet av utbildningsplatser blir mindre. Den förra regeringen
              gjorde en liknande bedömning. Platserna ökade under lågkonjunktur
              och minskade när tiderna blev bättre.
            </seg>
          </u>
          <u xml:id="i-47c351fb3099ce77-564" prev="i-47c351fb3099ce77-562" who="Q911372">
            <seg>
              Förra året beslutade riksdagen om en minskning av det riktade
              statsbidraget till den kommunala vuxenutbildningen med 600 miljoner
              kronor. De resterande 1,2 miljarderna lades in i det generella
              bidraget till kommunerna. I gengäld föreslog regeringen en ökning
              av det senare, det generella bidraget, med ca 700 miljoner för
              innevarande år och med ytterligare ca 3 ½ miljard för 2008. Totalt
              har kommunernas förutsättningar att satsa på vuxenutbildning,
              om man vill, förbättrats kraftigt.
            </seg>
          </u>
          <u xml:id="i-47c351fb3099ce77-565" prev="i-47c351fb3099ce77-562" who="Q911372">
            <seg>
              Min utgångspunkt är att platserna inom vuxenutbildningen främst
              ska upptas av personer som saknar fullständig utbildning från
              grund- eller gymnasieskolan. I dag är det inte så. Många använder
              vuxenutbildningen på ett sätt som aldrig var meningen. Fyra av
              tio inom gymnasial vuxenutbildning har redan klarat en treårig
              gymnasieutbildning. Många kommer direkt från gymnasiet för att
              läsa upp redan godkända betyg. Jag bedömer därför att kommunerna
              själva har stora möjligheter att rikta om resurser till de grupper
              som har kort utbildning.
            </seg>
          </u>
          <u xml:id="i-47c351fb3099ce77-566" prev="i-47c351fb3099ce77-562" who="Q911372">
            <seg>
              Avslutningsvis har vuxenutbildningen en viktig roll att spela
              i samhället och är en del av det livslånga lärandet. Regeringen
              arbetar nu för att stärka vuxnas rätt till utbildning. Alla har
              i dag rätt att få en utbildning som motsvarar grundskolan. Regeringen
              avser att låta utreda hur en liknande rätt till gymnasial utbildning
              skulle kunna utformas.
            </seg>
          </u>
          <u xml:id="i-47c351fb3099ce77-567" prev="i-47c351fb3099ce77-562" who="Q911372">
            <seg>
              Som Mats Pertoft skriver ropar industrin efter utbildad arbetskraft.
              Det är till stor del ett resultat av regeringens politik för flera
              jobb. I budgetpropositionen för 2008 föreslår regeringen därför
              nya resurser till de eftergymnasiala yrkesutbildningarna. Regeringen
              har aviserat förslag om ytterligare 400 miljoner kronor till yrkesutbildning,
              inklusive studiestöd, för vuxna fram till år 2010.
            </seg>
          </u>
          <note type="speaker">
            Anf. 90 MATS PERTOFT (mp):
          </note>
          <u xml:id="i-47c351fb3099ce77-568" next="i-47c351fb3099ce77-573" who="Q6043976">
            <seg>
              Herr talman! Tack för svaret på interpellationen.
            </seg>
          </u>
          <u xml:id="i-47c351fb3099ce77-569" prev="i-47c351fb3099ce77-568" who="Q6043976">
            <seg>
              Jag är nöjd med att statsrådet och jag verkar ha samma positiva
              bild av att vuxenutbildningen verkligen behövs. Sedan kan vi naturligtvis
              diskutera på vilket sätt den behövs, om det är för att regeringen
              har lyckats med sin arbetsmarknadspolitik. De sakkunniga säger
              att en liten del av regeringens politik har påverkat detta. I
              övrigt verkar det vara marknaden och de förutsättningar som den
              tidigare regeringen skapade.
            </seg>
          </u>
          <u xml:id="i-47c351fb3099ce77-570" prev="i-47c351fb3099ce77-568" who="Q6043976">
            <seg>
              Men i en tid som vår är det desto viktigare att satsa på vuxenutbildningen.
              Jag noterar att statsrådet i sitt svar hänvisar till en ökning
              av det generella statsbidraget under 2007 och 2008. När jag har
              kollat med förhandlingsparten, Sveriges Kommuner och Landsting,
              ställer man sig undrande. Man ser att det generella statsbidraget
              har ökat ungefär i samma takt som den tidigare regeringen och
              tidigare riksdag beslutade om men anser inte att den nuvarande
              regeringen har bidragit till detta. Det går naturligtvis att omfördela,
              men det fanns andra tankar bakom dessa bidrag från början.
            </seg>
          </u>
          <u xml:id="i-47c351fb3099ce77-571" prev="i-47c351fb3099ce77-568" who="Q6043976">
            <seg>
              Jag tror inte att detta ska tas till intäkt för att det inte
              var en kännbar nedskärning av vuxenutbildningen. Det var ändå
              11 000 platser som försvann. Samtidigt ser vi till exempel i en
              sådan dynamisk region som Stockholm och Stockholms stad att behovet
              av utbildningsplatser har ökat med 50 procent. Det är många som
              i dag vill ha en kompletterande utbildning via komvux.
            </seg>
          </u>
          <u xml:id="i-47c351fb3099ce77-572" prev="i-47c351fb3099ce77-568" who="Q6043976">
            <seg>
              Där tycker jag att statsrådet blir mig svaret skyldig om hur
              kommunerna ska agera om de inte har en massa andra pengar. En
              sak är Stockholms stad, men sedan gäller generellt vilket statsrådet
              inte har svarat på att fördelningssystemet har förändrats. Tidigare
              fördelades det statliga bidraget till komvux så att kommuner med
              låg utbildningsgrad fick mer pengar och de med högre utbildningsgrad
              fick mindre. I dag fördelas bidraget jämnt per invånare i hela
              Sverige. Alltså: Kommuner som inte alls behöver tillgång till
              kompletterande utbildning får precis lika mycket som de kommuner
              som behöver det starkt. Den frågan har jag inte fått svar på.
              Det verkar ganska ologiskt att ge kommuner som egentligen inte
              har behov av detta lika mycket pengar som de som har behov. Det
              borde vara behovsstyrt. Denna förändring har inte alls uppmärksammats
              på samma sätt som den generella nedskärningen.
            </seg>
          </u>
          <u xml:id="i-47c351fb3099ce77-573" prev="i-47c351fb3099ce77-568" who="Q6043976">
            <seg>
              Den politik som regeringen nu driver handlar mycket om ökad kunskapsnivå
              man säger så ökad konkurrenskraft och så vidare i Sverige. Men
              när det kommer till kritan, när man ser vad som verkligen händer,
              handlar det i stället om nedskärningar på komvux, att man ger
              mindre till de kommuner där det skulle behövas starkare satsningar
              på utbildning. Jag tycker inte att det går ihop.
            </seg>
          </u>
          <note type="speaker">
            Anf. 91 PETER HULTQVIST (s):
          </note>
          <u xml:id="i-47c351fb3099ce77-574" next="i-47c351fb3099ce77-581" who="Q3370162">
            <seg>
              Herr talman! Den kommunala vuxenutbildningen är en kärnverksamhet
              i det livslånga lärandet. Det är en bas för att långsiktigt utveckla
              utbildningsalternativ. På den lokala nivån har samarbete grundlagts
              med privata företag, allmänhet och människor som behöver komplettera
              sin utbildning i olika skeden av livet.
            </seg>
          </u>
          <u xml:id="i-47c351fb3099ce77-575" prev="i-47c351fb3099ce77-574" who="Q3370162">
            <seg>
              Från socialdemokratiskt håll var vi mot den nedskärning som regeringen
              gjorde med omedelbar verkan så fort man tillträdde med 600 miljoner
              kronor. I vår alternativa budget förra året hade vi 600 miljoner
              kronor högre nivå. Vi gör samma sak i den alternativa budget som
              presenterades för några veckor sedan. Där ligger vi på 600 miljoner
              kronor över regeringen. Vi har från vår sida inte accepterat någon
              av regeringens nedskärningar i sammanhanget.
            </seg>
          </u>
          <u xml:id="i-47c351fb3099ce77-576" prev="i-47c351fb3099ce77-574" who="Q3370162">
            <seg>
              Vi ser inte vuxenutbildningen som en arbetsmarknadspolitisk åtgärd.
              Vi ser vuxenutbildningen som en långsiktig investering i människors
              lärande och en möjlighet att utveckla sig, komma in i ett annat
              yrke eller byta spår i livet. Vi tror att det är det riktiga och
              moderna synsättet.
            </seg>
          </u>
          <u xml:id="i-47c351fb3099ce77-577" prev="i-47c351fb3099ce77-574" who="Q3370162">
            <seg>
              Vi gjorde under fem år en stor satsning på Kunskapslyftet. Det
              var en oerhört fin satsning. Det var en framåtsyftande satsning
              som gav många människor en nystart i livet. Det sades redan då
              att satsningen skulle plana ut efter femårsperioden. Sedan skulle
              vi ha en någorlunda likvärdig nivå hela tiden. Därför är vi mot
              de nedskärningar som nu har genomförts. Vi har fått redovisat
              att det handlar om att över 11 000 platser har försvunnit inom
              den kommunala vuxenutbildningen runt om i landet.
            </seg>
          </u>
          <u xml:id="i-47c351fb3099ce77-578" prev="i-47c351fb3099ce77-574" who="Q3370162">
            <seg>
              Vissa kommuner med en progressiv inriktning har, trots kärv ekonomi,
              kompenserat detta med omedelbar verkan. Exempelvis gick Borlänge
              kommun in med 2 miljoner kronor för att undvika nedskärningar
              i den kommunala vuxenutbildningen. Så har också andra kommuner
              gjort.
            </seg>
          </u>
          <u xml:id="i-47c351fb3099ce77-579" prev="i-47c351fb3099ce77-574" who="Q3370162">
            <seg>
              Statsrådet säger att kommunerna får ta generella medel som normalt
              sett används för att täcka upp kostnadsökningar i den ordinarie
              driften för att klara vuxenutbildningen. De pengarna kan också
              användas till äldreomsorg, skola och olika typer av kommunala
              verksamheter. Det är en formulering som innebär att ministern
              och regeringen skjuter över ansvaret på landets kommuner för att
              man själv inte riktigt fullt ut orkar stå för den nedskärning
              som man har genomfört.
            </seg>
          </u>
          <u xml:id="i-47c351fb3099ce77-580" prev="i-47c351fb3099ce77-574" who="Q3370162">
            <seg>
              Vi har i vårt alternativa budgetförslag 600 miljoner kronor mer
              som ska gå direkt till vuxenutbildning. Det visar på en tydlig
              ambitionsskillnad mellan Socialdemokraterna och regeringen i det
              här sammanhanget. Jag tycker att det är viktigt att framföra.
              Jag har ett mycket tydligt minne av när ministern för en tid sedan
              i en debatt med mig tydliggjorde att han förutspådde att man i
              den socialdemokratiska alternativa budgeten skulle ta bort de
              600 miljonerna och anpassa sig till regeringens nivå. Det har
              alltså inte inträffat. Det är också viktigt att tydliggöra.
            </seg>
          </u>
          <u xml:id="i-47c351fb3099ce77-581" prev="i-47c351fb3099ce77-574" who="Q3370162">
            <seg>
              Livslångt lärande är det moderna synsättet. Kunskap är det moderna
              synsättet. De arbetsmarknadspolitiska resonemangen om vuxenutbildningen
              är inte det moderna synsättet.
            </seg>
          </u>
          <note type="speaker">
            Anf. 92 Utbildningsminister JAN BJÖRKLUND (fp):
          </note>
          <u xml:id="i-47c351fb3099ce77-582" next="i-47c351fb3099ce77-590" who="Q911372">
            <seg>
              Herr talman! Jag fick fel på den punkten. Vi skar ned på två
              punkter när det gäller vuxenutbildningen i den första budgeten.
              Den ena var detta, och den andra var en ännu större nedskärning
              på det som kallas för rekryteringsstöd. Det avskaffades helt.
              Socialdemokraten Peter Hultqvist och andra skällde på mig som
              bandhundar och sade att det skulle återinföras. Nu noterar jag
              att Socialdemokraterna inte föreslår återinförande av rekryteringsstödet.
              Jag är glad att ni accepterar delar av den borgerliga politiken
              efter hand. Vi får väl se hur länge ni har det påslaget kvar i
              era budgetar. Nästa år lär det krävas skattehöjningar. Än så länge
              går det, men nästa år krävs det.
            </seg>
          </u>
          <u xml:id="i-47c351fb3099ce77-583" prev="i-47c351fb3099ce77-582" who="Q911372">
            <seg>
              Vi är överens om att komvux är en grundbult i det livslånga lärandet.
              Men dimensioneringen, det vill säga hur många platser det finns
              på komvux, måste få variera med konjunkturen. När vi skär ned
              jag bestrider inte det, det minskar 10 00012 000 platser från
              2006 till 2007 ska det ställas i relation till hur många platser
              det finns. Det är en minskning från ungefär 90 000 heltidsplatser
              till ungefär 80 000 heltidsplatser. Det sker i en situation när
              det kommer 200 000 nya jobb. Då skär vi ned 10 000 platser med
              dessa åtgärder.
            </seg>
          </u>
          <u xml:id="i-47c351fb3099ce77-584" prev="i-47c351fb3099ce77-582" who="Q911372">
            <seg>
              Vi vet att många av dem som söker sig till komvux gör det i en
              situation där de är arbetslösa.
            </seg>
          </u>
          <u xml:id="i-47c351fb3099ce77-585" prev="i-47c351fb3099ce77-582" who="Q911372">
            <seg>
              Peter Hultqvist talar om Kunskapslyftet. Det infördes i en situation
              där vi hade massarbetslöshet i Sverige. Jag tycker att det var
              bra. Det var också bra att man skar ned Kunskapslyftet. Socialdemokraterna
              och Miljöpartiet skar ned 600 miljoner kronor i statsbidrag till
              vuxenutbildning mellan 2002 och 2003. Då satt alla socialdemokrater
              och miljöpartister här och röstade för det. Orsaken var att konjunkturen
              gick bättre, att fler fick jobb och färre var arbetslösa.
            </seg>
          </u>
          <u xml:id="i-47c351fb3099ce77-586" prev="i-47c351fb3099ce77-582" who="Q911372">
            <seg>
              Det är precis samma sak nu. Vi når sysselsättningsrekord i Sverige
              inom något år, enligt prognoserna. Det är därför man kan dra ned
              något på vuxenutbildningen. Vi har fortfarande 80 000 heltidsplatser
              kvar. Det är en minskning med ungefär 10 000. Det är alltså inte
              så att den läggs ned på något sätt. Jag hörde varken Mats Pertoft
              eller Peter Hultqvist protestera när den förra regeringen gjorde
              samma sak för fyra år sedan, men nu när vi gör det är det fel.
            </seg>
          </u>
          <u xml:id="i-47c351fb3099ce77-587" prev="i-47c351fb3099ce77-582" who="Q911372">
            <seg>
              Sedan när det gäller hur pengarna riktas, Mats Pertoft, är det
              klart att när man tar bort ett riktat statsbidrag och lägger in
              det i de generella bidragen, i påsen, förändras fördelningen något
              mellan kommunerna. Det är jag så klart helt medveten om. Vi har
              på denna punkt lyssnat på Kommunförbundet. Sveriges Kommuner och
              Landsting vill inte ha de riktade bidragen. Man vill ha pengar
              i en påse, och det får man. Och Sveriges Kommuner och Landsting
              har varit fullt medvetna om att när man lägger in dem i påse blir
              det en något annorlunda fördelning kommunerna emellan. Men vi
              har i detta fall lyssnat på Kommun-Sverige.
            </seg>
          </u>
          <u xml:id="i-47c351fb3099ce77-588" prev="i-47c351fb3099ce77-582" who="Q911372">
            <seg>
              Jag vet att Mats Pertoft och Peter Hultqvist själva har varit
              kommunpolitiker för inte alltför länge sedan, och jag antar att
              ni liksom de flesta andra kommunalråd i Svenska Kommunförbundet
              egentligen föredrar pengar i påsen framför direktriktade statsbidrag.
              Eller har ni kanske skiftat perspektiv det senaste året? Jag vet
              inte. Men det är i alla fall en mycket normal uppfattning bland
              kommunalpolitiker att man vill ha det så, och det tycker jag att
              vi ska lyssna på.
            </seg>
          </u>
          <u xml:id="i-47c351fb3099ce77-589" prev="i-47c351fb3099ce77-582" who="Q911372">
            <seg>
              Avslutningsvis, Mats Pertoft, när det gäller om det beror på
              regeringen eller konjunkturen säger prognosen ungefär så här:
              Det kommer 200 000 nya jobb under några år. Lite drygt hälften
              beror på konjunkturen. Men den andra halvan beror på de åtgärder
              som nu genomförs.
            </seg>
          </u>
          <u xml:id="i-47c351fb3099ce77-590" prev="i-47c351fb3099ce77-582" who="Q911372">
            <seg>
              Det spelar egentligen ingen roll varför de nya jobben kommer.
              Men det innebär att trycket på vuxenutbildningen minskar, och
              det är därför som det går att dra ned något på den just nu.
            </seg>
          </u>
          <note type="speaker">
            Anf. 93 MATS PERTOFT (mp):
          </note>
          <u xml:id="i-47c351fb3099ce77-591" next="i-47c351fb3099ce77-598" who="Q6043976">
            <seg>
              Herr talman! Statsrådet säger att trycket minskar. Jovisst, men
              i Stockholm ökar det med 50 procent, och jag misstänker att det
              ökar också i andra kommuner. Stockholm är en av de kommuner som
              har den bästa arbetsmarknaden, och ändå ökar trycket med 50 procent.
              Det är anmärkningsvärt och visar att behovet av kunskapsutveckling
              är stort i Sverige.
            </seg>
          </u>
          <u xml:id="i-47c351fb3099ce77-592" prev="i-47c351fb3099ce77-591" who="Q6043976">
            <seg>
              För din information har Miljöpartiet lagt tillbaka 600 miljoner
              i den generella påsen och har dessutom rekryteringsbidraget i
              sin alternativa budget. Det är naturligtvis en fråga var man väljer
              att lägga pengarna eller om man väljer att finansiera skattesänkningar
              via sänkningar på utbildningssidan.
            </seg>
          </u>
          <u xml:id="i-47c351fb3099ce77-593" prev="i-47c351fb3099ce77-591" who="Q6043976">
            <seg>
              Frågan handlar om trovärdighet. En regering som pratar om en
              kommande garanti för gymnasiekompetens, vilket jag starkt sympatiserar
              med, till exempel via komvux, och samtidigt drar ned tappar lite
              grann av trovärdigheten.
            </seg>
          </u>
          <u xml:id="i-47c351fb3099ce77-594" prev="i-47c351fb3099ce77-591" who="Q6043976">
            <seg>
              De tidigare nedtrappningarna av Kunskapslyftet var kända långt
              i förväg och var planerade. Kommunerna kunde ställa in sig på
              det. Det var en klar linje.
            </seg>
          </u>
          <u xml:id="i-47c351fb3099ce77-595" prev="i-47c351fb3099ce77-591" who="Q6043976">
            <seg>
              Det som skedde förra året var en abrupt nedskärning som överrumplade
              kommuner och tvingade dem till drastiska nedskärningar i komvux,
              och medborgarna fick betydligt sämre möjligheter till fortbildning.
              Det är det som är det stora problemet. Jag vet inte, men jag tror
              att det ökade behovet av vuxenutbildning är just på grund av att
              arbetsmarknaden är som den är. Man måste utbilda sig mer för att
              kunna nå de nya jobben.
            </seg>
          </u>
          <u xml:id="i-47c351fb3099ce77-596" prev="i-47c351fb3099ce77-591" who="Q6043976">
            <seg>
              Jag vill komma tillbaka till att det även inom den generella
              påsen går att ha fördelningssystem. Om man tittar på kommunbidraget,
              vilket jag hade nöjet att göra när vi under förra mandatperioden
              förhandlade om det, ser man att det är ett komplext pusselsystem
              av olika parametrar. Det hade utan vidare gått att fördela resurserna
              till komvux i den generella påsen utifrån kunskaps- och utbildningsnivån
              i kommunerna. Men det har regeringen valt att inte göra.
            </seg>
          </u>
          <u xml:id="i-47c351fb3099ce77-597" prev="i-47c351fb3099ce77-591" who="Q6043976">
            <seg>
              Jag är alltså för och Miljöpartiet röstade inte emot att pengarna
              skulle läggas om till den generella påsen, men vi ville ha kvar
              nivån och vi ville ha kvar fördelningssystemet. Det är här regeringen
              visar vad man egentligen menar. Det är ett ganska tomt prat om
              att satsa på kunskapsnivån. Och man väljer att skicka resurserna
              dit de inte behövs i stället för dit de behövs. Man skickar dem
              till kommuner som har en generellt hög utbildningsnivå, till exempel
              Lund och andra universitetsstäder, i stället för att skicka dem
              till kommuner där de verkligen behövs, till exempel min egen hemkommun
              Södertälje som har en ganska låg utbildningsnivå och där det är
              viktigt att fler når högre utbildning. Jag trodde att det var
              ett ideal vi delade att människor ska nå högre utbildning och
              nå vidare. Men det verkar inte så när man ser hur regeringen verkligen
              agerar.
            </seg>
          </u>
          <u xml:id="i-47c351fb3099ce77-598" prev="i-47c351fb3099ce77-591" who="Q6043976">
            <seg>
              Därför undrar jag fortfarande: Vad finns det för anledning till
              att man inte skickar resurserna dit där de mer behövs? Och kommer
              regeringen att öka anslaget till komvux i framtiden?
            </seg>
          </u>
          <note type="speaker">
            Anf. 94 PETER HULTQVIST (s):
          </note>
          <u xml:id="i-47c351fb3099ce77-599" next="i-47c351fb3099ce77-603" who="Q3370162">
            <seg>
              Herr talman! Ministern är i debatten en något fräck person som
              tar för sig rätt så rejält. Jag tycker att det är spännande och
              intressant att kunna påpeka och tydliggöra att du hade fel i din
              förutsägelse om att vi skulle acceptera de 600 miljonerna. Och
              risken är uppenbar att du har fel även när det gäller nästa år
              och nästa bedömning som du försökte dig på här alldeles nyss.
              Jag tror att skillnaden i synen på det ekonomiska anslaget till
              komvux nog kommer att leva kvar.
            </seg>
          </u>
          <u xml:id="i-47c351fb3099ce77-600" prev="i-47c351fb3099ce77-599" who="Q3370162">
            <seg>
              Ungdomar ska ha många chanser, återkommande chanser. Och de som
              satsar på att försöka förbättra sin situation ska inte ha pekpinnar
              och bannor för att de försöker göra något åt kunskapsmissar tidigare
              i livet. När man går på gymnasiet har man kanske inte all mognad
              som krävs för att bedöma vad som ska hända med en i framtiden.
            </seg>
          </u>
          <u xml:id="i-47c351fb3099ce77-601" prev="i-47c351fb3099ce77-599" who="Q3370162">
            <seg>
              Jag upprepar att Kunskapslyftet var ett tidsbegränsat projekt.
              Man gjorde klart från början att det var ett femårigt projekt.
            </seg>
          </u>
          <u xml:id="i-47c351fb3099ce77-602" prev="i-47c351fb3099ce77-599" who="Q3370162">
            <seg>
              När det gäller SKL och påsresonemanget vet jag inte om ministern
              är överraskad, men jag hörde faktiskt till de kommunalråd som
              sade så här: Man kan ha en del i påsen, men man kan också ha riktade
              statsbidrag. Jag tycker exempelvis att Wärnerssonpengarna var
              en mycket bra åtgärd som betydde mycket på skolsidan.
            </seg>
          </u>
          <u xml:id="i-47c351fb3099ce77-603" prev="i-47c351fb3099ce77-599" who="Q3370162">
            <seg>
              För min del handlar det inte om inkonsekvens när jag säger att
              riktade pengar till komvux från statens sida inte är fel. Däremot
              tycker jag att det är fel om man ger en bild av att det här bara
              är att lösa med ett generellt bidrag som kanske mest går till
              att täcka de ordinarie kostnadsökningarna. Det är att retirera
              som statsmakt och gömma sig bakom kommunerna för att dölja en
              begränsad politisk vilja.
            </seg>
          </u>
          <note type="speaker">
            Anf. 95 Utbildningsminister JAN BJÖRKLUND (fp):
          </note>
          <u xml:id="i-47c351fb3099ce77-604" next="i-47c351fb3099ce77-611" who="Q911372">
            <seg>
              Herr talman! Det är en lustig advokatyr att jämföra neddragningen
              med 600 miljoner som Socialdemokraterna och Miljöpartiet gjorde
              mellan 2002 och 2003 och den neddragning som vi gör med 600 miljoner
              nu. Det är lustigt att höra hur mina motdebattörer försöker beskriva
              den enorma skillnaden mellan dessa neddragningar. Den var aviserad
              i förväg, säger man. Jaha, men varför var den det? Jo, därför
              att konjunkturen blev bättre. Det var ju därför man aviserade
              den.
            </seg>
          </u>
          <u xml:id="i-47c351fb3099ce77-605" prev="i-47c351fb3099ce77-604" who="Q911372">
            <seg>
              Jag är ledsen att vi vann valet så abrupt att vi inte hann avisera
              neddragningen i förväg. Jag antar att herrarna önskade ett annat
              valresultat. Men nu var det så att vi vann valet, och därför kunde
              vi inte avisera neddragningen så långt i förväg. Det var det som
              var grejen.
            </seg>
          </u>
          <u xml:id="i-47c351fb3099ce77-606" prev="i-47c351fb3099ce77-604" who="Q911372">
            <seg>
              Dock var det så att i den borgerliga vårmotionen 2006, ett halvår
              före valet, sade vi att detta skulle ske. Jag antar att mina motdebattörer
              inte läste den borgerliga vårmotionen därför att man var så säker
              på att vinna valet, men nu blev det inte så. De som läste den
              insåg att detta skulle komma att ske. Det är riktigt att om man
              sitter i regering mandatperiod efter mandatperiod kan man ge besked
              något längre i förväg. Men nu genomför vi vår politik som vi fick
              stöd för.
            </seg>
          </u>
          <u xml:id="i-47c351fb3099ce77-607" prev="i-47c351fb3099ce77-604" who="Q911372">
            <seg>
              Att anslaget drogs ned 2002 till 2003 berodde på att konjunkturen
              blev bättre. Det må vara att det aviserades i förväg, men det
              var när man visste att konjunkturen skulle bli bättre. Det är
              precis samma sak nu. När far super är det rätt, lyder ordspråket.
              När en rödgrön regering drar ned på komvux är det rätt. När en
              borgerlig regering gör precis samma neddragning är det fel. Det
              är herrarnas resonemang, och det duger inte.
            </seg>
          </u>
          <u xml:id="i-47c351fb3099ce77-608" prev="i-47c351fb3099ce77-604" who="Q911372">
            <seg>
              När det gäller detta att lägga över i påsen: Det är bra att Peter
              Hultqvist står och säger att han föredrar att det skulle vara
              separat, men den socialdemokratiska gruppen i Kommunförbundet
              gillar inte direktriktade bidrag, utan man vill ha generella bidrag
              i påsen.
            </seg>
          </u>
          <u xml:id="i-47c351fb3099ce77-609" prev="i-47c351fb3099ce77-604" who="Q911372">
            <seg>
              Då säger Mats Pertoft att det fördelas lika till alla. Så är
              det inte, och det vet ni också. Är det något som hela tiden debatteras
              i Sverige och oavbrutet utreds i utredning efter utredning så
              är det efter vilka faktorer dessa statsbidrag ska fördelas till
              kommunerna och utjämningssystem och allt vad det är. Det finns
              mängder av socioekonomiska faktorer där man bland annat väger
              in detta med utbildningsnivåer, antal socialbidragstagare och
              arbetslöshet i de där bidragssystemen. Det vet ni också.
            </seg>
          </u>
          <u xml:id="i-47c351fb3099ce77-610" prev="i-47c351fb3099ce77-604" who="Q911372">
            <seg>
              När man för in det i påsen är det inte alls så att det blir lika
              för alla kommuner, utan man väger in. En kommun som Södertälje
              får, föreställer jag mig, relativt sett högre bidrag än Lund.
              Utan att veta skulle jag föreställa mig att det är så även om
              Mats Pertoft försökte påstå att det var lika bidrag för båda dessa
              kommuner.
            </seg>
          </u>
          <u xml:id="i-47c351fb3099ce77-611" prev="i-47c351fb3099ce77-604" who="Q911372">
            <seg>
              Det är intressant. Vi har ett besked från Miljöpartiet att rekryteringsstödet
              ska återinföras och ett från Socialdemokraterna att det inte ska
              det. Kan ni inte i nästa inlägg tala om vad det blir i en gemensam
              rödgrön regering?
            </seg>
          </u>
          <note type="speaker">
            Anf. 96 MATS PERTOFT (mp):
          </note>
          <u xml:id="i-47c351fb3099ce77-612" next="i-47c351fb3099ce77-616" who="Q6043976">
            <seg>
              Herr talman! Så fort vi bildar gemensam regering kommer vi att
              förhandla och diskutera om det blir rekryteringsbidrag eller inte.
              Från Miljöpartiets sida är vi mycket intresserade av det. Det
              markerar vi i vår budget.
            </seg>
          </u>
          <u xml:id="i-47c351fb3099ce77-613" prev="i-47c351fb3099ce77-612" who="Q6043976">
            <seg>
              Jag kan ge statsrådet helt rätt. Jag läste inte den borgerliga
              vårbudgeten 2006. Om jag hade gjort det hade jag inte blivit lika
              överraskad som det absoluta flertalet av landets kommuner. För
              att återigen säga det: Visst, ni hade det säkert med. Jag tvivlar
              inte på det eftersom jag inte kan den vårbudgeten. Jag hoppas
              att statsrådet kan den.
            </seg>
          </u>
          <u xml:id="i-47c351fb3099ce77-614" prev="i-47c351fb3099ce77-612" who="Q6043976">
            <seg>
              Men problemet är fortfarande att även om statsrådet framhåller
              den goda konjunkturen så ökar behovet av kommunal vuxenutbildning
              i hela landet, inte minst i Stockholms stad där det ökade med
              50 procent i år. Frågan är om man i det ögonblicket ska dra ned
              på det, när statsfinanserna är så goda som de är och när det finns
              ett behov av att öka kompetensen i Sverige. Det är vårt bästa
              kapital.
            </seg>
          </u>
          <u xml:id="i-47c351fb3099ce77-615" prev="i-47c351fb3099ce77-612" who="Q6043976">
            <seg>
              Sverige har för länge sedan bestämt att inte köra på låglönespåret,
              utan vi ska i stället vara en kunskapsnation. Vi ska bättra på
              våra utbildningar. Då är komvux en jätteviktig del vilket Peter
              Hultqvist också har redogjort mycket bra för. Vi vill utbilda
              våra medborgare.
            </seg>
          </u>
          <u xml:id="i-47c351fb3099ce77-616" prev="i-47c351fb3099ce77-612" who="Q6043976">
            <seg>
              När jag ser att statsrådets partikamrat i Stockholms stad måste
              skjuta till andra medel för att behovet av komvuxplatser har ökat
              med hela 50 procent det är väldigt mycket i Stockholms stad ser
              jag att den neddragning som regeringen gjorde var helt felaktig.
              Den ger totalt fel signaler. Den ger signaler till medborgarna
              att vi har en regering som inte är intresserad av kunskapsutveckling.
              Är det verkligen det som statsrådet vill?
            </seg>
          </u>
          <note type="speaker">
            Anf. 97 Utbildningsminister JAN BJÖRKLUND (fp):
          </note>
          <u xml:id="i-47c351fb3099ce77-617" next="i-47c351fb3099ce77-619" who="Q911372">
            <seg>
              Herr talman! Låt oss ta Stockholm för att djupdyka i det som
              Mats Pertoft upprepade gång på gång. Det är inte så att antalet
              sökande till vuxenutbildning ökade med 50 procent i år jämfört
              med i fjol. Det låter så på Mats Pertoft. Det ökade jämfört med
              den prognos som Stockholms utrednings- och statistikkontor hade
              tagit fram. Men det är fortfarande färre än i fjol. Det är det
              centrala i sammanhanget. Nedskärningen sker i förhållande till
              i fjol, och det är för att arbetsmarknaden blir mycket bättre.
            </seg>
          </u>
          <u xml:id="i-47c351fb3099ce77-618" prev="i-47c351fb3099ce77-617" who="Q911372">
            <seg>
              Jag delar absolut inte Mats Pertofts uppfattning, som han har
              sagt två gånger, om att behovet av vuxenutbildning ökar i högkonjunktur.
              Det är precis tvärtom. Behovet av vuxenutbildning ökar i lågkonjunktur.
              Det var därför som den förra regeringen, med stöd av Miljöpartiet,
              genomförde Kunskapslyftet i lågkonjunktur. En sådan satsning är
              inget man genomför i högkonjunktur. Man drar ned i högkonjunktur
              precis som Socialdemokraterna och Miljöpartiet gjorde 2002 och
              precis som vi gör nu.
            </seg>
          </u>
          <u xml:id="i-47c351fb3099ce77-619" prev="i-47c351fb3099ce77-617" who="Q911372">
            <seg>
              Svaret på frågan om vad som händer med komvux i framtiden är
              att det beror på konjunkturen, förutom en del andra reformer vi
              gör med rättigheter och kanske fristående vuxenutbildning och
              så. Men själva volymen på komvux kommer att variera med konjunkturen.
              Blir det sämre tider och högre arbetslöshet kommer också en borgerlig
              regering att öka komvux. Självklart är det så. Men uppfattningen
              att man ska dra på med komvux och olika åtgärder och utbildningar
              när det är högkonjunktur strider mot all vedertagen samhällsekonomisk
              teori.
            </seg>
          </u>
          <note>
            Överläggningen var härmed avslutad.
          </note>
          <note>
            18 § Svar på interpellation 2007/08:25 om resurser för omställning
            till ny myndighet
          </note>
          <note type="speaker">
            Anf. 98 Arbetsmarknadsminister SVEN OTTO LITTORIN (m):
          </note>
          <u xml:id="i-47c351fb3099ce77-620" next="i-47c351fb3099ce77-622" who="Q3504785">
            <seg>
              Herr talman! Luciano Astudillo har frågat mig om jag avser att
              ta några initiativ för att garantera att omställningen till den
              nya myndigheten kan ske utan uppsägningar och utan negativa konsekvenser
              för kärnverksamheten. Frågan är ställd utifrån att Ams har begärt
              mer pengar för omställningsarbetet.
            </seg>
          </u>
          <u xml:id="i-47c351fb3099ce77-621" prev="i-47c351fb3099ce77-620" who="Q3504785">
            <seg>
              Jag vill klargöra att regeringens tydliga ambition är att skapa
              en effektiv myndighet som bättre bidrar till en fungerande matchning
              på arbetsmarknaden och motverkar utanförskapet. Arbetsförmedlingen
              ska ha en organisation, ett arbetssätt och resurser som klarar
              detta. Det innebär att myndighetsstrukturen och organisationen
              måste förändras och bättre anpassas till hur arbetsmarknaden ser
              ut och fungerar. Regeringen har gett Ams ett uppdrag med tydligt
              angivna förutsättningar för att genomföra denna förändring.
            </seg>
          </u>
          <u xml:id="i-47c351fb3099ce77-622" prev="i-47c351fb3099ce77-620" who="Q3504785">
            <seg>
              Jag har också en kontinuerlig dialog med Ams om hur arbetet med
              omställningen fortskrider. Jag har fullt förtroende för att Ams
              kommer att genomföra omställningen utifrån de förutsättningar
              som gäller. Jag är övertygad om att det från årsskiftet kommer
              att finnas en organisation som är bättre lämpad än dagens att
              genomföra det som arbetsförmedlingen ska göra, det vill säga att
              matcha lediga jobb och arbetssökande och öka möjligheterna för
              personer som står långt från arbetsmarknaden att få arbete.
            </seg>
          </u>
          <note type="speaker">
            Anf. 99 LUCIANO ASTUDILLO (s):
          </note>
          <u xml:id="i-47c351fb3099ce77-623" next="i-47c351fb3099ce77-629" who="Q4355921">
            <seg>
              Herr talman! Jag vill tacka arbetsmarknadsministern för svaret.
              Det finns delar av svaret som jag kan hålla med om. Vi behöver
              en effektiv myndighet, och vi behöver hela tiden anpassa myndigheten
              efter de behov som finns på arbetsmarknaden. Det ligger mycket
              i att hitta en myndighet som behandlar arbetslösa lika oavsett
              var i landet vi befinner oss.
            </seg>
          </u>
          <u xml:id="i-47c351fb3099ce77-624" prev="i-47c351fb3099ce77-623" who="Q4355921">
            <seg>
              Interpellationen har sin bakgrund i en del besök som jag gjorde
              i våras och de nedskärningar som förväntas göras på arbetsförmedlingen.
              Det är inte bara en omorganisation utan en rejäl nedskärning också.
              På sikt ska 800 platser bort från arbetsförmedlingen. På en arbetsförmedling
              berättade de att de hade sparat in på allt som det gick att spara
              på utan att behöva säga upp personal. Det var förra året.
            </seg>
          </u>
          <u xml:id="i-47c351fb3099ce77-625" prev="i-47c351fb3099ce77-623" who="Q4355921">
            <seg>
              Jag stötte på en arbetsförmedling där man redan nu tvingades
              dela på datorer. Handläggarna tvingades dela på datorer för att
              effektivisera verksamheten.
            </seg>
          </u>
          <u xml:id="i-47c351fb3099ce77-626" prev="i-47c351fb3099ce77-623" who="Q4355921">
            <seg>
              Den roligaste historien är kanske från Malmö där de arbetsförmedlare
              som är ansvariga för företagskontakter fick sin tjänstebil indragen
              och i stället tilldelades cyklar. Det är förvisso bra för miljön
              och folkhälsan, men man kan börja fundera på var gränsen går för
              den här så kallade effektiviseringen. Var går gränsen för när
              servicen till de arbetslösa, som måste vara det viktigaste, inte
              äventyras och hotas?
            </seg>
          </u>
          <u xml:id="i-47c351fb3099ce77-627" prev="i-47c351fb3099ce77-623" who="Q4355921">
            <seg>
              När Ams inför budgeten gick ut och begärde 200 miljoner extra
              för att klara omställningen och generationsskiftet man är inne
              i och inte fick det i budgetförslaget så blev jag uppriktigt orolig.
              Ännu mer orolig blev jag när jag läste Bo Bylunds pressmeddelande.
              Det var ett långt pressmeddelande, ett typiskt generaldirektörspressmeddelande,
              om man får uttrycka sig så. En mening som återkom två gånger i
              pressmeddelandet hakade jag upp mig på, nämligen att dagens budgetproposition
              på kort sikt kan innebära att man tvingas göra vissa besparingar
              även inom kärnverksamheten. Jag upprepar: tvingas göra vissa besparingar
              även inom kärnverksamheten.
            </seg>
          </u>
          <u xml:id="i-47c351fb3099ce77-628" prev="i-47c351fb3099ce77-623" who="Q4355921">
            <seg>
              Det är klart att jag blir bekymrad. Jag slängde i väg ett mejl
              till Bo Bylund och frågade: Vad innebär detta? Vad är konsekvenserna
              av att ni inte får de 200 miljoner kronorna?
            </seg>
          </u>
          <u xml:id="i-47c351fb3099ce77-629" prev="i-47c351fb3099ce77-623" who="Q4355921">
            <seg>
              Jag fick pressmeddelandet tillbaka. Arbetsmarknadsministern säger
              i sitt svar att han för en kontinuerlig dialog med Ams. Arbetsmarknadsministern
              kanske kan svara på vilka delar av kärnverksamheten som hotas
              när de 200 miljonerna inte gavs till Ams för att man skulle klara
              generationsskiftet. Vilka delar hotas? Det är jag intresserad
              av att få veta.
            </seg>
          </u>
          <note type="speaker">
            Anf. 100 Arbetsmarknadsminister SVEN OTTO LITTORIN (m):
          </note>
          <u xml:id="i-47c351fb3099ce77-630" next="i-47c351fb3099ce77-634" who="Q3504785">
            <seg>
              Fru talman! Jag tycker att det är bra att Luciano Astudillo delar
              min uppfattning att vi behöver en organisation av myndigheten
              som är optimal för uppdraget och att vi försöker koncentrera oss
              på de politiska områden där vi inte delar uppfattning.
            </seg>
          </u>
          <u xml:id="i-47c351fb3099ce77-631" prev="i-47c351fb3099ce77-630" who="Q3504785">
            <seg>
              Jag har all respekt för den oro som Luciano Astudillo lyfter
              fram i den här frågeställningen. Om man har en stor myndighet
              med många anställda och stor budget kräver naturligtvis omställningen
              sin tribut av medarbetare, ledning och alla runt omkring. Jag
              kan dock lugna Luciano Astudillo på en punkt.
            </seg>
          </u>
          <u xml:id="i-47c351fb3099ce77-632" prev="i-47c351fb3099ce77-630" who="Q3504785">
            <seg>
              Ams begärde en tillfällig ökning av anslaget med 160 miljoner
              kronor under 2008. Det gjorde man för att klara det som Luciano
              Astudillo beskriver. Till det ska läggas det faktum att anslagskrediten
              för Ams uppgår till 151 miljoner kronor för 2007. Enligt Ams prognos
              i augusti kommer det att finnas ett anslagssparande som just nu
              uppgår till 120 miljoner kronor. Det gör att jag känner mig lugn
              för att man kommer att kunna hantera den här förändringen utan
              att behöva göra det som vi båda är oroliga för, nämligen ingrepp
              i kärnverksamheten.
            </seg>
          </u>
          <u xml:id="i-47c351fb3099ce77-633" prev="i-47c351fb3099ce77-630" who="Q3504785">
            <seg>
              Man ska naturligtvis konstatera att i samband med att man gör
              den förändring som vi har föreslagit och som kommer att träda
              i kraft den 1 januari när länsarbetsnämnderna upphör och vi får
              en gemensam organisation av den nya Arbetsförmedlingen kommer
              vi att få en rad förändringar som minskar behovet av personal
              inom ledningsfunktionerna och framför allt stöd- och serviceverksamheten.
            </seg>
          </u>
          <u xml:id="i-47c351fb3099ce77-634" prev="i-47c351fb3099ce77-630" who="Q3504785">
            <seg>
              Av de bedömningar som vi kan göra och som vi har diskuterat med
              Ams i dag kommer kärnverksamheten, med den nya organisationen,
              att fungera inte bara bra utan bättre än tidigare.
            </seg>
          </u>
          <note type="speaker">
            Anf. 101 LUCIANO ASTUDILLO (s):
          </note>
          <u xml:id="i-47c351fb3099ce77-635" next="i-47c351fb3099ce77-644" who="Q4355921">
            <seg>
              Fru talman! Då tar jag arbetsmarknadsministern på orden. Han
              lovar här i kammaren att kärnverksamheten inte kommer att hotas,
              trots att man inte har fått de extra pengar som begärdes för att
              man skulle klara generationsskiftet.
            </seg>
          </u>
          <u xml:id="i-47c351fb3099ce77-636" prev="i-47c351fb3099ce77-635" who="Q4355921">
            <seg>
              Det är viktigt att det framgår att det är en skillnad här. Utöver
              den omorganisation som säkert kan behövas är det en rejäl nedskärning
              av ambitionerna i arbetsmarknadspolitiken och det stöd som arbetslösa
              kan få. Det gäller både yrkesutbildning och det möte man får på
              arbetsförmedlingarna. Det är viktigt att Littorin vågar stå upp
              för det här i kammaren och säga att man gör detta för att man
              tror på den här politiken och att han inte duckar för det.
            </seg>
          </u>
          <u xml:id="i-47c351fb3099ce77-637" prev="i-47c351fb3099ce77-635" who="Q4355921">
            <seg>
              800 anställda inom Ams ska bort. I budgeten ligger en uppräkning
              av löneanslaget med endast 0,78 procent för nästa år. Om man följer
              normal löneutveckling ligger även här en nedskärning i personal
              som måste göras för att man ska klara budgeten.
            </seg>
          </u>
          <u xml:id="i-47c351fb3099ce77-638" prev="i-47c351fb3099ce77-635" who="Q4355921">
            <seg>
              Säg som det är, herr arbetsmarknadsminister, så blir vi nog mer
              överens än vad vi trodde från början.
            </seg>
          </u>
          <u xml:id="i-47c351fb3099ce77-639" prev="i-47c351fb3099ce77-635" who="Q4355921">
            <seg>
              Redan nu klarar inte arbetsförmedlingarna att hjälpa nyarbetslösa.
              Det är en medveten politik. Det läste jag i Arbetsmarknadsverkets
              tidning. Statssekreteraren säger: Vi ska fokusera på dem som är
              långt bort. De som är arbetslösa nu behöver inte komma till arbetsförmedlingen
              förrän det har gått 300 dagar.
            </seg>
          </u>
          <u xml:id="i-47c351fb3099ce77-640" prev="i-47c351fb3099ce77-635" who="Q4355921">
            <seg>
              Redan nu sviker Littorin de långtidsarbetslösa när det gäller
              att ge dem coachning. 1520 arbetslösa per arbetsförmedling var
              det löfte som Littorin och jag har haft debatt om här förut och
              som han hävdar än i dag. När jag tog upp det i Borås skrattade
              arbetsförmedlarna.
            </seg>
          </u>
          <u xml:id="i-47c351fb3099ce77-641" prev="i-47c351fb3099ce77-635" who="Q4355921">
            <seg>
              Här är också en tydlig politikskillnad. Redan nu drar man undan
              mycket av det stöd som många arbetslösa behöver utöver matchningen.
              Många av de arbetslösa matchar inte mot de jobb som kommer. De
              behöver lite utbildning. De behöver lite kvalificerad yrkesutbildning.
              Där har man ju dragit ned rejält på ambitionsnivån.
            </seg>
          </u>
          <u xml:id="i-47c351fb3099ce77-642" prev="i-47c351fb3099ce77-635" who="Q4355921">
            <seg>
              Det finns, som jag ser det, all anledning att ifrågasätta varenda
              myndighetsperson som man har anställd och se om den gör nytta.
              Om det inte är så ska man effektivisera och dra ned. Det finns
              ju inget egenvärde i att ha statligt anställd personal i en arbetsmarknadsmyndighet.
            </seg>
          </u>
          <u xml:id="i-47c351fb3099ce77-643" prev="i-47c351fb3099ce77-635" who="Q4355921">
            <seg>
              Det finns också all anledning att hålla sig till de löften som
              man gav.
            </seg>
          </u>
          <u xml:id="i-47c351fb3099ce77-644" prev="i-47c351fb3099ce77-635" who="Q4355921">
            <seg>
              Jag känner djup oro över hur Littorin ska klara av det.
            </seg>
          </u>
          <note type="speaker">
            Anf. 102 Arbetsmarknadsminister SVEN OTTO LITTORIN (m):
          </note>
          <u xml:id="i-47c351fb3099ce77-645" next="i-47c351fb3099ce77-655" who="Q3504785">
            <seg>
              Fru talman! Det är alltid lika roligt att debattera med Luciano
              Astudillo. Vi har nu en del erfarenhet. Jag kan lugna Luciano
              Astudillo: Jag tänker inte ducka. Det här är min åttioåttonde
              interpellationsdebatt sedan jag började förra året.
            </seg>
          </u>
          <u xml:id="i-47c351fb3099ce77-646" prev="i-47c351fb3099ce77-645" who="Q3504785">
            <seg>
              Matchningen står i centrum. Vad vi försöker göra, och som vi
              har diskuterat många gånger, är att se till att för dem som befinner
              sig relativt nära arbetsmarknaden ska arbetsförmedlingen fungera
              till sitt namn. Den ska förmedla arbete.
            </seg>
          </u>
          <u xml:id="i-47c351fb3099ce77-647" prev="i-47c351fb3099ce77-645" who="Q3504785">
            <seg>
              Jag kan konstatera att det fungerar väldigt väl. Hittills i år
              har arbetsförmedlingen förmedlat 570 000 jobb, eller något i den
              stilen. Vi vet att det är högkonjunktur, därför är det ungefär
              hälften av de jobb som tillsätts. Det är alltså upp emot en miljon
              människor som har bytt arbete under året. Flera kan naturligtvis
              ha bytt flera gånger under året, så det är inte en miljon nya
              jobb. Icke desto mindre är min slutsats att matchningen fungerar
              riktigt bra.
            </seg>
          </u>
          <u xml:id="i-47c351fb3099ce77-648" prev="i-47c351fb3099ce77-645" who="Q3504785">
            <seg>
              Problemet är den femtedel som ni lämnade efter er, nämligen alla
              de som står utanför och som har stått utanför länge och för vilka
              ni inte har haft någon som helst politik under lång tid. Jag är
              glad över och nyfiken på det arbete som Luciano Astudillo leder
              i arbetsgruppen. Jag var väldigt intresserad av det seminarium
              som ni anordnade med Bertil Holmlund. Där konstaterade Bertil
              Holmlund just det som vi har hävdat hela tiden, nämligen att avtrappningen
              av a-kassan har varit ett effektivt medel för att se till att
              flera kommer i arbete. Jag är också glad över nyheten om den finska
              studien som kom häromsistens och som visar att höjd a-kassa leder
              till färre i sysselsättning. Det är bra att ni tar till er lite
              av den erfarenheten.
            </seg>
          </u>
          <u xml:id="i-47c351fb3099ce77-649" prev="i-47c351fb3099ce77-645" who="Q3504785">
            <seg>
              Det brukar bli så här när man debatterar med Luciano Astudillo.
              I andra eller tredje replikomgången kommer man långt ifrån ämnet
              i interpellationen och så handlar det om något annat och naturligtvis
              viktigare, nämligen vad som är politikens kärna och vad som är
              skillnaden i politiken oss emellan. Av det som Luciano Astudillo
              har sagt kan jag läsa ut att räddningen för Sverige är fler Amsåtgärder,
              högre a-kassa och högre inkomstskatter för låginkomsttagare. Vi
              har testat den varianten länge nog. Det ledde till det stora utanförskap
              som vi nu försöker städa upp efter er.
            </seg>
          </u>
          <u xml:id="i-47c351fb3099ce77-650" prev="i-47c351fb3099ce77-645" who="Q3504785">
            <seg>
              När vi började var vi överens. Det kanske var därför som Luciano
              Astudillo började prata om alla de andra sakerna så att vi fick
              lite kött och blod i debatten. Det tycker jag är bra.
            </seg>
          </u>
          <u xml:id="i-47c351fb3099ce77-651" prev="i-47c351fb3099ce77-645" who="Q3504785">
            <seg>
              Om vi går tillbaka till grundtanken i interpellationen vill jag
              säga att min absoluta utgångspunkt är att kärnverksamheten i Arbetsförmedlingen,
              den nya myndigheten som kommer den 1 januari, inte bara ska vara
              trygg och säker utan dessutom vara organiserad på sådant sätt
              att det leder till det bästa resultat vi någonsin kan uppnå.
            </seg>
          </u>
          <u xml:id="i-47c351fb3099ce77-652" prev="i-47c351fb3099ce77-645" who="Q3504785">
            <seg>
              Om man slår ihop ett gäng myndigheter och organiserar dem på
              ett annat sätt kommer det att innebära en del effektiviseringar.
              Det säger sig självt. Vi ska naturligtvis utnyttja de knappa resurser
              vi har till att göra det bästa för den som behöver den hjälp som
              vi nog båda två tycker är rimlig.
            </seg>
          </u>
          <u xml:id="i-47c351fb3099ce77-653" prev="i-47c351fb3099ce77-645" who="Q3504785">
            <seg>
              Om myndigheten har begärt 160 miljoner för att klara det generationsskifte
              som Luciano Astudillo tar upp i sin interpellation finns det,
              som jag sade, en anslagskredit på 151 miljoner och ett anslagssparande
              som just nu uppgår till 120 miljoner. Man kommer alltså, mänskligt
              att döma, till och med att klara av det yrkande som man själv
              lyfter fram inom ramen för de instrument som står till förfogande.
            </seg>
          </u>
          <u xml:id="i-47c351fb3099ce77-654" prev="i-47c351fb3099ce77-645" who="Q3504785">
            <seg>
              Vi kommer naturligtvis att göra allt vi kan för att följa upp
              och se till att verksamheten fokuserar på det som är det viktiga.
              Vi kommer naturligtvis också att följa upp ekonomin löpande, precis
              som man alltid gör. Detta kommer vi alltså att göra.
            </seg>
          </u>
          <u xml:id="i-47c351fb3099ce77-655" prev="i-47c351fb3099ce77-645" who="Q3504785">
            <seg>
              Jag är övertygad om att vi kommer att mötas i fler debatter om
              just detta också under det kommande riksdagsåret.
            </seg>
          </u>
          <note type="speaker">
            Anf. 103 LUCIANO ASTUDILLO (s):
          </note>
          <u xml:id="i-47c351fb3099ce77-656" next="i-47c351fb3099ce77-661" who="Q4355921">
            <seg>
              Fru talman! Jag ska bara göra en kommentar om detta med att ducka
              eller ej. Det är så att arbetsmarknadsministern måste komma hit
              och svara på interpellationer. Även de dagar då han känner att
              han skulle vilja gå hem och träffa familjen måste han komma hit
              och svara på viktiga interpellationer som ledamöterna ställer.
              Vi kommer alltså att ses igen.
            </seg>
          </u>
          <u xml:id="i-47c351fb3099ce77-657" prev="i-47c351fb3099ce77-656" who="Q4355921">
            <seg>
              Jag ska ta upp den andra delen kring Bertil Holmlund. För övrigt
              var det inte jag som började flaxa runt och tala om annat. Det
              är också ett klassiskt grepp. När politiker inte vill stå upp
              och ta diskussionen om det som det handlar om försöker de ibland
              glida undan, och det gjorde arbetsmarknadsministern också här.
              Bertil Holmlund sade också en annan viktig detalj som Littorin
              inte har lyssnat in, nämligen att a-kassenivån i sig också är
              ett uttryck för vilket samhälle man vill ha. En låg nivå leder
              till ökade inkomstklyftor i samhället. En högre nivå leder till
              minskade klyftor. Där finns en tydlig politisk skiljelinje mellan
              oss och den borgerliga regeringen.
            </seg>
          </u>
          <u xml:id="i-47c351fb3099ce77-658" prev="i-47c351fb3099ce77-656" who="Q4355921">
            <seg>
              Bertil Holmlund säger också att om man ska upprätthålla en hög
              nivå på a-kassan måste man se till att ha en aktiv arbetsmarknadspolitik
              som kompletterar detta.
            </seg>
          </u>
          <u xml:id="i-47c351fb3099ce77-659" prev="i-47c351fb3099ce77-656" who="Q4355921">
            <seg>
              Jag ska återgå till det som denna debatt skulle handla om. Littorin
              har lovat att det inom jobb- och utvecklingsgarantin ska finnas
              högst 1520 arbetslösa per arbetsförmedlare. När jag åker ut i
              landet skrattar de åt mig när det gäller att Littorin säger att
              man ska fixa detta. Littorin står nu här och lovar att kärnverksamheten
              inte kommer att äventyras trots att Ams inte fick de pengar som
              man äskade för att klara av detta.
            </seg>
          </u>
          <u xml:id="i-47c351fb3099ce77-660" prev="i-47c351fb3099ce77-656" who="Q4355921">
            <seg>
              Jag ska återigen återge vad som sades i Bosse Bylunds pressmeddelande.
              Där sades det att man kan tvingas dra ned på vissa saker även
              inom kärnverksamheten. Det är viktigt att ta med sig det.
            </seg>
          </u>
          <u xml:id="i-47c351fb3099ce77-661" prev="i-47c351fb3099ce77-656" who="Q4355921">
            <seg>
              Jag tar Littorins löfte med mig. Grunden i detta den politiska
              kärnan är att de arbetslösa ska få rätt stöd när de kommer till
              myndigheten. Det är det viktigaste.
            </seg>
          </u>
          <note type="speaker">
            Anf. 104 Arbetsmarknadsminister SVEN OTTO LITTORIN (m):
          </note>
          <u xml:id="i-47c351fb3099ce77-662" next="i-47c351fb3099ce77-667" who="Q3504785">
            <seg>
              Fru talman! Där håller jag med Luciano Astudillo. Det är naturligtvis
              så att den som är arbetslös ska komma till myndigheten och få
              rätt hjälp. Det säger sig självt. Frågan är bara om vi med anslagssparande
              och anslagskredit kan lösa det problem som myndigheten har pekat
              på. Svaret på den frågan är ja.
            </seg>
          </u>
          <u xml:id="i-47c351fb3099ce77-663" prev="i-47c351fb3099ce77-662" who="Q3504785">
            <seg>
              När det gäller den första diskussionen som vi hade om att man
              kommer när det är interpellationsdebatter säger det sig självt
              att man gör det. Jag gör det, och jag gör det dessutom gärna eftersom
              jag tycker att det är ett trevligt tillfälle att visa de politiska
              skillnader som vi har.
            </seg>
          </u>
          <u xml:id="i-47c351fb3099ce77-664" prev="i-47c351fb3099ce77-662" who="Q3504785">
            <seg>
              Uppenbarligen har ni mycket arbete i denna grupp eftersom det
              är lite färre interpellationer nu än förra året, men det kanske
              ändrar sig. Jag såg förresten en i dag, så det kommer säkert fler.
              Men jag kommer alltså gärna till dessa debatter eftersom det är
              ett tillfälle att visa på våra skillnader.
            </seg>
          </u>
          <u xml:id="i-47c351fb3099ce77-665" prev="i-47c351fb3099ce77-662" who="Q3504785">
            <seg>
              Bertil Holmlund sade: Vilken nivå man har på a-kassan återspeglar
              vilket samhälle som man vill ha.
            </seg>
          </u>
          <u xml:id="i-47c351fb3099ce77-666" prev="i-47c351fb3099ce77-662" who="Q3504785">
            <seg>
              Det tror jag är helt rätt. Därför är det naturligtvis skönt att
              konstatera att vi har 80 procent under 200 dagar. Det gör den
              svenska arbetslöshetsförsäkringen till en av de mest generösa
              i hela västvärlden. I Danmark har man visserligen 90 procent men
              med ett betydligt lägre tak. Så effektivt sett är det betydligt
              lägre än i Sverige. I Norge har man under 60 procent i ersättning
              från dag ett. Detta säger jag bara för att ta några närliggande
              exempel. Jag håller alltså helt med om detta.
            </seg>
          </u>
          <u xml:id="i-47c351fb3099ce77-667" prev="i-47c351fb3099ce77-662" who="Q3504785">
            <seg>
              Sedan vill jag kommentera det sista som Luciano Astudillo sade
              om 1520 personer per coach. Jag konstaterar bara att jobb- och
              utvecklingsgarantin och jobbgarantin för unga är på sammanlagt
              12,8 miljarder. Enligt det underlag som finns ska det vara 1520
              personer per coach. Vi kommer naturligtvis att följa upp även
              det. Och om det skulle visa sig vara något problem i den ändan
              får vi återkomma och ska naturligtvis göra det bästa för att återgå
              till det sista som Luciano Astudillo sade i sitt sista inlägg
              för att var och en ska få den bästa hjälp som man kan få för att
              vara rätt rustad för att så snabbt som möjligt återkomma till
              arbetsmarknaden. Det måste vara målet. Er politik förskräcker
              i den delen 140 nya förtidspensionärer varje dag under den förra
              mandatperioden. Sedan ett år tillbaka är det mer än 400 personer
              som har fått ett jobb att gå till, en arbetsgemenskap att känna
              trygghet i och en lön att leva på. Det är jag rätt stolt över.
            </seg>
          </u>
          <note>
            Överläggningen var härmed avslutad.
          </note>
          <note>
            19 § Svar på interpellation 2007/08:26 om folkomröstning om EU-konstitutionen
          </note>
          <note type="speaker">
            Anf. 105 Statsrådet CECILIA MALMSTRÖM (fp):
          </note>
          <u xml:id="i-47c351fb3099ce77-668" next="i-47c351fb3099ce77-672" who="Q234872">
            <seg>
              Fru talman! Ulf Holm har frågat mig om och när jag kommer att
              ta initiativ till att utlysa en svensk folkomröstning om EU:s
              konstitution samt om jag kommer att verka för att lika stora ekonomiska
              resurser avsätts till organisationerna på ja- respektive nej-sidan
              vid en sådan folkomröstning.
            </seg>
          </u>
          <u xml:id="i-47c351fb3099ce77-669" prev="i-47c351fb3099ce77-668" who="Q234872">
            <seg>
              Stats- och regeringscheferna i EU:s medlemsländer enades den
              23 juni om hur ett reformerat fördragsverk för EU ska se ut. Det
              formella förfarandet för att genomföra förändringarna initierades
              genom en regeringskonferens. Mandatet till regeringskonferensen
              innehåller en fullständig och mycket detaljerad reglering. Arbetet
              i denna regeringskonferens förväntas leda till att det färdiga
              fördraget undertecknas i december 2007. Fördraget ska därefter
              godkännas i medlemsländerna och kan förhoppningsvis träda i kraft
              i januari 2009.
            </seg>
          </u>
          <note>
            Under arbetet våren 2007 för att förbereda stats- och regeringschefernas
            möte i juni samrådde regeringen utförligt med riksdagen i de former
            som riksdagen bestämt.
          </note>
          <u xml:id="i-47c351fb3099ce77-670" prev="i-47c351fb3099ce77-668" who="Q234872">
            <seg>
              Sveriges position i förhandlingarna om reformfördraget, som hade
              stöd av en bred majoritet i riksdagen, var att bevara så mycket
              som möjligt av innehållet och balansen i det konstitutionella
              fördraget och då särskilt de institutionella förändringarna. Regeringen
              är nöjd med överenskommelsen eftersom mandatet till regeringskonferensen
              uppfyller det kravet.
            </seg>
          </u>
          <u xml:id="i-47c351fb3099ce77-671" prev="i-47c351fb3099ce77-668" who="Q234872">
            <seg>
              Precis som Ulf Holm skriver är det viktigt att det svenska EU-medlemskapet
              är förankrat hos medborgarna. Likaså är det önskvärt att EU-relaterade
              frågor, precis som andra politiska frågor, präglas av en engagerande
              och öppen debatt. Regeringen är angelägen om att informera om
              det nya fördraget och visa på dess fördelar, och jag har därför
              inlett en serie öppna möten runt om i landet under rubriken Reformfördraget
              kärnan i EU. Det nya fördraget ingår givetvis också som en viktig
              del i mina framträdanden och artiklar, eftersom det innehåller
              de verktyg som jag menar att EU behöver för att bättre kunna hantera
              framtida utmaningar.
            </seg>
          </u>
          <u xml:id="i-47c351fb3099ce77-672" prev="i-47c351fb3099ce77-668" who="Q234872">
            <seg>
              Regeringen anser att det nya fördragsverket reformfördraget ska
              föreläggas riksdagen för ställningstagande, på samma sätt som
              skett vid tidigare fördragsförändringar. Ett svenskt godkännande
              genom riksdagens beslut har brett stöd bland riksdagens ledamöter.
              Mot denna bakgrund är det inte aktuellt att ta initiativ till
              en folkomröstning i frågan.
            </seg>
          </u>
          <note type="speaker">
            Anf. 106 ULF HOLM (mp):
          </note>
          <u xml:id="i-47c351fb3099ce77-673" next="i-47c351fb3099ce77-681" who="Q520956">
            <seg>
              Fru talman! Tack, EU-ministern, för svaret på mina två frågor!
              Grundproblemet är att det inte finns en bra förankring av det
              svenska EU-medlemskapet hos svenska medborgare. Det finns en väldigt
              stor skepsis, inte bara i Sverige utan i många andra EU-länder,
              om nyttan med EU. Det var också detta som var bakgrunden till
              att det vid EU-toppmötet 2001 i Laeken sades att man måste hitta
              en möjlighet att förankra EU bättre hos medborgarna. EU måste
              komma närmare folket. Det var en av huvudorsakerna till det dåliga
              deltagandet vid till exempel EU-parlamentsval. Det största deltagandet
              vid EU-parlamentsval var 1979. Det var första gången som man hade
              val till EU-parlamentet. Men för varje gång som man har haft val
              till EU-parlamentet är det färre och färre människor som har brytt
              sig om att rösta. Samtidigt har vi haft situationen att EU har
              fått mer och mer makt varje gång. Detta borde leda till eftertanke.
            </seg>
          </u>
          <u xml:id="i-47c351fb3099ce77-674" prev="i-47c351fb3099ce77-673" who="Q520956">
            <seg>
              Hur förankrar man då detta EU-medlemskap bäst? Där tror jag att
              folkomröstningar är ett väldigt viktigt verktyg. Jag tror också
              att det är viktigt med tanke på substansen i den EU-konstitution,
              eller det reformfördrag, som nu ligger på bordet eftersom det
              innehåller väldigt många stora förändringar. EU inför en EU-president.
              Man ska ha en utrikesminister som man kallar något helt annat
              hög representant för EU:s utrikes- och säkerhetspolitik, tror
              jag. Varje land kommer inte att ha en representant i EU-kommissionen
              framöver. Det blir fler majoritetsbeslut när det gäller rättsliga
              och inrikes frågor och utrikespolitiken. Idrotts- och rymdpolitik
              blir nu EU-kompetens, vilket det inte varit tidigare. Samtidigt
              fattas det väldigt många delar som man inte har gjort någonting
              åt, till exempel klimatfrågorna. Man har inget protokoll för hållbar
              utveckling och så vidare. Det blir alltså väldigt stora förändringar
              av det EU som finns i dag med detta konstitutionsfördrag. Då är
              det faktiskt väldigt viktigt att man också förankrar det.
            </seg>
          </u>
          <u xml:id="i-47c351fb3099ce77-675" prev="i-47c351fb3099ce77-673" who="Q520956">
            <seg>
              Jag ska citera ur Dagens Industri i måndags. Det kanske inte
              riktigt är ett Miljöpartiorgan i vanliga fall. Man skriver:
            </seg>
          </u>
          <u xml:id="i-47c351fb3099ce77-676" prev="i-47c351fb3099ce77-673" who="Q520956">
            <seg>
              Här börjar det politiska tricksandet på allvar. I de länder som
              höll folkomröstning 2005 måste de politiska ledarna luras och
              hävda att det nya fördraget är något helt annat än det förra och
              att det därför inte behövs någon folkomröstning nu. Detta samtidigt
              som skeptikerna snart kommer att upptäcka att det är samma regelinnehåll
              som förra gången.
            </seg>
          </u>
          <u xml:id="i-47c351fb3099ce77-677" prev="i-47c351fb3099ce77-673" who="Q520956">
            <seg>
              Tricksande är precis vad det är. Det är ett sätt att lura medborgarna
              och undvika att ta en diskussion i medlemsländerna om detta.
            </seg>
          </u>
          <u xml:id="i-47c351fb3099ce77-678" prev="i-47c351fb3099ce77-673" who="Q520956">
            <seg>
              Jag ställer inte EU-ministern till svars för hur man agerar i
              Holland och Frankrike, men jag kan konstatera att det är bristfälligt
              när det gäller hur man förankrar det nya fördraget när det innebär
              så stora förändringar av var besluten ska fattas. Därför tycker
              jag faktiskt att det är magstarkt att säga att vi inte behöver
              ha en folkomröstning utan att det räcker med att EU-ministern
              ska ha några möten nio möten för att diskutera EU-frågan. Detta
              anses tillräckligt. Men jag tycker inte att det är tillräckligt.
            </seg>
          </u>
          <u xml:id="i-47c351fb3099ce77-679" prev="i-47c351fb3099ce77-673" who="Q520956">
            <seg>
              Om inte ens EU-ministern kan skriva fler EU-artiklar eller hålla
              fler föredrag än det finns fingrar på händerna är det en brist.
              Var finns entusiasmen för detta fördrag?
            </seg>
          </u>
          <u xml:id="i-47c351fb3099ce77-680" prev="i-47c351fb3099ce77-673" who="Q520956">
            <seg>
              Om det här EU-fördraget är så himla bra som EU-ministern säger,
              varför vågar man då inte möta folket? Jag undrar varför man inte
              vågar säga till folket: Detta är det nya EU. Detta är framtiden.
            </seg>
          </u>
          <u xml:id="i-47c351fb3099ce77-681" prev="i-47c351fb3099ce77-673" who="Q520956">
            <seg>
              I stället ska ni gömma er bakom ett fördrag och säga att det
              inte behövs en folkomröstning och att det inte är stora förändringar
              när det i själva verket är fråga om väldigt stora förändringar
              av EU. Det tycker jag är tillräcklig orsak för att ha en folkomröstning.
              Det handlar om ett EU som ser helt annorlunda ut än dagens EU.
              Det är det, fru talman, som regeringen nu lurar in oss i.
            </seg>
          </u>
          <note type="speaker">
            Anf. 107 Statsrådet CECILIA MALMSTRÖM (fp):
          </note>
          <u xml:id="i-47c351fb3099ce77-682" next="i-47c351fb3099ce77-694" who="Q234872">
            <seg>
              Fru talman! Jag får tacka Ulf Holm för interpellationen. Men
              jag förstår att Ulf Holm inte är nöjd med svaret. Det brukar han
              inte vara i våra tisdagskvällsdebatter som jag alltid ser fram
              emot. Vi brukar i alla fall ha trevliga debatter.
            </seg>
          </u>
          <u xml:id="i-47c351fb3099ce77-683" prev="i-47c351fb3099ce77-682" who="Q234872">
            <seg>
              Nej, jag håller med Ulf Holm om att EU-medlemskapet inte är tillräckligt
              förankrat i Sverige; så är det. Det finns problem också i andra
              länder. Men låt oss koncentrera frågan till Sverige!
            </seg>
          </u>
          <u xml:id="i-47c351fb3099ce77-684" prev="i-47c351fb3099ce77-682" who="Q234872">
            <seg>
              Jag måste också konstatera att EU aldrig tidigare har varit så
              förankrat som i dag. Det finns flera oberoende akademiska undersökningar
              som visar att fler svenskar än någonsin tidigare nu är tillfreds
              med att Sverige är medlem i EU. Det är dock fortfarande en stor
              del av befolkningen som är missnöjd. Den diskussionen ser jag
              som en viktig uppgift att hantera. Men aldrig tidigare har alltså
              så många svenskar känt sig så nöjda som nu med EU-medlemskapet.
              Det tycker jag är positivt.
            </seg>
          </u>
          <u xml:id="i-47c351fb3099ce77-685" prev="i-47c351fb3099ce77-682" who="Q234872">
            <seg>
              Ulf Holm beskriver det fördrag som vi nu håller på och slutförhandlar
              om och som vi på torsdag och fredag i Lissabon förhoppningsvis
              kommer överens om. I princip är vi överens om innehållet.
            </seg>
          </u>
          <u xml:id="i-47c351fb3099ce77-686" prev="i-47c351fb3099ce77-682" who="Q234872">
            <seg>
              Jag har aldrig någonsin hävdat att detta är en dramatisk förändring
              i förhållande till det konstitutionella fördraget. Det är det
              inte. Det är mindre förändringar. Man tar bort en del symboliska
              frågor som är väldigt viktiga för en del länder. Man gör det till
              ett ändringsfördrag i stället för att vara en konstitution eller
              ett konstitutionellt fördrag, vilket jag tycker är en nackdel
              på det sättet att man förlorar i tydlighet. Kanske kan Ulf Holm
              och jag vara överens om att det blir svårare att läsa fördraget.
            </seg>
          </u>
          <u xml:id="i-47c351fb3099ce77-687" prev="i-47c351fb3099ce77-682" who="Q234872">
            <seg>
              Man lägger till några frågor och tar bort några. Man lägger faktiskt
              till en viktig formulering om just klimatet: att klimatförändringarna
              är en viktig fråga att tillsammans jobba med. Det blir i och för
              sig bara en målbeskrivning, men det är viktigt att målbeskrivningar
              finns med.
            </seg>
          </u>
          <u xml:id="i-47c351fb3099ce77-688" prev="i-47c351fb3099ce77-682" who="Q234872">
            <seg>
              Vi försöker inte alls luras om detta, utan vi har varit mycket
              öppna. I kontakterna med riksdagen har vi hela tiden fört fram
              hur vi tänkt arbeta med detta och försökt söka riksdagens stöd
              för det här. Vi har varit mycket tydliga med att vi inte avser
              att förelägga detta en folkomröstning.
            </seg>
          </u>
          <u xml:id="i-47c351fb3099ce77-689" prev="i-47c351fb3099ce77-682" who="Q234872">
            <seg>
              Nej, Ulf Holm tycker nog att jag inte gör tillräckligt. Jag vill
              minnas att jag också förra gången fick kritik för att inte göra
              tillräckligt. Dygnet har bara 24 timmar. Jag kan försäkra, Ulf
              Holm, att jag jobbar så många timmar det någonsin går utan föda
              och sömn. Men jag kan naturligtvis göra mer.
            </seg>
          </u>
          <u xml:id="i-47c351fb3099ce77-690" prev="i-47c351fb3099ce77-682" who="Q234872">
            <seg>
              Just för att informera om frågan har vi startat en serie seminariekvällar.
              Det är bättre än ingenting. Det sker på ett tiotal ställen runt
              om i landet. Drygt 120 personer kom i Göteborg och nästan 100
              i Malmö. I Karlstad kom något färre vanliga människor. Det var
              inte Ulf Holms och mina partikamrater bortsett från någon enstaka.
              Det var i stället vanliga människor som kom därför att de var
              intresserade. De ställde frågor och ville samtala. Jag tycker
              att det är jättebra. Det här ska göras på några ställen runt om
              i landet.
            </seg>
          </u>
          <u xml:id="i-47c351fb3099ce77-691" prev="i-47c351fb3099ce77-682" who="Q234872">
            <seg>
              Jag tillbringar också nästan hela min arbetsvecka med att resa
              runt till olika typer av seminarier. Jag pratar då alltid om de
              här frågorna och försöker lyfta fram det som jag ser som fördelar
              i fördraget jämfört med nuvarande Nicefördrag jag tror inte att
              Ulf Holm är någon större fan av det. Jag lyfter fram att det här
              fördraget gör EU bättre rustat för att kunna fatta beslut i de
              stora frågorna. Det gör EU effektivare, mer demokratiskt och mer
              öppet, och det möjliggör en fortsatt utvidgning det gör inte Nicefördraget.
              Det sätter också medborgarna i centrum på ett annat sätt.
            </seg>
          </u>
          <u xml:id="i-47c351fb3099ce77-692" prev="i-47c351fb3099ce77-682" who="Q234872">
            <seg>
              Jag vet inte vad Ulf Holm själv gör för att förankra detta. Vi
              har ännu inte mötts i någon debatt, i alla fall inte om den här
              frågan.
            </seg>
          </u>
          <u xml:id="i-47c351fb3099ce77-693" prev="i-47c351fb3099ce77-682" who="Q234872">
            <seg>
              Nej, jag tycker inte att vi ska ha en folkomröstning. Vi har
              inte någonsin haft folkomröstning om EU-fördrag. Det här fördraget
              är det tredje eller möjligen fjärde fördraget sedan vi kom med
              i EU. Vi har ingen tradition av att rösta om detta i Sverige.
              Ja, vi har ingen tradition av att rösta om institutionella frågor
              generellt eller om författningsfrågor. I vissa länder har man
              traditionen att rösta, och där gör man hela tiden det.
            </seg>
          </u>
          <u xml:id="i-47c351fb3099ce77-694" prev="i-47c351fb3099ce77-682" who="Q234872">
            <seg>
              I Sverige röstade vi inte om vår grundlagsförändring 1974. Det
              här är trots allt en ganska liten förändring som Lagrådet har
              konstaterat inte behöver föreläggas en folkomröstning. Lagrådet
              kommer att få tillfälle att återigen, hoppas vi, titta på den
              text som vi färdigställer under helgen och senast i december för
              att kunna göra samma bedömning.
            </seg>
          </u>
          <note type="speaker">
            Anf. 108 ULF HOLM (mp):
          </note>
          <u xml:id="i-47c351fb3099ce77-695" next="i-47c351fb3099ce77-705" who="Q520956">
            <seg>
              Fru talman! Jag häpnar. Är det så att EU-ministern inte har läst
              fördraget? Det handlar bara om institutionella frågor, säger hon.
              Nej, EU-ministern, det gör det inte alls! Det handlar om maktöverföring
              inom flera politikområden i politiska frågor som handlar om rätts-
              och inrikesfrågor, om utrikespolitik och, som du själv nämnde,
              om en liten målformulering om klimatfrågan. Det är inte institutionella
              förändringar det är en helt annan sak.
            </seg>
          </u>
          <u xml:id="i-47c351fb3099ce77-696" prev="i-47c351fb3099ce77-695" who="Q520956">
            <seg>
              Politiska frågor har vi haft folkomröstning om, senast om EMU
              som för övrigt Cecilia Malmströms eget parti nu helt plötsligt
              vill ha en ny folkomröstning om. Det går bra att folkomrösta om
              EMU därför att ni förlorade den folkomröstningen. Är det så vi
              ska beteckna det? Men i den här frågan där ni kanske riskerar
              ett nej igen ska vi inte folkomrösta. Det är en väldigt svag argumentering!
            </seg>
          </u>
          <u xml:id="i-47c351fb3099ce77-697" prev="i-47c351fb3099ce77-695" who="Q520956">
            <seg>
              Vi kan ha folkomröstningar om stora politiska förändringar, som
              ju detta innebär. När det innebär att överföra makt från Sveriges
              riksdag och denna kammare till EU kan vi ha folkomröstningar.
              När det gäller det här fördraget finns det dessutom institutionella
              frågor som borde diskuteras mycket mer. Att man till exempel inte
              ska kunna ha en EU-kommissionär per land är en mycket viktig fråga.
            </seg>
          </u>
          <u xml:id="i-47c351fb3099ce77-698" prev="i-47c351fb3099ce77-695" who="Q520956">
            <seg>
              Jag kommer ihåg att man tidigare diskuterade att vi aldrig kommer
              att klara 27 EU-kommissionärer. Nu säger Margot Wallström själv,
              Sveriges EU-kommissionär, att det fungerar alldeles utmärkt och
              att det inte blev så kaosartat som hon kanske hade trott.
            </seg>
          </u>
          <u xml:id="i-47c351fb3099ce77-699" prev="i-47c351fb3099ce77-695" who="Q520956">
            <seg>
              Det här innebär också att man får en EU-president och en utrikesminister
              för EU-frågor. Är inte det politiska förändringar av stor vikt?
              Det betyder faktiskt att Sveriges röst i världen ytterligare tystnar.
              Vi får ju inte prata med egen röst därför att EU:s utrikesminister
              ska föra samtliga EU-länders talan. Det om något innebär en politisk
              förändring!
            </seg>
          </u>
          <u xml:id="i-47c351fb3099ce77-700" prev="i-47c351fb3099ce77-695" who="Q520956">
            <seg>
              Det är då väldigt intressant och viktigt att en sådan förändring
              är förankrad hos svenska folket. Det finns flera opinionsmätningar
              om detta. Den senaste, som redovisades häromveckan, visar att
              minst hälften av Sveriges befolkning vill ha folkomröstning om
              EU-konstitutionen. Även om man tydligen inte vet så mycket om
              innehållet vill man ha en folkomröstning för att säga om detta
              är rätt väg för EU eller inte.
            </seg>
          </u>
          <u xml:id="i-47c351fb3099ce77-701" prev="i-47c351fb3099ce77-695" who="Q520956">
            <seg>
              Det är fortfarande märkligt att man kan förvägra EU-medborgare
              rätten att rösta om ett fördrag som handlar om vår egen framtid.
              Bakgrunden till EU-beslutet 2001 i Laeken var ju att man skulle
              få ett EU närmare medborgarna. Men medborgarna får inte säga om
              detta förslag är rätta vägen för framtiden. Jag hävdar att det
              inte är det dels på grund av det jag hittills sagt om de institutionella
              och politiska frågorna, dels på grund av det som fattas.
            </seg>
          </u>
          <u xml:id="i-47c351fb3099ce77-702" prev="i-47c351fb3099ce77-695" who="Q520956">
            <seg>
              Ministern säger själv i svaret att det innehåller nya verktyg
              som EU behöver för att bättre kunna hantera framtidens utmaningar.
              En mening handlar om klimatförändringarna. Men den kanske största
              ödesfrågan framöver är hur vi ska handskas med detta. Om detta
              finns det alltså en mening i EU-konstitutionen.
            </seg>
          </u>
          <u xml:id="i-47c351fb3099ce77-703" prev="i-47c351fb3099ce77-695" who="Q520956">
            <seg>
              Man tar inte bort Euratomfördraget eftersom man ska främja kärnkraftens
              utveckling. Man har inget protokoll om hållbar utveckling. Man
              har ingen miljögaranti där länder ges rätten att gå före den lagstiftning
              som EU har.
            </seg>
          </u>
          <u xml:id="i-47c351fb3099ce77-704" prev="i-47c351fb3099ce77-695" who="Q520956">
            <seg>
              Det fattas en hel del på miljöområdet samtidigt som det är en
              massa förändringar i de gamla frågorna om utrikespolitik och om
              rätts- och inrikespolitik. Det är väl inte framtiden.
            </seg>
          </u>
          <u xml:id="i-47c351fb3099ce77-705" prev="i-47c351fb3099ce77-695" who="Q520956">
            <seg>
              Framtiden är också klimatförändringarna. Där sker inga förändringar.
              Därför, fru talman, tycker jag fortfarande att regeringen måste
              tänka om och fundera på hur man driver sin EU-politik och på hur
              man ska kunna få svenska folket med sig.
            </seg>
          </u>
          <note type="speaker">
            Anf. 109 SVEN BERGSTRÖM (c):
          </note>
          <u xml:id="i-47c351fb3099ce77-706" next="i-47c351fb3099ce77-716" who="Q5573582">
            <seg>
              Fru talman! Cecilia Malmström gläds över att opinionsmätningarna
              nu visar att de bland svenska folket som bejakar EU-medlemskapet
              är fler än de som är kritiska. Det är väl glädjande efter 13 kämpiga
              opinionsår.
            </seg>
          </u>
          <u xml:id="i-47c351fb3099ce77-707" prev="i-47c351fb3099ce77-706" who="Q5573582">
            <seg>
              Men det är lite förvånande att Cecilia Malmström inte har läst
              opinionsundersökningen från i juni. Sifo frågade då om just det
              som Ulf Holm var inne på, nämligen om hur svenska folket såg på
              fördraget. Två tredjedelar såg gärna en folkomröstning om fördraget
              för att få tillfälle att vara med i debatten.
            </seg>
          </u>
          <u xml:id="i-47c351fb3099ce77-708" prev="i-47c351fb3099ce77-706" who="Q5573582">
            <seg>
              Jag vill gärna markera att det finns ledamöter också bland allianspartierna,
              bland alla allianspartier, som inte odelat ställer upp på linjen
              att man ska köra igenom det utan att ge folket chansen att vara
              med. I Centergruppen är det åtminstone 25, kanske 30, procent
              som tydligt har sagt att folkomröstningen bör prövas seriöst.
            </seg>
          </u>
          <u xml:id="i-47c351fb3099ce77-709" prev="i-47c351fb3099ce77-706" who="Q5573582">
            <seg>
              I det fördrag som snart nog finns till avgörande är det en del
              notabla förbättringar. Man tar bort den olyckliga benämningen
              konstitution. Nu lyfts miljö- och klimatfrågorna fram. Man avstår
              från att formalisera symboler som flagga och gemensam hymn. Det
              är bra, men EU behöver verkligen bli mycket smalare men vassare,
              som vi från Centerpartiet länge har argumenterat för och som regeringen
              också säger i sin regeringsdeklaration. Kraftsamla i de gränsöverskridande
              frågorna men håll fingrarna borta från alla småfrågor.
            </seg>
          </u>
          <u xml:id="i-47c351fb3099ce77-710" prev="i-47c351fb3099ce77-706" who="Q5573582">
            <seg>
              Några kommentarer till interpellationssvaret: Cecilia Malmström
              säger att hon precis som Ulf Holm tycker att det är viktigt att
              det svenska EU-medlemskapet är förankrat hos medborgarna. Det
              är önskvärt att de EU-relaterade frågorna, precis som andra politiska
              frågor, präglas av en engagerande och öppen debatt. Regeringen
              är angelägen om att informera om det nya fördraget och visa på
              dess fördelar. Hon har därför inlett en serie öppna möten runt
              om i landet.
            </seg>
          </u>
          <u xml:id="i-47c351fb3099ce77-711" prev="i-47c351fb3099ce77-706" who="Q5573582">
            <seg>
              Jag vet att Cecilia Malmström jobbar frenetiskt och åker runt
              som en skottspole. Men jag noterar också att det inte är några
              kioskvältarrubriker i lokaltidningar i de orter där de här mötena
              äger rum. Det är väldigt svårt att mobilisera det folkliga engagemanget
              för EU-frågorna, som vi är så många som efterlyser.
            </seg>
          </u>
          <u xml:id="i-47c351fb3099ce77-712" prev="i-47c351fb3099ce77-706" who="Q5573582">
            <seg>
              Vore det inte en fantastisk möjlighet, Cecilia Malmström, att
              också låta folket bekräfta eller dementera att man uppfattar det
              här EU-fördraget som ett steg framåt och som ett bra fördrag?
              Din partikamrat Olle Schmidt är inne på den linjen också, så det
              finns även i ditt parti olika uppfattningar i de här frågorna,
              har jag förstått.
            </seg>
          </u>
          <u xml:id="i-47c351fb3099ce77-713" prev="i-47c351fb3099ce77-706" who="Q5573582">
            <seg>
              I slutet på sitt svar säger Cecilia Malmström att ett svenskt
              godkännande genom ett riksdagsbeslut har ett brett stöd bland
              riksdagens ledamöter. Mot denna bakgrund är det inte aktuellt
              att ta initiativ till en folkomröstning, säger hon. Men så var
              det ju i EMU-frågan också. Det fanns ett stabilt stöd i den här
              kammaren för ett EMU-medlemskap. Ändå ordnade vi en folkomröstning
              och fick ett annat besked av folket. Det är inte hugget i sten
              att folket alltid tycker detsamma som en majoritet här i kammaren,
              en väldigt stabil majoritet.
            </seg>
          </u>
          <u xml:id="i-47c351fb3099ce77-714" prev="i-47c351fb3099ce77-706" who="Q5573582">
            <seg>
              Jag skulle vilja fråga Cecilia Malmström: På vilket sätt gör
              det nya EU-fördraget hela EU-organisationen smalare men vassare,
              som ni vill i regeringsförklaringen?
            </seg>
          </u>
          <u xml:id="i-47c351fb3099ce77-715" prev="i-47c351fb3099ce77-706" who="Q5573582">
            <seg>
              Om inte statsrådet vill ha en folkomröstning, hur avser hon då
              att verka för ett brett folkligt engagemang för EU-fördraget och
              EU-frågan i största allmänhet? Det är svårt att mobilisera sådant
              engagemang.
            </seg>
          </u>
          <u xml:id="i-47c351fb3099ce77-716" prev="i-47c351fb3099ce77-706" who="Q5573582">
            <seg>
              Slutligen är statsrådet liksom jag orolig för hur valdeltagandet
              i EU-parlamentsval sjunker val efter val efter val. Snart är det
              nere på kyrkovalsnivå. Det är väl också en alarmerande signal
              om att vi måste göra något för att öka engagemanget i EU-frågorna.
            </seg>
          </u>
          <note type="speaker">
            Anf. 110 Statsrådet CECILIA MALMSTRÖM (fp):
          </note>
          <u xml:id="i-47c351fb3099ce77-717" next="i-47c351fb3099ce77-727" who="Q234872">
            <seg>
              Fru talman! Under väldigt många år har det svenska medlemskapet
              misskötts på det sättet att den förra regeringen inte talade om
              EU nästan någonting. Man åkte ned till Bryssel. Ibland gjorde
              man ett bra jobb, ibland var man knappt med på mötena. Men EU-frågorna
              var ingen del av den svenska politiken.
            </seg>
          </u>
          <u xml:id="i-47c351fb3099ce77-718" prev="i-47c351fb3099ce77-717" who="Q234872">
            <seg>
              Det försöker den här regeringen ändra på. Vi försöker se till
              att det inte bara är jag som ska prata EU-frågor, utan varje minister
              ska på ett naturligt sätt integrera EU-frågorna i dagspolitiken
              därför att EU inte är utrikespolitik eller EU-ministerns ansvar.
              EU är jordbruks- och miljöpolitik, EU är jobbpolitik, EU är energipolitik
              och så vidare.
            </seg>
          </u>
          <u xml:id="i-47c351fb3099ce77-719" prev="i-47c351fb3099ce77-717" who="Q234872">
            <seg>
              Nu försöker vi jobba med detta. Vi tror att bara så kan vi sända
              en signal att EU-frågorna är viktiga. Den allra högsta politiska
              ledningen, kommun- och landstingspolitiker och regionpolitiker
              av alla politiska färger diskuterar EU-frågorna. Vad innebär EU
              för folk i Töreboda, i Alingsås, i Sveriges riksdag och Sverige
              som helhet? Det är så vi måste jobba. Det är år av försummelser
              som vi försöker rätta till, och det kommer att ta tid.
            </seg>
          </u>
          <u xml:id="i-47c351fb3099ce77-720" prev="i-47c351fb3099ce77-717" who="Q234872">
            <seg>
              Jag konstaterar ändå att stödet ökar. Det är inte tillräckligt;
              vi behöver göra mer. Det är positivt att det finns ledamöter i
              riksdagen som vill ändra på det. Men jag hoppas att ni gör det
              utanför denna kammare också. Gå ut och prata om frågorna.
            </seg>
          </u>
          <u xml:id="i-47c351fb3099ce77-721" prev="i-47c351fb3099ce77-717" who="Q234872">
            <seg>
              Det är ingen kioskvältare i tidningarna. Nej, det är det inte.
              Men det kommer folk. Jag har besökt hundratals skolklasser. Skolungdomarna
              vill, och det står inte i tidningarna dagen efter, diskutera EU.
              De vill inte diskutera ja eller nej eller folkomröstning. De vill
              diskutera vad EU gör i olika frågor.
            </seg>
          </u>
          <u xml:id="i-47c351fb3099ce77-722" prev="i-47c351fb3099ce77-717" who="Q234872">
            <seg>
              Miljöfrågorna och energifrågorna, säger Ulf Holm, får en mening
              i det nya fördraget. Ja, det får de. De får en mening, och det
              är bättre än ingenting. Men kan Ulf Holm förneka att EU inte har
              gjort enorma framsteg på det här området den senaste tiden? Är
              det någon som pratar om någonting annat än miljö-, klimat- och
              energifrågorna?
            </seg>
          </u>
          <u xml:id="i-47c351fb3099ce77-723" prev="i-47c351fb3099ce77-717" who="Q234872">
            <seg>
              Vi hade ett möte i mars där EU gjorde väldigt ambitiösa åtaganden.
              Jag hade velat gå längre, men det var ändå banbrytande, och det
              ska vi nu försöka leverera. Vi behöver inget fördrag för att diskutera
              de här frågorna, för det är ett sådant tryck bland medborgarna
              att vi ska diskutera dem.
            </seg>
          </u>
          <u xml:id="i-47c351fb3099ce77-724" prev="i-47c351fb3099ce77-717" who="Q234872">
            <seg>
              Ulf Holm vill lämna EU-samarbetet. Hur ska vi då kunna komma
              någonvart med de internationella klimatförändringarna, gå över
              till mer energisnål användning och så vidare? Det är bara genom
              EU-medlemskapet vi kan göra det. Att det dessutom står som en
              viktig målförklaring tycker jag är positivt.
            </seg>
          </u>
          <u xml:id="i-47c351fb3099ce77-725" prev="i-47c351fb3099ce77-717" who="Q234872">
            <seg>
              EU har en mängd andra utmaningar. Fördraget ger oss bättre förutsättningar
              för polissamarbetet i fråga om den gränsöverskridande brottsligheten
              när vi får möjlighet att fatta beslut med kvalificerad majoritet.
              Tycker Ulf Holm att det är dåligt? Det tycker jag är bra, därför
              att då kan vi komma vidare.
            </seg>
          </u>
          <u xml:id="i-47c351fb3099ce77-726" prev="i-47c351fb3099ce77-717" who="Q234872">
            <seg>
              Det är ingen mänsklig rättighet att få folkomrösta om allting.
              Folkomröstning är ett sätt att kunna fatta beslut. Vi har en parlamentarisk
              demokrati, och ni är de främsta företrädarna för detta i de allra
              flesta frågor. Jag tror att man skulle kunna beställa en opinionsundersökning
              om de allra flesta kontroversiella frågor. Ska vi höja a-kassan?
              Ska vi avskaffa förmögenhetsskatten? Vad ska vi göra med fastighetsskatten?
              Och folk kommer att vilja ha folkomröstning. Det är en naturlig
              instinkt att svara så.
            </seg>
          </u>
          <u xml:id="i-47c351fb3099ce77-727" prev="i-47c351fb3099ce77-717" who="Q234872">
            <seg>
              Jag tycker att folkomröstningsinstitutet är bra, men i begränsade
              frågor. De ska vara klart avgränsade. Det var rätt att vi folkomröstade
              om vi ska gå med i EU ja eller nej. Ska vi gå över till euron
              ja eller nej? Ska vi ha Nicefördraget eller reformfördraget? Det
              är det det handlar om. Vi ska rösta om Nicefördraget som är ett
              dåligt fördrag, som inte ger oss en medborgerlig stadga som medborgare
              i EU, som inte ger oss möjlighet att utvidga EU, som inte ger
              oss ökad öppenhet och insyn. Det är det som fördraget står emot.
              Det är den folkomröstningen ni vill ha. Nej tack, jag tror inte
              att det är ett bra sätt att förankra EU-medlemskapet.
            </seg>
          </u>
          <note type="speaker">
            Anf. 111 ULF HOLM (mp):
          </note>
          <u xml:id="i-47c351fb3099ce77-728" next="i-47c351fb3099ce77-733" who="Q520956">
            <seg>
              Fru talman! Det är helt uppenbart att jag och EU-ministern har
              lite olika åsikter om detta.
            </seg>
          </u>
          <u xml:id="i-47c351fb3099ce77-729" prev="i-47c351fb3099ce77-728" who="Q520956">
            <seg>
              Förra regeringens EU-politik var inte bra. Nej, för den stöddes
              enbart av alliansens partier här i riksdagen. Det var ja-sägande
              nickedockor som satt i Bryssel och inte vågade höja rösten för
              någon förändring. Samma sak är det med denna regering. Vilka frågor
              kommer EU-ministrarna att lyfta fram för att förbättra EU-konstitutionen?
              Nej, inte den minsta, utan det är samma visa som blev nedröstad
              av franska folket och holländska folket, som innebär stor överföring
              av makt från de enskilda nationella parlamenten till EU.
            </seg>
          </u>
          <u xml:id="i-47c351fb3099ce77-730" prev="i-47c351fb3099ce77-728" who="Q520956">
            <seg>
              I de frågor som man från början sade att EU-konstitutionen skulle
              kunna bli lite bättre, till exempel att möta klimathotet, ville
              ni till sist inte räcka upp handen i EU och säga att vi behöver
              göra förändringar i EU-konstitutionen. Ni vill bara sitta där
              och lyssna på vad de stora länderna i EU säger. De får bestämma,
              och ni sitter tysta.
            </seg>
          </u>
          <u xml:id="i-47c351fb3099ce77-731" prev="i-47c351fb3099ce77-728" who="Q520956">
            <seg>
              Jag tycker inte att det är en aktiv EU-politik. Jag tycker inte
              att det leder till en EU-politik som ger ett smalare men vassare
              EU som är liksom ett andrahandsalternativ så länge vi ska vara
              med i EU. Jag tycker att det är fegt.
            </seg>
          </u>
          <u xml:id="i-47c351fb3099ce77-732" prev="i-47c351fb3099ce77-728" who="Q520956">
            <seg>
              När det kommer till kritan kommer ja eller nej upp. Jag har inte
              nämnt ja eller nej till EU, utan det är EU-ministern som tar upp
              det med detsamma när det inte finns fler argument som kan bita.
              Jag har inte tagit upp den frågan. Jag har sagt att det handlar
              om ifall vi ska ha EU-konstitutionsförslaget eller inte, och det
              är det som jag vill ha en folkomröstning om. Det är det som Miljöpartiet
              vill ha en folkomröstning om, och det är det stora delar av svenska
              folket vill ha en folkomröstning om.
            </seg>
          </u>
          <u xml:id="i-47c351fb3099ce77-733" prev="i-47c351fb3099ce77-728" who="Q520956">
            <seg>
              Sedan kommer EU-ministern med en förklaring att det inte passar
              i de här frågorna. Men folkpartister tycker att EMU kan vi folkomrösta
              om. Vad är det för skillnad mellan EMU som politisk fråga och
              EU-konstitutionen? Det är lika stora politiska frågor om var makten
              ska ligga. Jag tycker inte att makten ska flyttas över till Bryssel.
              Jag tycker att den gott kan stanna här i riksdagen.
            </seg>
          </u>
          <note type="speaker">
            Anf. 112 SVEN BERGSTRÖM (c):
          </note>
          <u xml:id="i-47c351fb3099ce77-734" next="i-47c351fb3099ce77-737" who="Q5573582">
            <seg>
              Fru talman! Det är bra med en engagerad minister, men jag noterar
              att hon inte riktigt svarade på mina frågor. Om vi tar fasta på
              det EU-ministern säger, att vi inte ska ha någon folkomröstning,
              vad vill regeringen och EU-ministern sätta i dess ställe för att
              öka engagemanget och få dialogen i gång?
            </seg>
          </u>
          <u xml:id="i-47c351fb3099ce77-735" prev="i-47c351fb3099ce77-734" who="Q5573582">
            <seg>
              Ministern säger att det kommer inte så mycket folk, men det kommer
              skolklasser. Skolklasserna är ju på plats, så dem är det lättare
              att tala till. De vill inte diskutera folkomröstning, säger ministern.
              Nej, det är klart. Men folkomröstning är ett verktyg och en hävstång.
              All erfarenhet visar att om vi håller en folkomröstning så ökar
              engagemanget. Folk sätter sig i studiecirklar. Folk engagerar
              sig. I EMU-omröstningen hade vi ett valdeltagande i nivå med de
              allmänna valen. Men i valen till EU-parlamentet är vi snart nere
              på kyrkovalsnivå. Är det inte lite pinsamt för dem som blir valda
              till EU-parlamentet att komma dit med den mycket bristfälliga
              legitimitet som det ger? Jag är mycket orolig för det här.
            </seg>
          </u>
          <u xml:id="i-47c351fb3099ce77-736" prev="i-47c351fb3099ce77-734" who="Q5573582">
            <seg>
              Jag är öppen för att diskutera alternativ, men avvisa inte blankt
              folkomröstningen! En del andra länder har faktiskt prövat det
              Irland, Frankrike, Holland och Danmark. Nu diskuterar man att
              göra det igen i vissa länder Danmark och Irland, till exempel,
              och kanske också England. Jag tycker att det är lite lättsinnigt
              att bara vifta bort det och säga: Ja, men vi ska fixa det på annat
              sätt. På vilket sätt då?
            </seg>
          </u>
          <u xml:id="i-47c351fb3099ce77-737" prev="i-47c351fb3099ce77-734" who="Q5573582">
            <seg>
              EU-ministern svarar inte heller på frågorna på vilket sätt hon
              vill göra EU smalare men vassare. I stället säger hon att EU-frågorna
              berör alla områden. Då osäkrar jag revolvern och blir lite fundersam.
              Var det inte smalare men vassare vi skulle göra EU? EU ska inte
              gripa över alla frågor jobbpolitik, socialpolitik och vad det
              nu är. Vill inte regeringen göra EU smalare men vassare? Och hur
              ska det i så fall gå till? Det är viktigt att avgränsa EU och
              verkligen kraftsamla på de gränsöverskridande frågorna. Då kan
              vi få ett ökat folkligt stöd för EU-medlemskapet. Det är min övertygelse.
              Svara gärna på detta, ministern! Om vi inte ska folkomrösta vad
              ska vi göra i stället?
            </seg>
          </u>
          <note type="speaker">
            Anf. 113 Statsrådet CECILIA MALMSTRÖM (fp):
          </note>
          <u xml:id="i-47c351fb3099ce77-738" next="i-47c351fb3099ce77-742" who="Q234872">
            <seg>
              Fru talman! Vad ska vi göra i stället om vi inte ska folkomrösta?
              Vi, eller ni, ska ratificera det i riksdagen. Det är det som står
              i svaret. Det finns en bred uppslutning i riksdagen om att ratificera
              på detta sätt. Det är det som det finns en enighet om; riksdagen
              ska ratificera. Det tycker en stor majoritet av denna kammare.
              Det är så vi har gjort med de tidigare fördragen, och det är så
              vi ska göra här. Vi kommer att lämna ett förslag så fort det är
              undertecknat till Lagrådet. Sedan blir det en proposition, och
              sedan kommer det att ta upp till tio månader eller någonting sådant.
            </seg>
          </u>
          <u xml:id="i-47c351fb3099ce77-739" prev="i-47c351fb3099ce77-738" who="Q234872">
            <seg>
              Sverige sitter inte alls tyst som en nickedocka. Det är inte
              sant. Det är inte korrekt över huvud taget. Det finns massor av
              frågor där Sverige verkligen driver på. Vi har drivit på om Turkiet,
              i utvidgningsfrågorna och i miljöfrågorna. Vi hade velat gå ännu
              längre där, men vi lyckades i alla fall få till ett bindande beslut
              i mars, till exempel. Vi driver på i öppenhetsfrågor och i frihandelsfrågor.
              Vi är inte tysta i utrikespolitiken, kan jag tala om. Sverige
              har stort inflytande över EU:s utrikespolitik. Det finns ingen
              anledning att tro att Sverige skulle reduceras till en tyst nickedocka
              i den här frågan.
            </seg>
          </u>
          <u xml:id="i-47c351fb3099ce77-740" prev="i-47c351fb3099ce77-738" who="Q234872">
            <seg>
              Vi har med riksdagens stöd stått bakom att vi skulle stå fast
              vid det fördrag som förhandlades fram nu i juni. Det man ser nu
              är att några länder poppar upp med frågor som inte alls har med
              fördraget att göra utan som är nationella frågor. Vi är också
              angelägna i viktiga nationella frågor, men vi tycker inte att
              fördragsfrågan är det ögonblick då vi ska driva detta. Nu behöver
              vi ett fördrag så att vi kan gå vidare med andra frågor.
            </seg>
          </u>
          <u xml:id="i-47c351fb3099ce77-741" prev="i-47c351fb3099ce77-738" who="Q234872">
            <seg>
              Ni förespråkar folkomröstning. Det har absolut en folkbildande
              effekt; jag håller med om det. Men det som jag vill försöka komma
              fram till är att folkomröstningen handlar om Nicefördraget mot
              det konstitutionella fördraget. Det är dessa två som det står
              mellan. Hur ska man begära att folk ska kunna skilja mellan dessa?
              Det gäller ju inte ett ja till medlemskap eller inte, utan det
              står mellan två fördrag varav det ena inte är ett bra fördrag
              det tror jag att vi kan vara överens om. Det ena fördraget tycker
              jag är bättre, och ni tycker kanske att det är sämre. Det är det
              vi ska folkomrösta om. Jag menar att det är ett beslut som bör
              fattas i Sveriges riksdag.
            </seg>
          </u>
          <u xml:id="i-47c351fb3099ce77-742" prev="i-47c351fb3099ce77-738" who="Q234872">
            <seg>
              Jag får tyvärr be att få återkomma i frågan om smalare men vassare,
              för tiden tickar fort här i kväll.
            </seg>
          </u>
          <note>
            Överläggningen var härmed avslutad.
          </note>
          <note>
            20 § Svar på interpellation 2007/08:4 om försvarsanslagen och
            Sveriges insatser i utlandet
          </note>
          <note type="speaker">
            Anf. 114 Försvarsminister STEN TOLGFORS (m):
          </note>
          <u xml:id="i-47c351fb3099ce77-743" next="i-47c351fb3099ce77-748" who="Q984112">
            <seg>
              Fru talman! Krister Örnfjäder har frågat mig vad jag är beredd
              att göra för att Sverige ska klara sina åtaganden när det gäller
              insatser i utlandet och hur vallöftet om ökade insatser ska uppfyllas.
            </seg>
          </u>
          <u xml:id="i-47c351fb3099ce77-744" prev="i-47c351fb3099ce77-743" who="Q984112">
            <seg>
              Jag vill börja med att säga att regeringens ökade ambitioner
              för mandatperioden när det gäller de internationella insatserna
              står fast. För att nå den höjda ambitionsnivån ökar medlen för
              internationella insatser med 600 miljoner kronor 2007. Regeringen
              anmäler i årets budgetproposition att resurserna för internationella
              insatser ökar med ytterligare 100 miljoner kronor år 2008. Sedan
              tidigare har regeringen beslutat om en ökning av anslaget för
              2009 med 650 miljoner kronor. Dessa ökningar uppgår alltså till
              1 350 miljoner kronor och genomförs genom att motsvarande resurser
              har tillförts utgiftsområdet. Ambitionen är att det militära engagemanget
              ska öka med en dubblering av utlandsstyrkans förmåga. En nationell
              strategi för svenskt militärt och civilt deltagande i internationell
              freds- och säkerhetsfrämjande verksamhet bereds just nu i Regeringskansliet.
            </seg>
          </u>
          <u xml:id="i-47c351fb3099ce77-745" prev="i-47c351fb3099ce77-743" who="Q984112">
            <seg>
              De specifikt angivna besparingar som nu anmälts i budgetpropositionen
              rör enbart materielförsörjningen och inkluderar inte personalförsörjningen,
              som Krister Örnfjäder skriver i sin interpellation. De påverkar
              inte heller förmågan till internationella insatser utan rör sig
              huvudsakligen om utvecklingsprojekt med planerade leveranser först
              om 1015 år.
            </seg>
          </u>
          <u xml:id="i-47c351fb3099ce77-746" prev="i-47c351fb3099ce77-743" who="Q984112">
            <seg>
              Regeringen har alltså tillfört avsevärda resurser för internationella
              fredsfrämjande insatser under åren 20072009. Förmågan kommer därmed
              att ökas i enlighet med regeringens ambitioner på området.
            </seg>
          </u>
          <u xml:id="i-47c351fb3099ce77-747" prev="i-47c351fb3099ce77-743" who="Q984112">
            <seg>
              Ytterligare resurser kan komma att tillföras till exempel genom
              de fortsatta besparingar som görs inom materielområdet.
            </seg>
          </u>
          <u xml:id="i-47c351fb3099ce77-748" prev="i-47c351fb3099ce77-743" who="Q984112">
            <seg>
              Genom att inte låsa upp stora summor i långa processer skapas
              flexibilitet för att snabbt kunna tillföra ny materiel, samtidigt
              som materielförsörjningen blir mindre kostsam. På så sätt effektiviseras
              materielförsörjningen och anpassas efter Försvarsmaktens verkliga
              behov.
            </seg>
          </u>
          <note type="speaker">
            Anf. 115 KRISTER ÖRNFJÄDER (s):
          </note>
          <u xml:id="i-47c351fb3099ce77-749" next="i-47c351fb3099ce77-752" who="Q3845415">
            <seg>
              Fru talman! Jag vill inledningsvis tacka försvarsministern för
              svaret. Skälet till min interpellation är en oro för att de trupper
              som vi skickar ut inte ska få de bästa möjliga förutsättningarna
              för att klara sina arbetsuppgifter.
            </seg>
          </u>
          <u xml:id="i-47c351fb3099ce77-750" prev="i-47c351fb3099ce77-749" who="Q3845415">
            <seg>
              Det har fattats ett beslut, och jag förutsätter att regeringen
              och ytterst försvarsministern gör allt vad som behövs för att
              Nordic Battle Group ska få de nödvändiga utbildningsinsatser och
              det nödvändiga materiel som de behöver för att lösa de uppgifter
              som kommer att läggas på dem.
            </seg>
          </u>
          <u xml:id="i-47c351fb3099ce77-751" prev="i-47c351fb3099ce77-749" who="Q3845415">
            <seg>
              I svaret som man har redovisat talar man om att det har skett
              en ambitionshöjning. Det må vara hänt. Men trots den ambitionshöjning
              som man här åberopar grundar sig min interpellation på vad den
              förra moderata försvarsministern uttalade i samband med sin avgång.
              Om jag har förstått det rätt var de här uppgifterna kända för
              honom vid den tidpunkten.
            </seg>
          </u>
          <u xml:id="i-47c351fb3099ce77-752" prev="i-47c351fb3099ce77-749" who="Q3845415">
            <seg>
              Om det inte var så kan jag ställa en fråga: Vad är det som har
              förändrats sedan bytet av försvarsminister inträffade? Och om
              det är så att det inte har skett någon förändring vad är det då
              som gör att den nya försvarsministern gör en helt annan bedömning
              än den förra?
            </seg>
          </u>
          <note type="speaker">
            Anf. 116 Försvarsminister STEN TOLGFORS (m):
          </note>
          <u xml:id="i-47c351fb3099ce77-753" next="i-47c351fb3099ce77-761" who="Q984112">
            <seg>
              Fru talman! Låt mig alldeles direkt konstatera att de siffror
              som har förekommit i medierna och i debatten har varit fel. Debatten
              i medierna utgick från en påstådd besparing på 5 miljarder. Det
              visade sig att det blev 23 miljarder i finansplanen förutom den
              miljard för år 3 som finns i budgeten. Det är alltså fråga om
              1 miljard mindre i besparing per år än det som har förekommit
              i mediedebatten.
            </seg>
          </u>
          <u xml:id="i-47c351fb3099ce77-754" prev="i-47c351fb3099ce77-753" who="Q984112">
            <seg>
              Det andra som skiljer sig från det som påstods i den externa
              debatten är att det utpekas tydligt i finansplanen, som finns
              tillgänglig för Krister Örnfjäder och alla andra, att det ska
              tillsättas en genomförandegrupp vad gäller materielförsörjningen
              som ska stå under Försvarsdepartementets ledning. Jag har redan
              gett i uppdrag till min statssekreterare Håkan Jevrell att leda
              detta arbete.
            </seg>
          </u>
          <u xml:id="i-47c351fb3099ce77-755" prev="i-47c351fb3099ce77-753" who="Q984112">
            <seg>
              Det tredje som är förändrat jämfört med de uppgifter som har
              förekommit i medierna, Krister Örnfjäder, är att det i finansplanen
              indikeras en möjlig överföring av resurser från de pengar som
              frigörs med besparingen på materielprojekt till internationella
              insatser.
            </seg>
          </u>
          <u xml:id="i-47c351fb3099ce77-756" prev="i-47c351fb3099ce77-753" who="Q984112">
            <seg>
              Ytterligare en sak, som ligger utanför regeringens kontroll,
              som har förändrats är att Socialdemokraterna nu har visat korten.
              Det visar sig att de vill spara dubbelt så mycket som regeringen
              på försvaret under de kommande åren. De vill skära ned med 7,15
              miljarder kronor över tre år utan föregående analys och utan att
              presentera hur det ska gå till. Mycket talar för att de inte heller
              har förstått hur försvarets materielförsörjning fungerar.
            </seg>
          </u>
          <u xml:id="i-47c351fb3099ce77-757" prev="i-47c351fb3099ce77-753" who="Q984112">
            <seg>
              Det är mycket riktigt så att de sista leveranserna av JAS Gripen
              sker under andra halvåret 2008 och att objektsramen för JAS Gripen
              upphör i och med att 2009 går ut. Det innebär att alla förpliktelser
              för JAS är uppfyllda och att inga fler betalningar kommer att
              ske. Men detta har Försvarsmakten sedan länge förutsett, och det
              utrymme som då frigörs har man planerat för finansiering av andra
              materielinköp.
            </seg>
          </u>
          <u xml:id="i-47c351fb3099ce77-758" prev="i-47c351fb3099ce77-753" who="Q984112">
            <seg>
              De 7,15 miljarder som Socialdemokraterna vill ta bort, utöver
              regeringens förslag, går alltså direkt in i materielplanen och
              drabbar inköp av annan materiel som försvaret behöver. Det kan
              vara stridsfordon, artilleripjäser, halvtidsmodifieringar av fartyg,
              helikoptrar eller Visbykorvetter.
            </seg>
          </u>
          <u xml:id="i-47c351fb3099ce77-759" prev="i-47c351fb3099ce77-753" who="Q984112">
            <seg>
              Nu vill alltså Socialdemokraterna spara mer på försvaret än Miljöpartiet,
              som vill dra ned med i det här sammanhanget lite mer blygsamma
              6,95 miljarder på tre år. Vänstern å andra sidan, som man ju måste
              samarbeta med i en eventuell ny regering, vill skära bort ca 15
              miljarder över tre år. Vänstern och Miljöpartiet vill dessutom,
              Krister Örnfjäder, avbryta det exportfrämjande arbetet, vilket
              skulle skada svensk försvarsindustri betydligt.
            </seg>
          </u>
          <u xml:id="i-47c351fb3099ce77-760" prev="i-47c351fb3099ce77-753" who="Q984112">
            <seg>
              Regeringen gör alltså tvärtom. Vi har tillfört från 1,5 upp till
              2,85 miljarder kronor över de kommande tre åren för att finansiera
              en dubblerad ambition för internationella insatser. Det är någonting
              annat än Socialdemokraterna, som skär utan att tillföra något
              för det internationella.
            </seg>
          </u>
          <u xml:id="i-47c351fb3099ce77-761" prev="i-47c351fb3099ce77-753" who="Q984112">
            <seg>
              Vi behöver klara den dubbla uppgiften att värna Sveriges territoriella
              integritet och samtidigt sprida fred och säkerhet i världen. För
              oss hänger detta nära samman, och det är också på det sättet som
              vi har utformat vår budget. Den erfarenhet vi får av internationella
              insatser bidrar till en kunskapsuppbyggnad som också stärker förmågan
              att värna Sverige.
            </seg>
          </u>
          <note type="speaker">
            Anf. 117 KRISTER ÖRNFJÄDER (s):
          </note>
          <u xml:id="i-47c351fb3099ce77-762" next="i-47c351fb3099ce77-770" who="Q3845415">
            <seg>
              Fru talman! Jag vet inte om den långa utfyllnaden med ord var
              till för att lugna mig, men det hade knappast någonting att göra
              med min fråga. Den har att göra med de nödvändiga förutsättningarna
              för Nordic Battle Group, som ska gå i gång om ett par månader.
              De håller på att utbilda sig nu.
            </seg>
          </u>
          <u xml:id="i-47c351fb3099ce77-763" prev="i-47c351fb3099ce77-762" who="Q3845415">
            <seg>
              I tidningsartiklar som jag fick tillgång till i dag är Osäkerhet
              den stora överskriften. Jag vet inte om de ord som nu sades ska
              vara till för att kunna lösa deras arbetsuppgift. Några korvetter
              är jag inte medveten om att de har med sig över huvud taget förmodligen
              inte på det uppdrag som ligger närmast till, för det lär vara
              mitt ute i öknen.
            </seg>
          </u>
          <u xml:id="i-47c351fb3099ce77-764" prev="i-47c351fb3099ce77-762" who="Q3845415">
            <seg>
              Vad jag är ute efter just nu är att få försäkringar om att de
              ca 2 000 unga män och kvinnor som vi skickar från Sverige ska
              kunna lyckas med sitt uppdrag och helst på ett så bra sätt att
              de alla kommer hem. Då förutsätter jag att de har fått den utbildning
              som de behöver och att de har fått de förutsättningar som de behöver
              om olyckan skulle vara framme.
            </seg>
          </u>
          <u xml:id="i-47c351fb3099ce77-765" prev="i-47c351fb3099ce77-762" who="Q3845415">
            <seg>
              Om jag ska utgå från den speciella utredning som den utredare
              som sitter i salen har jobbat med, och om de ska få någon form
              av hjälp också när de kommer hem mer än den tid som man i dag
              har förutsatt ska finnas, behövs det någonting helt annat än det
              som försvarsministern här står och pratar om.
            </seg>
          </u>
          <u xml:id="i-47c351fb3099ce77-766" prev="i-47c351fb3099ce77-762" who="Q3845415">
            <seg>
              Jag pratar alltså om att vi måste säkerställa att vi får en situation
              som fungerar om cirka tio veckor. Jag vill ha garantier för att
              så kommer att bli fallet.
            </seg>
          </u>
          <u xml:id="i-47c351fb3099ce77-767" prev="i-47c351fb3099ce77-762" who="Q3845415">
            <seg>
              När jag då tittar på artiklarna i Göteborgs-Posten, som har gjort
              en längre artikel om just Nordic Battle Group, kan jag konstatera
              att det inledningsvis hela tiden är varningar: Regeringens utredare
              varnar för att vi kan tvingas avstå från insatser så länge bristerna
              i styrkans utrustning inte är åtgärdade. Över 2 000 svenskar ska
              ingå i den här gruppen, men ca 10 procent av tjänsterna är inte
              tillsatta, bland annat medicinsk personal. Brister finns även
              i utrustning, till exempel sjukvårdsmateriel och helikoptrar för
              medicinsk evakuering. Och så vidare.
            </seg>
          </u>
          <u xml:id="i-47c351fb3099ce77-768" prev="i-47c351fb3099ce77-762" who="Q3845415">
            <seg>
              Det är de här sakerna som jag vill få svar på, att det kommer
              att vara åtgärdat innan man skickar ut våra unga män och kvinnor
              på det här uppdraget som är av livsfarlig art.
            </seg>
          </u>
          <u xml:id="i-47c351fb3099ce77-769" prev="i-47c351fb3099ce77-762" who="Q3845415">
            <seg>
              De andra diskussionerna, om hur det ska se ut om fyra fem år,
              kan vi gärna ta. Men då har man flyttat fokus. Då har man glömt
              bort de 2 000 som det är aktuellt för just nu.
            </seg>
          </u>
          <u xml:id="i-47c351fb3099ce77-770" prev="i-47c351fb3099ce77-762" who="Q3845415">
            <seg>
              Min fråga kvarstår: Är det så att ministern kan garantera att
              de som inom ett antal månader kommer att bli ivägskickade också
              har fått de bästa förutsättningarna när det gäller både utbildning
              och materiel så att de kan klara sitt uppdrag?
            </seg>
          </u>
          <note type="speaker">
            Anf. 118 ALLAN WIDMAN (fp):
          </note>
          <u xml:id="i-47c351fb3099ce77-771" next="i-47c351fb3099ce77-775" who="Q4731041">
            <seg>
              Fru talman! Jag kände mig nästan apostroferad i den här debatten.
              Det är en väldigt viktig fråga som Krister Örnfjäder berör, nämligen
              tillgången till helikoptrar för medicinsk evakuering. Vi tror
              att vi av erfarenhet vet att i de områden vi numera befinner oss
              i med våra fredsfrämjande operationer är tillgången på vägar och
              andra, alternativa snabba transportmedel dålig. En avgörande del
              i det medicinska omhändertagandet handlar just om att snabbt få
              skadade soldater under vård.
            </seg>
          </u>
          <u xml:id="i-47c351fb3099ce77-772" prev="i-47c351fb3099ce77-771" who="Q4731041">
            <seg>
              Ändå vill jag göra Krister Örnfjäder uppmärksam på att Nordic
              Battle Group har tillryggalagt en mycket lång resa. Vi började
              diskutera detta på allvar våren 2004, och under 2004, 2005 och
              2006 förvaltades det svenska ledaransvaret för det här förbandet
              av en annan regering. Det fanns länge en förhoppning om att norrmän
              skulle tillföra helikoptrar eller att vi själva skulle få fram
              nya helikoptrar.
            </seg>
          </u>
          <u xml:id="i-47c351fb3099ce77-773" prev="i-47c351fb3099ce77-771" who="Q4731041">
            <seg>
              Man kan nu konstatera att den improviserade lösning som Försvarsmakten
              har sökt i form av ombyggnad av befintliga helikoptrar sannolikt
              inte kommer att vara framme i tid för Nordic Battle Groups beredskapsperiod.
            </seg>
          </u>
          <u xml:id="i-47c351fb3099ce77-774" prev="i-47c351fb3099ce77-771" who="Q4731041">
            <seg>
              Den utredning som jag i går lämnade till försvarsministern i
              form av ett delbetänkande pekar mycket riktigt på att detta är
              en begränsning för användningen av förbandet i fält. Men jag tror
              inte i det här sammanhanget att några pengar alls kan lösa tillgången
              på helikoptrar tidigare än vad vi nu försöker nå genom den provisoriska
              lösningen.
            </seg>
          </u>
          <u xml:id="i-47c351fb3099ce77-775" prev="i-47c351fb3099ce77-771" who="Q4731041">
            <seg>
              Jag vill också gärna säga i det här sammanhanget att jag uppfattade
              den förutvarande försvarsministern som tämligen nöjd med de ekonomiska
              ramar som låg för 20082010. Den oro han uttryckte var på längre
              sikt. Men det har då ingen som helst beröring med den beredskapsperiod
              som Nordic Battle Group startar om tio veckor från i dag.
            </seg>
          </u>
          <note type="speaker">
            Anf. 119 Försvarsminister STEN TOLGFORS (m):
          </note>
          <u xml:id="i-47c351fb3099ce77-776" next="i-47c351fb3099ce77-784" who="Q984112">
            <seg>
              Fru talman! Först vill jag med anledning av Allan Widmans inlägg
              säga att han i går överlämnade ett mycket intressant betänkande
              som vi kommer att hantera så snabbt som det bara är möjligt med
              en kort remisstid för att kunna återkomma med än tydligare förslag.
              Vi hade ett mycket bra samtal i går.
            </seg>
          </u>
          <u xml:id="i-47c351fb3099ce77-777" prev="i-47c351fb3099ce77-776" who="Q984112">
            <seg>
              Sedan vill jag säga till Krister Örnfjäder att som man frågar
              får man svar. Om man går upp och ställer den konkreta frågan vad
              som har ändrats jämfört med den debatt Mikael Odenberg förde redovisar
              jag de svaren.
            </seg>
          </u>
          <u xml:id="i-47c351fb3099ce77-778" prev="i-47c351fb3099ce77-776" who="Q984112">
            <seg>
              Den siffra som förekom var fel. De påståenden som förekom i debatten
              om att det var Finansdepartementet och inte Försvarsdepartementet
              som skulle leda hanteringen av Genomförandegruppen var fel. Överföringen
              från besparingar på materielsidan till internationella insatser
              fanns inte heller med.
            </seg>
          </u>
          <u xml:id="i-47c351fb3099ce77-779" prev="i-47c351fb3099ce77-776" who="Q984112">
            <seg>
              Det som också har skett, vilket ger perspektiv på allt det här,
              är att Socialdemokraterna återkommer med en budget som innebär
              mer än en dubblering av den besparing som regeringen har föreslagit.
              De stödpartier man har föreslår i det ena fallet en ytterligare
              dubblering, alltså en fyrfaldig besparing jämfört med regeringen.
              I det andra fallet föreslår Miljöpartiet, som förut till och med
              kunde tänka sig att avveckla det militära försvaret om jag minns
              rätt, nu en lägre besparing än Socialdemokraterna. Dessutom är
              man inom den rödgröna samarbetsgruppen inte överens om huruvida
              man ska stödja försvarsmaterielexport över huvud taget.
            </seg>
          </u>
          <u xml:id="i-47c351fb3099ce77-780" prev="i-47c351fb3099ce77-776" who="Q984112">
            <seg>
              Vi dubblerar finansieringen från ca 1 ½ till 2,8 miljarder de
              kommande åren, vilket bär direkt till den fråga som Krister Örnfjäder
              ställde: Vad ska vi göra för att kunna tillförsäkra så goda villkor
              som möjligt? Det är ämnet för en senare interpellation, där dock
              frågan uttryckligen har ställts om förutsättningarna för Nordic
              Battle Group, inte varför debatten såg ut som den gjorde innan.
              Där kommer vi mer i detalj att diskutera förutsättningarna för
              Nordic Battle Group. Men som man frågar får man svar.
            </seg>
          </u>
          <u xml:id="i-47c351fb3099ce77-781" prev="i-47c351fb3099ce77-776" who="Q984112">
            <seg>
              Man får ibland finna sig i att de argument man använt sig av
              internt eller externt synas i debatten. Då står Socialdemokraterna
              där med en budget som knappast kommer att gynna de internationella
              insatserna.
            </seg>
          </u>
          <u xml:id="i-47c351fb3099ce77-782" prev="i-47c351fb3099ce77-776" who="Q984112">
            <seg>
              Jag kan ställa frågan tillbaka till Krister Örnfjäder: På vilket
              sätt förbättras materielförsörjningen av dubblerade besparingar?
              På vilket sätt förbättras utbildningen för dem som ska delta i
              internationella insatser av fördubblade eller fyrdubblade besparingar?
              Det är detta det handlar om.
            </seg>
          </u>
          <u xml:id="i-47c351fb3099ce77-783" prev="i-47c351fb3099ce77-776" who="Q984112">
            <seg>
              Den här regeringen har presenterat skarpa utökningar av finansieringen
              av internationella insatser från 1,5 till 2,8 miljarder, och vi
              följer med ökade ambitioner också upp kvaliteten i de internationella
              insatserna. Vi kommer senare att särskilt diskutera Nordic Battle
              Group.
            </seg>
          </u>
          <u xml:id="i-47c351fb3099ce77-784" prev="i-47c351fb3099ce77-776" who="Q984112">
            <seg>
              På vilket sätt menar du, Krister Örnfjäder, att dubblerade besparingar
              förbättrar förmågan att delta i internationella insatser?
            </seg>
          </u>
          <note type="speaker">
            Anf. 120 KRISTER ÖRNFJÄDER (s):
          </note>
          <u xml:id="i-47c351fb3099ce77-785" next="i-47c351fb3099ce77-787" who="Q3845415">
            <seg>
              Fru talman! Nu har jag alltså hamnat i den situationen att jag,
              som är ledamot i näringsutskottet, ska gå in i detaljer och förklara
              hur en budget som gäller försvaret ska beskrivas. Hade jag haft
              en aning om att det var jag som satt inne med expertkunskapen
              skulle jag naturligtvis ha förberett svaret, men nu är inte rollerna
              på det sättet.
            </seg>
          </u>
          <u xml:id="i-47c351fb3099ce77-786" prev="i-47c351fb3099ce77-785" who="Q3845415">
            <seg>
              Här framför mig har jag den person som är den högsta politiskt
              ansvariga för de här frågorna i regeringen, och han ställer frågorna
              till mig. Jag kan säga att oavsett vilken regering som satt vid
              makten skulle min fråga ha varit densamma om upplägget hade sett
              ut på motsvarande sätt. Jag gör inte detta för att jag råkar tillhöra
              oppositionen. Jag gör det av omtanke.
            </seg>
          </u>
          <u xml:id="i-47c351fb3099ce77-787" prev="i-47c351fb3099ce77-785" who="Q3845415">
            <seg>
              Jag förutsätter att den som har tagit på sig uppdraget också
              levererar resultatet. Men jag är inte nöjd med svaret, och jag
              tror inte att andra som är i en situation motsvarande min är det
              heller.
            </seg>
          </u>
          <note type="speaker">
            Anf. 121 Försvarsminister STEN TOLGFORS (m):
          </note>
          <u xml:id="i-47c351fb3099ce77-788" next="i-47c351fb3099ce77-790" who="Q984112">
            <seg>
              Fru talman! Till att börja med vill jag för dem som läser protokollet
              nämna att vi om bara några minuter kommer att ha en riktig diskussion
              om förhållandena för de män och kvinnor som ska delta i Nordic
              Battle Group. Nästa interpellation handlar om just den frågan.
              Den handlar inte om den spelteori som Krister Örnfjäder har valt
              att ställa sin interpellation om.
            </seg>
          </u>
          <u xml:id="i-47c351fb3099ce77-789" prev="i-47c351fb3099ce77-788" who="Q984112">
            <seg>
              De frågor han ställde till mig har jag besvarat. Han frågade
              vad som hade förändrats i förhållande till den tidigare debatten.
              Han fick tre konkreta svar, plus ett fjärde som handlar om hur
              Socialdemokraterna har valt att hantera den här frågan. Man har
              spridit oro i debatten runt om i landet, och när man sedan ska
              leverera visar det sig att det inte var fråga om detaljer utan
              om fördubblade besparingar, vilket kommer att slå mot de internationella
              insatserna.
            </seg>
          </u>
          <u xml:id="i-47c351fb3099ce77-790" prev="i-47c351fb3099ce77-788" who="Q984112">
            <seg>
              Fru talman! Jag hänvisar till den kommande diskussionen, där
              jag har fått en fråga som gäller just Nordic Battle Group och
              förutsättningarna för genomförandet av den insatsen i detalj.
              Den kommer jag att besvara alldeles strax.
            </seg>
          </u>
          <note>
            Överläggningen var härmed avslutad.
          </note>
          <note>
            21 § Svar på interpellation 2007/08:8 om brister i förberedelserna
            till Nordic Battle Group
          </note>
          <note type="speaker">
            Anf. 122 Försvarsminister STEN TOLGFORS (m):
          </note>
          <u xml:id="i-47c351fb3099ce77-791" next="i-47c351fb3099ce77-800" who="Q984112">
            <seg>
              Fru talman! Gunilla Wahlén har ställt en fråga till mig:
            </seg>
          </u>
          <u xml:id="i-47c351fb3099ce77-792" prev="i-47c351fb3099ce77-791" who="Q984112">
            <seg>
              Vilka åtgärder avser jag att vidta för att rätta till de brister
              i information, säkerhet och öppenhet i förberedelserna kring den
              nordiska stridsgruppen som framkommit av Värnpliktsrådets rapport
              NBG fyra månader kvar .
            </seg>
          </u>
          <u xml:id="i-47c351fb3099ce77-793" prev="i-47c351fb3099ce77-791" who="Q984112">
            <seg>
              För det första vill jag säga att jag delar Värnpliktsrådets uppfattning
              att det är av yttersta vikt att den personal som rekryteras till
              Försvarsmaktens internationella verksamhet får en tillräckligt
              god information om vad tjänstgöringen innebär och att personalen
              inte utsätts för onödiga risker. Givetvis måste dessa frågor också
              diskuteras öppet och i dialog med berörd personal.
            </seg>
          </u>
          <u xml:id="i-47c351fb3099ce77-794" prev="i-47c351fb3099ce77-791" who="Q984112">
            <seg>
              I första hand är det Försvarsmakten inom ramen för sitt ansvar
              som arbetsgivare som har den viktiga uppgiften att föra ut den
              relevanta informationen till de personer som är intresserade av
              att delta i internationella insatser. Samtidigt har regeringen
              och även riksdagen ett särskilt ansvar för den svenska militära
              personal som sänds ut. Detta har regeringen understrukit bland
              annat i det kommittédirektiv, Ansvaret för personalen före, under
              och efter internationella militära insatser , som beslutades i
              juni. Givetvis har även regeringen och jag som försvarsminister
              ett ansvar för att på ett riktigt sätt beskriva de allvarliga
              risker som ett svenskt deltagande i internationella insatser kan
              innebära.
            </seg>
          </u>
          <u xml:id="i-47c351fb3099ce77-795" prev="i-47c351fb3099ce77-791" who="Q984112">
            <seg>
              Min bild är att såväl Försvarsmakten som regeringen förmedlar
              en korrekt bild av förutsättningarna för utlandstjänst i dag.
              En annan sak är att vi behöver fortsätta att arbeta för att denna
              bild ska nå ut. Vi måste därför fortsätta att öppet diskutera
              frågan.
            </seg>
          </u>
          <u xml:id="i-47c351fb3099ce77-796" prev="i-47c351fb3099ce77-791" who="Q984112">
            <seg>
              Värnpliktsrådet efterlyser också att personalen i den nordiska
              stridsgruppen bereds möjlighet att ompröva sitt beslut att tjänstgöra
              i förbandet. Inför den nordiska stridsgruppens beredskapsperiod
              under det första halvåret 2008 kommer nya avtal om anställning
              att slutas med personalen. Den möjlighet som Värnpliktsrådet efterlyser
              att avsluta tjänstgöringen finns därmed redan i dag. Om någon
              soldat önskar avsluta anställningen under pågående tjänstgöring
              gäller dessutom sedvanliga bestämmelser om uppsägning.
            </seg>
          </u>
          <u xml:id="i-47c351fb3099ce77-797" prev="i-47c351fb3099ce77-791" who="Q984112">
            <seg>
              Eftersom stridsgruppskonceptet är nytt för svenska förhållanden
              har detta utvecklats efter hand. Detta har ofrånkomligen medfört
              vissa kompletterande beställningar. Frågan om vad eventuella personella
              eller materiella brister kan innebära för soldaternas tjänstgöring
              är vidare inte i första hand en fråga för regeringen, utan en
              bedömning som måste göras av Försvarsmakten. Försvarsdepartementet
              följer emellertid frågan och Försvarsmakten rapporterar kontinuerligt
              om arbetsläget, inklusive konsekvenser för förbandets förmåga
              och säkerhet. En arbetsgrupp med representanter från Försvarsmakten,
              Försvarets materielverk och Försvarsdepartementet träffas också
              regelbundet för att med gemensamma krafter lösa de problem som
              uppstår. Mot bakgrund av detta känner jag i dag ingen oro inför
              att styrkan inte kommer att vara materiellt eller personellt förberedd,
              även om visst arbete fortfarande återstår.
            </seg>
          </u>
          <u xml:id="i-47c351fb3099ce77-798" prev="i-47c351fb3099ce77-791" who="Q984112">
            <seg>
              Ytterst hänger dock frågan om styrkans utbildning, materiel och
              personal och vilka konsekvenser detta får för personalens tjänstgöring
              ihop med de uppgifter som stridsgruppen ska lösa. Dessa uppgifter
              kan av naturliga skäl inte identifieras i detalj förrän en specifik
              insats blir aktuell. Försvarsmakten kommer i det läget att redovisa
              en bedömning avseende bland annat förbandets förmåga med hänsyn
              tagen till sjuktransport och personalens säkerhet. Försvarsmaktens
              bedömning kommer att bli ett viktigt underlag för regeringen inför
              beslutet om att delta i insatsen.
            </seg>
          </u>
          <u xml:id="i-47c351fb3099ce77-799" prev="i-47c351fb3099ce77-791" who="Q984112">
            <seg>
              Detta leder också till att det är omöjligt att på förhand, såsom
              Värnpliktsrådet kräver, redovisa, annat än i allmänna termer,
              vilka typer av insatser som är aktuella och vilka geografiska
              områden som stridsgruppen ska sättas in i.
            </seg>
          </u>
          <u xml:id="i-47c351fb3099ce77-800" prev="i-47c351fb3099ce77-791" who="Q984112">
            <seg>
              Vi är inne i en omfattande omställning av Försvarsmakten från
              ett förrådsställt invasionsförsvar till ett insatt insatsförsvar.
              I budgetpropositionen har regeringen angivit att det militära
              engagemanget ska öka med en dubblering av utlandsstyrkans förmåga.
              Internationella insatser är en integrerad del av svensk säkerhets-,
              utrikes- och försvarspolitik. Genom att bidra till internationella
              insatser bidrar vi inte bara till andras säkerhet och utveckling,
              vi ökar även vår egen säkerhet. De svenska kvinnor och män som
              väljer att bidra till detta nya försvar genom deltagande i internationella
              insatser ska givetvis ha bra utrustning, vara välutbildade och
              motiverade, ha bra villkor ekonomiskt och även kunna påräkna sig
              ett bra stöd i den händelse man drabbas av traumatiska upplevelser
              under tjänstgöringen.
            </seg>
          </u>
          <note>
            Regeringen har i dag lämnat en skrivelse till riksdagen. Skrivelsen
            ger en god överblick över arbetet med den nordiska stridsgruppen.
            Regeringen har också vid ett flertal tillfällen informerat riksdagen
            om arbetet med stridsgruppen, senast i juni då det genomfördes
            en presentation för Försvarsberedningen. Regeringen kan, om riksdagen
            finner det lämpligt, återkomma med ytterligare information under
            hösten.
          </note>
          <note type="speaker">
            Anf. 123 GUNILLA WAHLÉN (v):
          </note>
          <u xml:id="i-47c351fb3099ce77-801" next="i-47c351fb3099ce77-810" who="Q4990084">
            <seg>
              Fru talman! Ja, nu kommer den fördjupade debatten om NBG.
            </seg>
          </u>
          <u xml:id="i-47c351fb3099ce77-802" prev="i-47c351fb3099ce77-801" who="Q4990084">
            <seg>
              Fotpuder, sommarkängor, moskitnät, medicinpåsar, knivar, ficklampor,
              ökenuniformer, lösskjutningsanordningar till AK 5C, helikoptrar,
              splitterskyddade pansarvagnar, Galtar, transportplan, sjukvårdspersonal,
              transportörer, psykologer ja, listan kan göras lång på vad som
              nu saknas om man får tro tidningsdebatten tio veckor innan NBG-styrkan
              ska vara insatsklar, enligt Sveriges åtagande till EU.
            </seg>
          </u>
          <u xml:id="i-47c351fb3099ce77-803" prev="i-47c351fb3099ce77-801" who="Q4990084">
            <seg>
              Många saker kan säkert införskaffas snabbt. Men passar storlekar?
              Kan soldaterna hantera material som de aldrig använt? Finns reservdelar?
            </seg>
          </u>
          <u xml:id="i-47c351fb3099ce77-804" prev="i-47c351fb3099ce77-801" who="Q4990084">
            <seg>
              Sverige ska leda NBG och har därmed påtagit sig ett mycket tungt
              ansvar. Detta uppdrag skiljer sig i många avseenden från tidigare
              svenska insatser. Vi ska vara först på plats och ge oss in i regelrätt
              strid i ett land där de stridande kanske inte vill ha oss.
            </seg>
          </u>
          <u xml:id="i-47c351fb3099ce77-805" prev="i-47c351fb3099ce77-801" who="Q4990084">
            <seg>
              Är styrkan så väl förberedd som man kan förvänta sig? Vet den
              enskilde soldaten vad hon eller han ska göra om en kamrat blir
              svårt skadad och blöder och kanske avlider i väntan på ambulanspersonal
              som inte kommer fram i tid eftersom säkerheten inte kan garanteras?
              Är han beredd att möta smärta och död? Förloras tid och säkerhet
              på grund av att personalen inte är samövad och man inte förstår
              varandras uppgifter? Finns krishanteringshjälp på plats som kan
              avlasta när chocken och frågorna kommer om vad som egentligen
              hände?
            </seg>
          </u>
          <u xml:id="i-47c351fb3099ce77-806" prev="i-47c351fb3099ce77-801" who="Q4990084">
            <seg>
              Det går inte att på några veckor snabbutbilda sig för att klara
              detta. Unga i Sverige i dag har många gånger inte mött lidande
              och död inom sin familj eller hos kompisar.
            </seg>
          </u>
          <u xml:id="i-47c351fb3099ce77-807" prev="i-47c351fb3099ce77-801" who="Q4990084">
            <seg>
              Ambulans-, brandkårs- och akutmottagningspersonal är de som har
              kunskap om de psykiska påfrestningar som det innebär att möta
              och arbeta i svåra situationer. Men det finns en stor skillnad.
              De har inte varit orsaken till olyckan, till lidandet eller döden.
              De har en lång gedigen utbildning och övning. De kan komma hem
              efter arbetet, vila ut, ta ett pass i joggingspåret, träffa nära
              och kära för att återhämta sig. Soldaten däremot har deltagit
              i striden, kanske tvingats skjuta, kanske sett civila kvinnor
              och barn skadas eller användas som mänskliga sköldar. De kan inte
              återvända till en lugn vrå utan måste finnas kvar på förläggningen
              och vara beredda att genast tjänstgöra igen, trots hetta och risk
              för att komma i strid igen, eftersom stridsläget kräver det.
            </seg>
          </u>
          <u xml:id="i-47c351fb3099ce77-808" prev="i-47c351fb3099ce77-801" who="Q4990084">
            <seg>
              Vilken utbildning har våra NBG-soldater fått för att få redskap
              att klara kriser och stödja varandra? Med rätt beredskap och rätt
              hjälp kan de allra flesta klara stora påfrestningar.
            </seg>
          </u>
          <u xml:id="i-47c351fb3099ce77-809" prev="i-47c351fb3099ce77-801" who="Q4990084">
            <seg>
              Försvarsmakten måste ta ansvaret och bygga upp krishanteringsresurser
              med psykologer och annan akut och långsiktig hjälp. En eller tre
              psykologer kommer inte att räcka långt för framtidens behov.
            </seg>
          </u>
          <u xml:id="i-47c351fb3099ce77-810" prev="i-47c351fb3099ce77-801" who="Q4990084">
            <seg>
              Försvarsministern säger i sitt svar att han inte känner någon
              oro inför att styrkan inte kommer att vara materiellt eller personellt
              förberedd, även om visst arbete fortfarande återstår. Men jag
              känner mig inte lugnad av svaret. Hur ser NBG:s personalutbildning
              ut när det gäller trauma, kriser och krishantering? Har de fått
              spetsutbildning inom detta område?
            </seg>
          </u>
          <note type="speaker">
            Anf. 124 PETER RÅDBERG (mp):
          </note>
          <u xml:id="i-47c351fb3099ce77-811" next="i-47c351fb3099ce77-817" who="Q6086370">
            <seg>
              Fru talman! Jag har också en fråga till försvarsministern som
              rör säkerheten och bristerna när det gäller förberedelserna för
              Nordic Battle Group.
            </seg>
          </u>
          <u xml:id="i-47c351fb3099ce77-812" prev="i-47c351fb3099ce77-811" who="Q6086370">
            <seg>
              Nordic Battle Groups kommande uppdrag kan bli det svåraste och
              farligaste på 50 år. Senast Sverige var i en krigsliknande situation
              var i Kongo i början av 60-talet.
            </seg>
          </u>
          <u xml:id="i-47c351fb3099ce77-813" prev="i-47c351fb3099ce77-811" who="Q6086370">
            <seg>
              Den 19 september var försvarsutskottet på studiebesök på Utös
              övningsanläggning utanför Stockholm. Där fick vi höra att de splitterskyddade
              fordonen, bland annat Galten, som våra soldater ska ha i sina
              uppdrag under NBG ännu inte har levererats fullt ut. Det är delvis
              brist på pengar. Det är tekniska problem etcetera.
            </seg>
          </u>
          <u xml:id="i-47c351fb3099ce77-814" prev="i-47c351fb3099ce77-811" who="Q6086370">
            <seg>
              I Värnpliktsnytt säger den materielansvariga att Galten har fått
              användningsförbud, som det står. NBG behöver 75 procent av de
              200 Galtar som Försvarsmakten har beställt. Endast hälften har
              kommit. Nordic Battle Groups uppgift är att vara snabbt på plats,
              och det kan man inte vara med det förbandssystem som man har i
              dag. Då läser jag ur Värnpliktsnytt.
            </seg>
          </u>
          <u xml:id="i-47c351fb3099ce77-815" prev="i-47c351fb3099ce77-811" who="Q6086370">
            <seg>
              Det fattas också fortfarande radiomaterial och ökenuniformer
              till våra soldater. Och det kanske allra allvarligaste, förutom
              Galten, gäller de sjukhushelikoptrar som Krister diskuterade förut,
              som ska finnas tillgängliga för uppdrag för Nordic Battle Group.
              Väntetiden kan vara så lång som från sex månader upp till ett
              år innan de här helikoptrarna kan levereras.
            </seg>
          </u>
          <u xml:id="i-47c351fb3099ce77-816" prev="i-47c351fb3099ce77-811" who="Q6086370">
            <seg>
              Det känns som att hela Nordic Battle Group går på kryckor, och
              det handlar ytterst om våra soldaters säkerhet. Det är det vi
              diskuterar.
            </seg>
          </u>
          <u xml:id="i-47c351fb3099ce77-817" prev="i-47c351fb3099ce77-811" who="Q6086370">
            <seg>
              Min fråga till försvarsministern är: Kan försvarsministern garantera
              att dessa splitterskyddade fordon, sjukhushelikoptrar, ökenuniformer
              och radiomaterial kommer fram till de svenska soldaterna eller
              att vi får dem hit till Sverige före den 1 januari 2008?
            </seg>
          </u>
          <note type="speaker">
            Anf. 125 KRISTER ÖRNFJÄDER (s):
          </note>
          <u xml:id="i-47c351fb3099ce77-818" next="i-47c351fb3099ce77-821" who="Q3845415">
            <seg>
              Fru talman! Jag hade tydligen ställt fel interpellation tidigare,
              eller, rättare sagt, jag hade uttryckt mig fel för att få svar
              på de frågor som jag ville ha. Jag blev då upplyst om att jag
              kunde haka på den här interpellationen i stället. Det gör jag
              gärna. Huvudsaken är att jag kan få svaren.
            </seg>
          </u>
          <u xml:id="i-47c351fb3099ce77-819" prev="i-47c351fb3099ce77-818" who="Q3845415">
            <seg>
              Jag tycker till att börja med att det är bra att man kan omvärdera
              sin situation och sitt engagemang och sitt åtagande inför sin
              uppgift efter nyår. Men låt oss tänka på själva uppgiften, den
              som Sverige har åtagit sig, att vi ska vara med och se till att
              vi har en styrka som kan vara till hjälp för andra människor i
              andra delar av världen. Det förutsätter ändå att de har en viss
              form av duglighet, stridsduglighet och duglighet på många andra
              sätt.
            </seg>
          </u>
          <u xml:id="i-47c351fb3099ce77-820" prev="i-47c351fb3099ce77-818" who="Q3845415">
            <seg>
              Om jag är rätt underrättad saknas det 10 procent av personalen
              i dag. Om det då på grund av att det är brister i organisationen,
              oavsett vilken regering som har varit, skulle visa sig att man
              har svårt att klara av sitt uppdrag alternativt att man drar sig
              ur undrar jag: Var står vi då i det här engagemanget? Handlar
              det då om att man ska gå ned i sitt eget engagemang från Sveriges
              sida när det gäller vilka uppdrag man kan ta? Och hur långt ned
              kan man i så fall gå?
            </seg>
          </u>
          <u xml:id="i-47c351fb3099ce77-821" prev="i-47c351fb3099ce77-818" who="Q3845415">
            <seg>
              I de olika tidningsuppgifter som jag har sett så här långt handlar
              det om i storleksordningen ett par hundra vid varje engagemang
              som man hittills har varit inne och diskuterat. Det är ett par
              hundra personer som då skulle vara svensk trupp tillsammans med
              annan trupp. Men tanken är ju också att man ska kunna ta på sig
              ett större uppdrag. Då förutsätter det att man ska kunna röra
              sig med betydligt fler människor än så. Finns det någon nedre
              gräns för när engagemanget från svensk sida upphör?
            </seg>
          </u>
          <note type="speaker">
            Anf. 126 Försvarsminister STEN TOLGFORS (m):
          </note>
          <u xml:id="i-47c351fb3099ce77-822" next="i-47c351fb3099ce77-831" who="Q984112">
            <seg>
              Fru talman! Låt mig börja med att påminna mina vänner och kolleger
              i Miljöpartiet, Socialdemokraterna och Vänstern om att vi befinner
              oss mitt uppe i en omställning av Sveriges försvar och att det
              ställer höga krav på Försvarsmakten. Bland annat måste områden
              som rör personal, materielförsörjning, logistik, utbildning och
              övningsverksamhet prioriteras så att denna omställning ska kunna
              genomföras.
            </seg>
          </u>
          <u xml:id="i-47c351fb3099ce77-823" prev="i-47c351fb3099ce77-822" who="Q984112">
            <seg>
              Jag vet att Gunilla Wahlén själv kan framhålla detta.
            </seg>
          </u>
          <u xml:id="i-47c351fb3099ce77-824" prev="i-47c351fb3099ce77-822" who="Q984112">
            <seg>
              Vi skiljer oss möjligen åt delvis när det gäller uppfattningen
              att regeringen ska överta Försvarsmaktens ansvar i praktiken för
              genomförandet av omställningen. Regering och riksdag har ett stort
              ansvar, men vårt ansvar skiljer sig från det som myndigheten har.
              Jag vill bara säga att jag har stort förtroende för det sätt som
              Försvarsmakten arbetar på och de besked som Försvarsmakten ger.
            </seg>
          </u>
          <u xml:id="i-47c351fb3099ce77-825" prev="i-47c351fb3099ce77-822" who="Q984112">
            <seg>
              Jag utgår från att de brister som har påtalats, ibland riktiga,
              ibland kanske inte, gällande NBG kommer att tas om hand av Försvarsmakten
              på ett ansvarsfullt sätt. Låt mig också lyfta fram att slutövningen
              som äger rum första halvan av november kommer att visa vad som
              behöver åtgärdas fram till den 1 januari då NBG ska stå redo.
              Då kommer vi också att få en mer precis och bättre bild av NBG:s
              status.
            </seg>
          </u>
          <u xml:id="i-47c351fb3099ce77-826" prev="i-47c351fb3099ce77-822" who="Q984112">
            <seg>
              Låt mig också säga lite om antalet. Det handlar om en stridsgrupp
              som omfattar 2 850 personer, varav 2 350 är svenskar. Den är till
              sin natur skalbar, det vill säga det finns inget som hindrar att
              man sätter in en mindre del av den. Dock kan den inte bli hur
              liten som helst.
            </seg>
          </u>
          <u xml:id="i-47c351fb3099ce77-827" prev="i-47c351fb3099ce77-822" who="Q984112">
            <seg>
              Det är också ett skäl till att vi från regeringens sida har velat
              förändra när vi ser behoven, materielförsörjningsprocessen. Materiel
              måste, som flera har noterat här i debatten, kunna tillföras försvaret
              snabbt numera inför konkreta behov vid en internationell insats.
              I medierna den senaste tiden har vi till exempel sett att det
              finns brist på ökenuniformer eller lätta kängor som är något som
              det svenska försvaret traditionellt av naturliga skäl inte har
              haft. Det är därför vi har utvecklat de principer som gäller materielförsörjningen.
            </seg>
          </u>
          <u xml:id="i-47c351fb3099ce77-828" prev="i-47c351fb3099ce77-822" who="Q984112">
            <seg>
              I första hand ska färdig försvarsmateriel köpas, av svenska eller
              utländska företag, i andra hand utvecklas tillsammans med andra
              länder, i tredje hand egenutvecklas i Sverige för svenska behov.
              Det beror på att vi ibland behöver kunna tillföra materiel snabbt
              och inte kan ha en stor del av resurserna upplåst i mycket långsiktiga
              projekt. Det andra är att det finns ett behov av interoperabilitet,
              det vill säga att den materiel vi anskaffar ska kunna fungera
              tillsammans med andra länder.
            </seg>
          </u>
          <u xml:id="i-47c351fb3099ce77-829" prev="i-47c351fb3099ce77-822" who="Q984112">
            <seg>
              De principerna går tillbaka till 2004, då den tidigare regeringen
              ställde sig bakom dem, även om man nu har försökt distansera sig
              från det. Problemet är att de inte har verkställts fullt ut.
            </seg>
          </u>
          <u xml:id="i-47c351fb3099ce77-830" prev="i-47c351fb3099ce77-822" who="Q984112">
            <seg>
              Låt mig kommentera en del av de konkreta påståendena. Det har
              cirkulerat uppgifter om hur stor del av personalen som alltjämt
              saknas i NBG. Då kan jag nämna att i torsdags var vakanserna ca
              200. En månad tidigare var de 400, det vill säga det är en utveckling
              som går i rätt riktning och där man från Försvarsmaktens sida
              bedömer att man kommer att vara framme i tid. Man kommer att vara
              färdig i tid. Man ska stå i beredskap från årsskiftet.
            </seg>
          </u>
          <u xml:id="i-47c351fb3099ce77-831" prev="i-47c351fb3099ce77-822" who="Q984112">
            <seg>
              Jag ser att min talartid tar slut, men jag ska återkomma till
              ett antal andra av de konkreta frågor som här har förts upp och
              också något kommentera den utredning som Allan Widman i går överlämnade
              till mig.
            </seg>
          </u>
          <note type="speaker">
            Anf. 127 GUNILLA WAHLÉN (v):
          </note>
          <u xml:id="i-47c351fb3099ce77-832" next="i-47c351fb3099ce77-840" who="Q4990084">
            <seg>
              Fru talman! Försvarsministern säger i sitt svar att eftersom
              stridsgruppskonceptet är nytt för svenska förhållanden har det
              utvecklats efter hand. Detta har ofrånkomligt medfört vissa kompletterande
              beställningar. Frågan om vad eventuella personella eller materiella
              brister kan innebära för soldatens tjänstgöring är vidare inte
              i första hand en fråga för regeringen, utan en bedömning som måste
              göras av Försvarsmakten, tillägger försvarsministern. Tillåt mig
              att vara frågande. Tillåt mig att undra.
            </seg>
          </u>
          <u xml:id="i-47c351fb3099ce77-833" prev="i-47c351fb3099ce77-832" who="Q4990084">
            <seg>
              Redan 1999 slogs ett mål fast om EU:s militära krishanteringsförmåga.
              I maj 2003 slog utrikesministrarna i EU fast att de har en operationell
              kapacitet över hela skalan. Sverige skulle bidra med över 2 000
              personer. Vid kapacitetskonferensen år 2004 anmälde Sverige sig
              för att sätta upp en styrka, NBG, redo att gå ut första halvåret
              2008. Stridsgruppskonceptet har funnits i minst fyra år. Det är
              inte så nytt.
            </seg>
          </u>
          <u xml:id="i-47c351fb3099ce77-834" prev="i-47c351fb3099ce77-832" who="Q4990084">
            <seg>
              Det är under det senaste året som konkret planering och genomförande
              skett med snubblande hastighet, som att öppna en ketchupflaska
              splash . Nu måste man improvisera, hitta de smartaste lösningarna.
            </seg>
          </u>
          <u xml:id="i-47c351fb3099ce77-835" prev="i-47c351fb3099ce77-832" who="Q4990084">
            <seg>
              Jag vet att det finns stor kunskap och erfarenhet inom Försvarsmakten
              att utbilda, öva och genomföra insatser. Skillnaden är att då
              har man byggt allt med egen kompetens utifrån våra egna behov
              av ett fungerande försvar. Nu är oron och osäkerheten att allt
              ska fungera och gå i lås alldeles för stor för att jag som politiker
              ska nöja mig med att det kommer att ordna sig. Säkerhet och duglighet
              handlar inte bara om att ha splitterskydd, spaningsutrustning
              och möten inom EU.
            </seg>
          </u>
          <u xml:id="i-47c351fb3099ce77-836" prev="i-47c351fb3099ce77-832" who="Q4990084">
            <seg>
              Vi måste kunna säga till svenska folket, till anhöriga vid allvarliga
              incidenter, kanske med gisslantagan, sprängningsolyckor med svårt
              skadade och flera dödade svenskar i krig i främmande land, att
              vi har gjort vad som var möjligt för att förhindra det. Vi måste
              veta att personalen är den allra bästa, att de har fått den säkraste
              utrustningen och den bästa utbildningen för att kunna hantera
              en allvarlig kris.
            </seg>
          </u>
          <u xml:id="i-47c351fb3099ce77-837" prev="i-47c351fb3099ce77-832" who="Q4990084">
            <seg>
              Jag ser allra mest allvarligt på att de olika specialistfunktionerna
              inte hinner bli samövade. Varje liten del måste fungera i ett
              skarpt läge. NBG:s uttalade uppdrag är att åka i skarpt läge inom
              tio dagar från och med 2008, om drygt två månader, eller tio veckor
              som någon sade.
            </seg>
          </u>
          <u xml:id="i-47c351fb3099ce77-838" prev="i-47c351fb3099ce77-832" who="Q4990084">
            <seg>
              Nej, försvarsministern ska inte överta myndighetsansvaret från
              Försvarsmakten. Men försvarsministern ska ta sitt politiska ansvar.
              För det är vi i riksdagen som ska fatta beslut slutgiltigt om
              styrkan ska skickas i väg eller inte, och vi måste ha ett bra
              beslutsunderlag för att vara mogna att ta det beslutet.
            </seg>
          </u>
          <u xml:id="i-47c351fb3099ce77-839" prev="i-47c351fb3099ce77-832" who="Q4990084">
            <seg>
              Jag anser att vi öppet ska erkänna till EU redan nu att vi inte
              klarar av tidsschemat, dels för de anställdas inom NBG skull,
              dels för att kunna göra en omprövning tillsammans med de övriga
              NBG-länderna och göra en ny tidsplan där man skjuter fram insatsen
              några månader. Är försvarsministern beredd att göra det?
            </seg>
          </u>
          <u xml:id="i-47c351fb3099ce77-840" prev="i-47c351fb3099ce77-832" who="Q4990084">
            <seg>
              En ytterligare viktig fråga är: I vilket läge kan försvarsministern
              tänka sig att avbryta ett uppdrag och kalla hem styrkan?
            </seg>
          </u>
          <note type="speaker">
            Anf. 128 PETER RÅDBERG (mp):
          </note>
          <u xml:id="i-47c351fb3099ce77-841" next="i-47c351fb3099ce77-844" who="Q6086370">
            <seg>
              Fru talman! Jag måste först säga till försvarsministern att det
              vore bra om han kunde svara på de frågor vi ställer till honom.
              Annars tycker jag att den här diskussionen blir något kantig.
            </seg>
          </u>
          <u xml:id="i-47c351fb3099ce77-842" prev="i-47c351fb3099ce77-841" who="Q6086370">
            <seg>
              Försvarsministern känner ingen oro, säger han. Det är väl bra.
              Försvarsministern säger att han litar fullt på Försvarsmakten,
              och lite grann under mattan skyller han på dem. Det är deras uppgift
              att fixa det här, vilket är sant naturligtvis. Men min fråga till
              Sten Tolgfors är: Du som försvarsminister har väl ett ansvar?
              Jag räknar upp de brister som de facto finns i dag, och det bara
              är några veckor kvar tills våra svenska soldater eventuellt kan
              åka ut till stridigheter ute i världen, det farligaste uppdrag
              som vi kanske står inför.
            </seg>
          </u>
          <u xml:id="i-47c351fb3099ce77-843" prev="i-47c351fb3099ce77-841" who="Q6086370">
            <seg>
              Jag nämnde sjukhushelikoptrar. Hur ska vi bedriva en verksamhet
              ute i fält om vi inte har sjukhushelikoptrar till hands? Hur ska
              vi bedriva en verksamhet ute i fält när vi inte har fordon som
              har tillräckligt mycket splitterskydd? Kan vi inte få ett svar
              på den frågan i stället för att det hela tiden hänvisas till Försvarsmakten?
            </seg>
          </u>
          <u xml:id="i-47c351fb3099ce77-844" prev="i-47c351fb3099ce77-841" who="Q6086370">
            <seg>
              Jag ser oerhört allvarligt på detta. Vi har haft en debatt i
              Sverige under väldigt lång tid om just de brister som vi nu försöker
              påpeka. Då är vår fråga till försvarsministern: Vad kommer du
              att vidta för åtgärder? Kan du garantera att de här materielen
              kommer att finnas på plats? Om de inte finns på plats, vad händer
              då? Ska vi göra som Gunilla Wahlén sade? Ska vi skjuta upp det
              då några veckor eller någon månad? Eller vad händer? Vi har väl
              det yttersta ansvaret för våra soldater, våra pojkar och flickor
              som ska ut på de här farliga uppdragen? Jag hoppas att vi kan
              få ett svar på det.
            </seg>
          </u>
          <note type="speaker">
            Anf. 129 KRISTER ÖRNFJÄDER (s):
          </note>
          <u xml:id="i-47c351fb3099ce77-845" next="i-47c351fb3099ce77-848" who="Q3845415">
            <seg>
              Fru talman! Vi från riksdagen och regeringen, oavsett regering,
              har gått ett antal steg längre i vårt åtagande när det gäller
              den här typen av insatser än vad vi någonsin kanske har gjort.
              Det är möjligtvis jämförbart med Kongo på 60-talet. Men det är
              i alla fall inte i modern tid. Det gör att varken vi eller de
              som är verksamma i regeringen kan frånsäga sig sitt ansvar.
            </seg>
          </u>
          <u xml:id="i-47c351fb3099ce77-846" prev="i-47c351fb3099ce77-845" who="Q3845415">
            <seg>
              Det är ändå vi som politiker som ger militären förutsättningar
              att jobba efter. De ska naturligtvis ta sin del av ansvaret, och
              vi måste ta vår del.
            </seg>
          </u>
          <u xml:id="i-47c351fb3099ce77-847" prev="i-47c351fb3099ce77-845" who="Q3845415">
            <seg>
              Jag vill återkomma till den här diskussionen om vad som händer
              till våren. Ska vi ändra vårt åtagande om gruppen inte är färdigutrustad?
              Det bör man från EU:s sida ha reda på, tycker jag. De räknar ju
              med att vi tar över ansvaret från och med nyår.
            </seg>
          </u>
          <u xml:id="i-47c351fb3099ce77-848" prev="i-47c351fb3099ce77-845" who="Q3845415">
            <seg>
              Det är vårt jobb att se till att de vi skickar ut har de absolut
              bästa förutsättningarna. Om vi redan nu det kanske är fel att
              säga redan när det bara är tio veckor kvar så snart innan vet
              att det finns brister som, om jag har förstått resonemanget så
              långt, vi inte kan vara säkra på kan åtgärdas på den korta tiden,
              är det då inte dags att vi tar vår del av ansvaret och kanske
              ändrar i upplägget och uppdraget så att vi kan se till att de
              vi skickar ut motsvarar de förväntningar som man kan ställa på
              dem?
            </seg>
          </u>
          <note type="speaker">
            Anf. 130 ALLAN WIDMAN (fp):
          </note>
          <u xml:id="i-47c351fb3099ce77-849" next="i-47c351fb3099ce77-855" who="Q4731041">
            <seg>
              Herr talman! Jag vill gärna inleda med att understryka att en
              sak som har gjort uppsättandet av Nordic Battle Group särskilt
              komplicerat, svårt och utmanande är att förbandets utseende har
              ändrats över tiden. Om vi utgår från en startpunkt våren 2004
              handlar det om en fördubbling av antalet soldater som ska följa
              med förbandet. Det är nya förmågor som tillförs. Förbandet är
              i dag mindre tungt än det vi planerade för i samband med förra
              försvarsbeslutet. Det är färre tunga fordon. Detta påverkar också
              förberedelserna.
            </seg>
          </u>
          <u xml:id="i-47c351fb3099ce77-850" prev="i-47c351fb3099ce77-849" who="Q4731041">
            <seg>
              Jag vill gärna understryka att den verkliga brist som förtjänar
              uppmärksamhet när det gäller materielen handlar just om medicinsk
              evakuering. Det är ingen oviktig fråga. Jag kan även konstatera
              att i den skrivelse som jag tror i dag har nått riksdagen konstaterar
              på sid. 12 Försvarsdepartementet och försvarsministern i sin redogörelse
              för den nordiska stridsgruppen att tillgången till helikoptertransporter
              är avgörande för stridsgruppens användbarhet. Det är det det betyder.
              Om vi kommer dit utan egna helikoptrar och det inte finns något
              annat land som har helikoptrar påverkas användbarheten. Det innebär
              att vi har ett begränsat nyttjande och att vi måste planera för
              detta.
            </seg>
          </u>
          <u xml:id="i-47c351fb3099ce77-851" prev="i-47c351fb3099ce77-849" who="Q4731041">
            <seg>
              Varför har vi då inga helikoptrar, herr talman? Ytterst tror
              jag egentligen att det beror på att Sverige inte har några helikoptertillverkare.
              Det finns inga svenska leverantörer av helikoptrar, och när vi
              väl köper en helikopter måste den byggas om av svensk försvarsindustri
              och så blir den inte ett utan flera år försenad. Jag är glad över
              att tillhöra en allians vars minister har tagit ett tydligt ansvar
              för att ändra inriktningen på vår materielförsörjning mot mindre
              utveckling och mer direktanskaffning.
            </seg>
          </u>
          <u xml:id="i-47c351fb3099ce77-852" prev="i-47c351fb3099ce77-849" who="Q4731041">
            <seg>
              Jag har många års erfarenhet av internationella insatser sett
              från den politiska positionen, och jag kan konstatera att när
              vi ska ge oss av är nästan aldrig någonting framme eller färdigt
              förrän precis i sista ögonblicket. Men de flesta gånger löser
              Försvarsmakten de utestående problemen. Dessutom är det alltid
              så att alla soldater som ska åka med inte kommer på plats förrän
              i allra sista stund. De ska bland annat skriva kontrakt innan
              de ger sig ut i utlandstjänster.
            </seg>
          </u>
          <u xml:id="i-47c351fb3099ce77-853" prev="i-47c351fb3099ce77-849" who="Q4731041">
            <seg>
              Jag vill också understryka för samtliga härvarande ledamöter
              att det är denna kammare, vi riksdagsledamöter, som har det yttersta
              avgörandet i vår hand. När Försvarsmakten presenterar upplägget
              när en insats med Nordic Battle Group aktualiseras kan vi ställa
              alla de svåra frågorna, också om färgen på splitterskyddet och
              om medicinpåsarna.
            </seg>
          </u>
          <u xml:id="i-47c351fb3099ce77-854" prev="i-47c351fb3099ce77-849" who="Q4731041">
            <seg>
              Jag vill också säga att vi, oavsett partitillhörighet, bör besinna
              det gemensamma ansvar som Sverige har tagit på sig för detta förband,
              och det gemensamma ansvar vi har för att förbandet finns tillgängligt
              när det uppstår ett behov av att skydda andra människor ute i
              världen.
            </seg>
          </u>
          <u xml:id="i-47c351fb3099ce77-855" prev="i-47c351fb3099ce77-849" who="Q4731041">
            <seg>
              Jag tycker att det är viktigt att vi ifrågasätter. Det ska vi
              göra. Men vi ska inte låta detta ifrågasättande gå så långt i
              sina detaljer och i sin kvantitet att vi i onödan oroar de soldater
              som ska åka, de chefer som ska ha ansvaret och de anhöriga som
              ska vänta hemma.
            </seg>
          </u>
          <note type="speaker">
            Anf. 131 Försvarsminister STEN TOLGFORS (m):
          </note>
          <u xml:id="i-47c351fb3099ce77-856" next="i-47c351fb3099ce77-861" who="Q984112">
            <seg>
              Herr talman! Låt mig till Allan Widman särskilt säga att jag
              i morgon kommer att lämna en särskild anmodan till Försvarsmakten
              att återkomma till oss angående en värdering av läget på Medevacsidan,
              avseende både NBG och andra internationella insatser, typ Afghanistan.
              Vi vill också ha en diskussion kring vad man kan göra för att
              åstadkomma ett förbättrat läge kring detta. Precis som Allan Widman
              nämner löser man i vissa situationer detta med styrkegenerering
              tillsammans med andra länder. I Afghanistan är det till exempel
              en tysk helikopter som också vi är med och drar på. I ytterligare
              andra situationer har det resonerats jag vill dock undvika det
              så långt det bara är möjligt om taktiska begränsningar i agerande
              och uppträdande därför att man saknar någonting särskilt. Där
              är vi inte i det här fallet, vill jag säga.
            </seg>
          </u>
          <u xml:id="i-47c351fb3099ce77-857" prev="i-47c351fb3099ce77-856" who="Q984112">
            <seg>
              Jag vill också klargöra att de tider som nämnts av en del i denna
              interpellationsdebatt gällande Medevac är felaktiga. Det man nu
              resonerar kring är marsapril för tillförande av tre helikoptrar
              som för närvarande är på ombyggnation i Norge. Det är sent, och
              det är precis detta som jag i morgon kommer att anmoda Försvarsmakten
              att återkomma till.
            </seg>
          </u>
          <u xml:id="i-47c351fb3099ce77-858" prev="i-47c351fb3099ce77-856" who="Q984112">
            <seg>
              Herr talman! Det har också förekommit en rad andra påståenden
              i den här debatten som jag helt enkelt vill avvisa. Någon påstår
              att detta är det farligaste uppdrag vi har stått inför. Vad vet
              någon i denna kammare om det? Det har inte ens påbörjats en diskussion
              om var NBG skulle sättas in. Ingen riskanalys har kunnat göras.
              Vi vet inte i vilket land, under vilken tidsperiod, vilken uppgift
              den skulle lösa ändå finns här interpellanter som påstår att det
              är det farligaste uppdrag vi någonsin stått inför, kanske jämförbart
              med Kongo. Det finns ingen här inne som kan yttra sig om det i
              dag. Vi vet inte var, inte när, inte hur, inte för vilket uppdrag
              som NBG skulle sättas in. Vi vet inte hur stor del som skulle
              sättas in, helt enkelt för att det är en snabbinsatsstyrka. Den
              finns till för att vi snabbt ska kunna svara på allvarliga situationer
              i vår omvärld per definition en snabbinsatsstyrka.
            </seg>
          </u>
          <u xml:id="i-47c351fb3099ce77-859" prev="i-47c351fb3099ce77-856" who="Q984112">
            <seg>
              Låt mig också bara säga att flera av dem som deltar i debatten
              uppvisar en väldigt konstig syn på uppdelningen mellan regering
              och myndigheter. När man hänvisar till vad som är det tydliga
              ansvaret för Försvarsmakten säger någon i en interpellation att
              det handlar om att skylla på dem. Jag säger att det handlar om
              att vi har självstyrande, självständiga myndigheter i Sverige.
              De får ett uppdrag som de ska lösa och hantera, och de svarar
              sedan för hur det går. Vi kan ställa frågor och förtydliga i regleringsbrev
              och liknande, men det är alldeles nödvändigt att Försvarsmakten
              betraktas just som en myndighet. Man har sitt ansvar för att lösa
              sina uppgifter, och det sker också i god dialog med både regering
              och riksdag.
            </seg>
          </u>
          <u xml:id="i-47c351fb3099ce77-860" prev="i-47c351fb3099ce77-856" who="Q984112">
            <seg>
              Låt mig också konstatera det som även Allan Widman var inne på:
              Här handlar det om en situation när, precis som vanligt, riksdagen
              skulle tillställas en proposition för ett beslut, precis som med
              alla de internationella insatser som Sverige deltar i. Det kommer
              att krävas snabbhet när och om det väl sker. Hittills har ingen
              battle group i EU satts in. Det står två i beredskap samtidigt.
              När det väl sker vi kan inte nu säga om det blir så eller inte
              kommer det att krävas snabba beslut. Vi pratar om dagar, inte
              om månader.
            </seg>
          </u>
          <u xml:id="i-47c351fb3099ce77-861" prev="i-47c351fb3099ce77-856" who="Q984112">
            <seg>
              Jag vill också klart lyfta fram för alla dem som nu dömer ut
              förmågan hos NBG att man bedömer att man kommer att kunna klara
              EU:s krav utan problem. Här ställs i stället krav på att vi ska
              avbryta satsningen. Det är bara det att våra krav, mina och Allans
              krav, går längre än EU:s krav, och därför har vi en tillkommande
              diskussion om en lång rad saker där vi vill säkra kvaliteten i
              NBG.
            </seg>
          </u>
          <note type="speaker">
            Anf. 132 GUNILLA WAHLÉN (v):
          </note>
          <u xml:id="i-47c351fb3099ce77-862" next="i-47c351fb3099ce77-869" who="Q4990084">
            <seg>
              Herr talman! Det var mycket där på slutet.
            </seg>
          </u>
          <u xml:id="i-47c351fb3099ce77-863" prev="i-47c351fb3099ce77-862" who="Q4990084">
            <seg>
              Vänsterpartiet har redan i ett tidigt skede tagit avstånd från
              tanken på hela konceptet med en EU-militär snabbinsatsstyrka,
              dels för att insatsen inte kräver ett fullt entydigt FN-mandat,
              dels för att inte EU ska bygga upp ett gemensamt försvar med gemensamma
              regler som styr vår egen möjlighet att behålla vår egen beredskap
              och vår suveränitet.
            </seg>
          </u>
          <u xml:id="i-47c351fb3099ce77-864" prev="i-47c351fb3099ce77-862" who="Q4990084">
            <seg>
              Men nu finns NBG, och då måste vi ställa höga krav på hela processen,
              från utbildning, logistik, materielanpassning och försäkringssystem
              till avrustning, omhändertagande och ett långvarigt stöd till
              den personal och de anhöriga som kan behöva det.
            </seg>
          </u>
          <u xml:id="i-47c351fb3099ce77-865" prev="i-47c351fb3099ce77-862" who="Q4990084">
            <seg>
              Till Allan Widman vill jag säga: Ja, det har blivit en fördubbling,
              men Sverige har ju gått med på de villkoren. Vi har liksom accepterat
              de villkoren och accepterat att fortsätta med det här arbetet.
            </seg>
          </u>
          <u xml:id="i-47c351fb3099ce77-866" prev="i-47c351fb3099ce77-862" who="Q4990084">
            <seg>
              Dessutom vill jag säga att jag verkligen tar Medevac på allvar,
              för det har oerhört stor betydelse. Det är mitt största kompetensområde.
              Jag var med vid evakueringen i Phuket, i den sjukvårdsstyrka som
              evakuerade folk hem. Då var det tvunget att fungera. Det här kommer
              också att fungera bara resurserna finns tillgängliga.
            </seg>
          </u>
          <u xml:id="i-47c351fb3099ce77-867" prev="i-47c351fb3099ce77-862" who="Q4990084">
            <seg>
              Efter den här debatten kan jag konstatera att försvarsministern
              fortfarande inte känner någon oro, inte erkänner alls att viktiga
              funktioner är på plats, inte är beredd att ompröva tidsplanen,
              inte är orolig över att man inte har samövat och inte på något
              sätt kan tänka sig att diskutera frågan utan säger att det inte
              alls är säkert att det blir farligt.
            </seg>
          </u>
          <u xml:id="i-47c351fb3099ce77-868" prev="i-47c351fb3099ce77-862" who="Q4990084">
            <seg>
              Det är klart att det är farligare än att åka motorvägen mellan
              Sundsvall och Stockholm. Det är klart att det är stora risker
              med det här. Det är därför man ska ha utbildning.
            </seg>
          </u>
          <u xml:id="i-47c351fb3099ce77-869" prev="i-47c351fb3099ce77-862" who="Q4990084">
            <seg>
              Redan nu är det viktigt att säkra att våra unga kvinnor och män
              som är beredda att ställa upp för en insats inom NBG får den säkerhet,
              den utrustning och den utbildning de har rätt att få inför sitt
              viktiga uppdrag. Med rätt beredskap, rätt handläggning, rätt stöd
              och hjälp klarar de flesta människor mycket svåra påfrestningar
              och kan gå vidare efter en stor insats och en fin upplevelse att
              bära med sig i livet.
            </seg>
          </u>
          <note type="speaker">
            Anf. 133 ALLAN WIDMAN (fp):
          </note>
          <u xml:id="i-47c351fb3099ce77-870" next="i-47c351fb3099ce77-872" who="Q4731041">
            <seg>
              Herr talman! Det är klart att Gunilla Wahlén som först nu har
              ett ansvar för sitt parti i försvarsutskottet kanske inte har
              något nära, direkt och personligt ansvar för uppkomsten av Nordic
              Battle Group som ett politiskt projekt i den här kammaren. Men
              Vänsterpartiet har inte under årens lopp motsatt sig att det här
              förbandet tas fram och att Sverige är lead nation , utan Vänsterpartiet
              har stött projektet under resans gång. Jag tycker att det är viktigt
              att framhålla det.
            </seg>
          </u>
          <u xml:id="i-47c351fb3099ce77-871" prev="i-47c351fb3099ce77-870" who="Q4731041">
            <seg>
              Sedan begärde jag också ordet, herr talman, för att säga att
              utbildning i kris- och stresshantering när det gäller soldaterna
              i Nordic Battle Group har varit uppe ett par gånger. Senast i
              dag har jag i samtal med Försvarsmaktens enda psykiater det finns
              15 psykologer men en psykiater fått bekräftat att det har skett
              en utbildning både i stress och i krishantering. Det är naturligtvis
              bra att veta att så har skett.
            </seg>
          </u>
          <u xml:id="i-47c351fb3099ce77-872" prev="i-47c351fb3099ce77-870" who="Q4731041">
            <seg>
              Den utredning som i går lämnade delbetänkande till försvarsministern
              påpekade också behovet av en så kallad missionspsykolog, det vill
              säga en psykolog som följer med förbandet ut i operationsområdet.
              Det här har provats på andra håll i världen, bland annat i USA
              och Israel, och det har visat sig mycket framgångsrikt. En psykolog
              kan på förhand försöka identifiera vilka möjliga svagheter och
              vilka krissituationer som kan uppstå inom ramen för förbandet
              och om olyckan inträffar vara på plats och ge ett snabbt stöd.
            </seg>
          </u>
          <note type="speaker">
            Anf. 134 Försvarsminister STEN TOLGFORS (m):
          </note>
          <u xml:id="i-47c351fb3099ce77-873" next="i-47c351fb3099ce77-877" who="Q984112">
            <seg>
              Herr talman! Det var väl utmärkt att Gunilla Wahlén till slut
              visade vad debatten handlade om. Vänsterpartiet är emot att Nordic
              Battle Group har bildats.
            </seg>
          </u>
          <u xml:id="i-47c351fb3099ce77-874" prev="i-47c351fb3099ce77-873" who="Q984112">
            <seg>
              Det började som en debatt som hade som ingång att värna säkerheten
              för dem som nu väljer att delta, de som stöder tanken och vill
              delta för att försvara människor i andra länder. Det slutade med
              att Vänstern är emot alltihop. Och man hänvisar till att EU:s
              mandatkrav är för oklara. Det innebär att Vänstern i så fall är
              emot alla insatser som EU kan tänkas göra nu och i framtiden.
              Säg det till människor som är i fara, till människor som far illa!
            </seg>
          </u>
          <u xml:id="i-47c351fb3099ce77-875" prev="i-47c351fb3099ce77-873" who="Q984112">
            <seg>
              Återigen gjorde interpellanten påståenden som inte har något
              med verkligheten att göra. Jag sade inte att inte ett uppdrag
              med NBG kan vara farligt. Det jag avvisade var påståenden som
              handlade om att det var det farligaste uppdraget vi står inför.
              Det vet ingen i dag. Ingen vet vilket uppdraget skulle kunna vara.
              Det var vad jag sade.
            </seg>
          </u>
          <u xml:id="i-47c351fb3099ce77-876" prev="i-47c351fb3099ce77-873" who="Q984112">
            <seg>
              Låt mig också konstatera att Försvarsmakten bedömer att man kommer
              att kunna klara de krav som EU ställer. Försvarsmakten bedömer
              att man kommer att kunna klara kraven. Utöver det är det några
              av oss, Allan Widman och jag till exempel, som vill ställa ytterligare
              krav och gå på djupet i ytterligare frågor som handlar inte minst
              om de deltagande människornas säkerhet.
            </seg>
          </u>
          <u xml:id="i-47c351fb3099ce77-877" prev="i-47c351fb3099ce77-873" who="Q984112">
            <seg>
              Då vänder debatten plötsligt, för då handlar det om att syna
              Vänsterpartiets intresse för att de som deltar ska tillföras rätt
              materiel. Det är ett parti som vill minska resurserna med 5 miljarder
              om året under ungefär tre år, alltså 15 miljarder. Plötsligt ska
              materielen för de personer som Vänsterpartiet inte vill ska åka
              bli bättre med pengar Vänsterpartiet inte har. Det är en totalt
              ohållbar linje. Och jag förutsätter att Vänsterpartiet kommer
              att vara tämligen isolerat i diskussionen om det sättet att värna
              svenskar som vill delta i internationella insatser.
            </seg>
          </u>
          <note>
            Överläggningen var härmed avslutad.
          </note>
          <note>
            22 § Svar på interpellation 2007/08:9 om HBT-personer och utlandstjänst
          </note>
          <note type="speaker">
            Anf. 135 Försvarsminister STEN TOLGFORS (m):
          </note>
          <u xml:id="i-47c351fb3099ce77-878" next="i-47c351fb3099ce77-884" who="Q984112">
            <seg>
              Herr talman! Det är högkonjunktur för försvarsfrågor här i dag
              jättebra!
            </seg>
          </u>
          <u xml:id="i-47c351fb3099ce77-879" prev="i-47c351fb3099ce77-878" who="Q984112">
            <seg>
              Herr talman! Gunilla Wahlén har frågat mig vilka åtgärder jag
              kommer att vidta för att ingen HBT-person ska kränkas på grund
              av sin sexuella läggning eller sin könsidentitet under sin utlandstjänst.
            </seg>
          </u>
          <u xml:id="i-47c351fb3099ce77-880" prev="i-47c351fb3099ce77-878" who="Q984112">
            <seg>
              Arbetet för lika rättigheter och möjligheter för alla, till exempel
              oavsett sexuell läggning, är ett prioriterat område för regeringen,
              både nationellt och internationellt. Arbetet mot diskriminering
              på grund av sexuell läggning syftar till att värna principen om
              alla människors lika värde och allas rätt att bli behandlade som
              individer på lika villkor.
            </seg>
          </u>
          <u xml:id="i-47c351fb3099ce77-881" prev="i-47c351fb3099ce77-878" who="Q984112">
            <seg>
              Försvarsmakten ska genom sitt arbetsgivaransvar säkerställa att
              svenska soldater inte utsätts för diskriminering, trakasserier
              eller annan kränkande behandling vid deltagande i internationella
              insatser.
            </seg>
          </u>
          <u xml:id="i-47c351fb3099ce77-882" prev="i-47c351fb3099ce77-878" who="Q984112">
            <seg>
              Jag anser att vi nationellt kommit en bit på vägen i arbetet
              för lika rättigheter och möjligheter för alla, men utmaningen
              är även, som Gunilla Wahlén anför, att många länder har ett annat
              och för oss främmande synsätt på frågor som rör exempelvis HBT.
              Detta aktualiseras i samband med vårt deltagande i internationella
              insatser.
            </seg>
          </u>
          <u xml:id="i-47c351fb3099ce77-883" prev="i-47c351fb3099ce77-878" who="Q984112">
            <seg>
              Att personer aktivt skulle avstå utlandstjänst därför att de
              upplever det som möjligt och troligt att de kan bli utsatta för
              ovälkommet beteende är mycket olyckligt och inte acceptabelt.
            </seg>
          </u>
          <u xml:id="i-47c351fb3099ce77-884" prev="i-47c351fb3099ce77-878" who="Q984112">
            <seg>
              Som svar på Gunilla Wahléns fråga är det svårt att lova, tyvärr,
              att ingen HBT-person kommer att kränkas på grund av sin sexuella
              läggning eller sin könsidentitet under sin utlandstjänst i framtiden.
              Jag och Försvarsdepartementet kommer däremot att verka för ökad
              förståelse för vikten av frågor som rör lika rättigheter och möjligheter
              för alla i internationella sammanhang.
            </seg>
          </u>
          <note type="speaker">
            Anf. 136 GUNILLA WAHLÉN (v):
          </note>
          <u xml:id="i-47c351fb3099ce77-885" next="i-47c351fb3099ce77-892" who="Q4990084">
            <seg>
              Herr talman! Jag ser verkligen fram emot att få ett svar på min
              mycket konkreta och viktiga fråga. Det är inte bara jag som vill
              ha svar utan även många ungdomar, unga kvinnor och män som kan
              tänka sig att söka till försvaret för att få möjlighet att göra
              internationell tjänst och karriär inom Försvarsmakten. Vår nya
              försvarspolitik innebär att de allra flesta inom Försvarsmakten
              ska vara beredda att genomföra internationell tjänst. Vi behöver
              mogna, välutbildade, motiverade unga kvinnor och män till vårt
              framtida försvar. Dessa ungdomar vill också ha svar på samma fråga
              som jag har ställt till försvarsministern.
            </seg>
          </u>
          <u xml:id="i-47c351fb3099ce77-886" prev="i-47c351fb3099ce77-885" who="Q4990084">
            <seg>
              I en attitydundersökning 2007 med 667 intervjuer utförda av Värnpliktsrådet
              sägs i kapitlet om behandling av HBT-personer att hälften av de
              värnpliktiga inte upplever någon skillnad i acceptansen av HBT-personer
              mellan Försvarsmakten och det civila samhället. En av fyra upplever
              dock att det är mindre accepterat att vara HBT-person inom Försvarsmakten.
              En av tio värnpliktiga menar att HBT-personer har problem på förbandet,
              bland annat i form av kommentarer från befäl, trakasserier eller
              att de inte vågar komma ut som homosexuella. Den problematik som
              de möts av inom Försvarsmakten konsumerar en enorm energi som
              går åt till att dölja deras sexuella läggning, och de känner behov
              av att prestera mer än de övriga i gruppen för att inte utmärka
              sig.
            </seg>
          </u>
          <u xml:id="i-47c351fb3099ce77-887" prev="i-47c351fb3099ce77-885" who="Q4990084">
            <seg>
              Vilka åtgärder tänker försvarsministern vidta för att säkra att
              HBT-personer inte diskrimineras och kränks?
            </seg>
          </u>
          <u xml:id="i-47c351fb3099ce77-888" prev="i-47c351fb3099ce77-885" who="Q4990084">
            <seg>
              Det arbete som Försvarsmakten grundar sig i är att försvara demokrati
              och mänskliga rättigheter. I den borgerliga regeringens regeringsförklaring
              i oktober 2006 menade man att Sverige som första nation i världen
              uttryckte att det är angeläget att stärka FN:s arbete mot att
              HBT-personer i stora delar av världen utsätts för brutalt förtryck.
            </seg>
          </u>
          <u xml:id="i-47c351fb3099ce77-889" prev="i-47c351fb3099ce77-885" who="Q4990084">
            <seg>
              Enligt organisationen HoF, Homo, bi- och transpersoner i Försvaret,
              drar sig HBT-personer i det svenska försvaret för att göra utlandstjänst.
              Inför en fördjupad försvarspolitisk samverkan med den nordiska
              kretsen känner organisationen HoF sig oroad över att det i de
              övriga nordiska ländernas försvarsmakter inte finns samma tydlighet
              vad gäller HBT-personer. Detta gäller även i relationer mellan
              EU och Nato. Inom såväl Nato som EU finns flera länder som förbjuder
              HBT-personer i försvaret, till exempel USA, Grekland och Turkiet.
              Svenska soldater kan komma att mycket nära samarbeta med och ingå
              i styrkor från dessa länder.
            </seg>
          </u>
          <u xml:id="i-47c351fb3099ce77-890" prev="i-47c351fb3099ce77-885" who="Q4990084">
            <seg>
              Har försvarsministern försäkrat sig om att andra länders styrkor
              delar och accepterar våra värderingar i dessa frågor?
            </seg>
          </u>
          <u xml:id="i-47c351fb3099ce77-891" prev="i-47c351fb3099ce77-885" who="Q4990084">
            <seg>
              Försvarsministern sade följande i svaret: Jag och Försvarsdepartementet
              kommer däremot att verka för en ökad förståelse för vikten av
              frågor som rör lika rättigheter och möjligheter för alla i internationella
              sammanhang.
            </seg>
          </u>
          <u xml:id="i-47c351fb3099ce77-892" prev="i-47c351fb3099ce77-885" who="Q4990084">
            <seg>
              Nej, det räcker inte med ökad förståelse för frågan om lika rättigheter.
              Vi måste vidta konkreta åtgärder. Finns det konkreta åtgärder
              för att säkra att de känner sig trygga i internationella insatser?
            </seg>
          </u>
          <note type="speaker">
            Anf. 137 Försvarsminister STEN TOLGFORS (m):
          </note>
          <u xml:id="i-47c351fb3099ce77-893" next="i-47c351fb3099ce77-900" who="Q984112">
            <seg>
              Herr talman! Låt mig börja med att ge ett generellt perspektiv
              på varför frågan är viktig. Det kopplar till hela arbetet med
              värdegrundsfrågor inom Försvarsmakten. Det har nämligen bäring
              på förmågan att klara uppgiften i internationella insatser.
            </seg>
          </u>
          <u xml:id="i-47c351fb3099ce77-894" prev="i-47c351fb3099ce77-893" who="Q984112">
            <seg>
              Jag menar att det svenska arbetet med värdegrundsfrågor är internationellt
              sett bra. Vi vet också att den värdegrund som finns inom Försvarsmakten
              har en tendens att fortplanta sig i det utåtriktade agerandet
              också i en internationell insats, det vill säga att det kan påverka
              relationen till civilbefolkningen där man verkar. En respektfull
              och bra värdegrund ger en bättre relation till civilbefolkningen
              där man verkar, och därmed påverkar man direkt förmågan att lösa
              uppgiften på plats. Hur väl förankrad och utvecklad den interna
              värdegrunden är påverkar också förmågan att lösa uppgiften externt.
            </seg>
          </u>
          <u xml:id="i-47c351fb3099ce77-895" prev="i-47c351fb3099ce77-893" who="Q984112">
            <seg>
              Jag är medveten om att när det gäller arbetet på politisk nivå
              och de mål Försvarsmakten har angett ska ingen, vare sig anställd
              eller värnpliktig, mot sin vilja behöva dölja sin sexuella läggning
              inför kolleger eller värnpliktskamrater. Så är målet. Det har
              inte uppnåtts helt och är inte färdigt. Det finns utrymme för
              ytterligare förbättringar. Både den politiska nivån och myndighetsnivån
              behöver jobba vidare för att öka öppenheten i klimatet.
            </seg>
          </u>
          <u xml:id="i-47c351fb3099ce77-896" prev="i-47c351fb3099ce77-893" who="Q984112">
            <seg>
              I regeringsförklaringen 2006 påtalades förtrycket som HBT-personer
              upplever i stora delar av världen och att FN bör stärka sitt arbete
              för att bekämpa det. Jag menar att Försvarsmakten bedriver ett
              medvetet och seriöst arbete vad gäller frågor om främjande av
              jämlikhet och motverkande av diskriminering, inklusive HBT-frågor.
              Låt mig ge några exempel.
            </seg>
          </u>
          <u xml:id="i-47c351fb3099ce77-897" prev="i-47c351fb3099ce77-893" who="Q984112">
            <seg>
              Man har specifikt inom NBG, och det arbete vi just har diskuterat
              generellt, utarbetat en general order , som för närvarande ligger
              som ett utkast för underskrift av olika chefer inom Försvarsmakten.
              Det är just för att säkerställa en samsyn bland länderna som ingår
              i den nordiska stridsgruppen. Det framgår tydligt att diskriminering,
              trakasserier eller kränkande behandling av någon individ eller
              grupp på grund av exempelvis sexuell läggning inte är accepterat.
              Jag anser att Sverige och Försvarsmakten här försöker ta sitt
              ansvar som framework nation för NBG. Det är ett bra steg.
            </seg>
          </u>
          <u xml:id="i-47c351fb3099ce77-898" prev="i-47c351fb3099ce77-893" who="Q984112">
            <seg>
              Inom ramen för det arbete som Försvarsmakten genomfört med att
              förankra myndighetens värdegrund, som alla i Försvarsmakten har
              att rätta sig efter, framhålls att respekten för alla människor,
              inklusive respekten för människors sexuella läggning, måste vara
              tydlig. Försvarsmakten har deklarerat nolltolerans mot alla former
              av diskriminering, trakasserier och kränkningar. Försvarsmakten
              informerar de ungdomar som ska genomföra grundutbildning om vilken
              värdegrund som alla i försvaret ska rätta sig efter och som ska
              genomsyra verksamheten vid alla förband.
            </seg>
          </u>
          <u xml:id="i-47c351fb3099ce77-899" prev="i-47c351fb3099ce77-893" who="Q984112">
            <seg>
              En heltidsbefattning som HBT-ansvarig ska inrättas vid Försvarsmaktens
              högkvarter. Vid varje förband ska det finnas en kontaktperson
              vad gäller HBT-frågor. Försvarsmakten medverkar i en nationell
              temagrupp som heter Fritt Fram inom ramen för ett EU-arbete. Försvarsmakten
              fastställde i våras etiska regler och uppförandekod för svensk
              personal inför och under internationella uppdrag, vilket är mycket
              bra. Man genomför också utbildningar i den uppförandekoden.
            </seg>
          </u>
          <u xml:id="i-47c351fb3099ce77-900" prev="i-47c351fb3099ce77-893" who="Q984112">
            <seg>
              Summa summarum är det här en viktig fråga som kopplar till värdegrunden
              men också till vad jag menar vara ett seriöst arbete som Försvarsmakten
              bedriver.
            </seg>
          </u>
          <note type="speaker">
            Anf. 138 GUNILLA WAHLÉN (v):
          </note>
          <u xml:id="i-47c351fb3099ce77-901" next="i-47c351fb3099ce77-907" who="Q4990084">
            <seg>
              Herr talman! Nu får jag tacka för ett lite mer utförligt svar
              än det skriftliga. Det här var lite mer kött på benen.
            </seg>
          </u>
          <u xml:id="i-47c351fb3099ce77-902" prev="i-47c351fb3099ce77-901" who="Q4990084">
            <seg>
              Vi talade tidigare om regeringsförklaringen från 2006. Jag vill
              återkomma till regeringsförklaringen 2007. Där fanns också en
              mening om vikten av tolerans och öppenhet. Det sades att människor
              ska kunna leva sida vid sida oavsett bakgrund, religion eller
              kön. Däremot finns ingenting om sexuell läggning i den delen av
              regeringsförklaringen.
            </seg>
          </u>
          <u xml:id="i-47c351fb3099ce77-903" prev="i-47c351fb3099ce77-901" who="Q4990084">
            <seg>
              Inte heller i övrigt berördes HBT-frågorna i regeringsförklaringen.
              Jag delar den oro som RFSL har givit uttryck för, nämligen att
              HBT-personers rättigheter osynliggörs och försvinner i den borgerliga
              politiken.
            </seg>
          </u>
          <u xml:id="i-47c351fb3099ce77-904" prev="i-47c351fb3099ce77-901" who="Q4990084">
            <seg>
              Men jag måste erkänna att jag har blivit glad över försvarsministerns
              svar om hur man systematiskt har tagit sig an frågorna i Sverige
              med en HBT-ansvarig och att en samsyn har säkrats inom NBG-gruppen.
            </seg>
          </u>
          <u xml:id="i-47c351fb3099ce77-905" prev="i-47c351fb3099ce77-901" who="Q4990084">
            <seg>
              Att få fler kvinnor att delta i fredsprocessen och i arbetet
              mot våld och krig är viktigt. Men förutom ökad andel kvinnor i
              fredsfrämjande insatser måste det också till ett genusperspektiv
              på de internationella insatserna. Inom Försvarsmaktens utbildning
              för internationell tjänstgöring ingår FN:s resolution 1325 om
              kvinnors deltagande i säkerhetsarbetet. Utbildningen har för avsikt
              att klargöra vad resolutionen innebär och vilka konsekvenser den
              får för fältarbetet. Det är bra att genuskunskap generellt och
              genusperspektiv på säkerhet specifikt finns med i utbildningen.
              Men utbildningen behöver fördjupas, breddas och innefatta icke-diskriminering
              på grund av sexuell läggning. Utbildningen bör gälla på samtliga
              svenska myndigheter som har anställda i internationell tjänst.
            </seg>
          </u>
          <u xml:id="i-47c351fb3099ce77-906" prev="i-47c351fb3099ce77-901" who="Q4990084">
            <seg>
              Jag anser att försvarsministern som högsta ansvarig politiker
              måste se till att även HBT-frågorna kommer upp på dagordningen
              i vårt internationella samarbete inom Försvarsmakten. Jag hade
              tänkt att ställa frågan om Sverige vid något tillfälle har fört
              upp frågan inom NBG-gruppens länder, det vill säga Finland, Irland,
              Norge och Estland. Nu får jag höra att det faktiskt är gjort,
              och jag är mycket glad för det.
            </seg>
          </u>
          <u xml:id="i-47c351fb3099ce77-907" prev="i-47c351fb3099ce77-901" who="Q4990084">
            <seg>
              Finns frågan på dagordningen inom EU nu när vi planerar och ska
              sända trupper till Sudan och Tchad?
            </seg>
          </u>
          <note type="speaker">
            Anf. 139 Försvarsminister STEN TOLGFORS (m):
          </note>
          <u xml:id="i-47c351fb3099ce77-908" next="i-47c351fb3099ce77-915" who="Q984112">
            <seg>
              Herr talman! Frågan om sexuell läggning och könsidentitet är
              en del i ett större sammanhang inom ramen för att arbeta med värdegrund
              och allas människors lika värde.
            </seg>
          </u>
          <u xml:id="i-47c351fb3099ce77-909" prev="i-47c351fb3099ce77-908" who="Q984112">
            <seg>
              Sverige och Försvarsmakten har goda upparbetade bilaterala samverkanskanaler,
              inte minst med grannländer som Norge och Danmark. Vi tror att
              det är viktigt med ökat kunskaps- och erfarenhetsutbyte jämfört
              med vad som sker i dag också i andra länder som ligger i framkant
              i liknande frågor. Till exempel kan det handla om Nederländerna
              eller Kanada.
            </seg>
          </u>
          <u xml:id="i-47c351fb3099ce77-910" prev="i-47c351fb3099ce77-908" who="Q984112">
            <seg>
              På internationell nivå bedriver Sverige ett medvetet arbete vad
              gäller att främja alla människors lika värde och rättigheter.
              Inom en rad olika organisationer som driver MR-frågor finns Sverige
              med som deltagare som gör sitt bästa för att driva arbetet framåt.
            </seg>
          </u>
          <u xml:id="i-47c351fb3099ce77-911" prev="i-47c351fb3099ce77-908" who="Q984112">
            <seg>
              Bland annat tror vi att det kan behövas mer diskussioner om frågor
              om jämlikhet och diskriminering, till exempel att de ytterligare
              beaktas i planering och förberedelse inför genomförande av internationella
              insatser. Det kan till exempel vara i utbildning som sker inför
              internationell tjänstgöring. Dessutom bör Försvarsmakten framföra
              och tydliggöra vår syn på frågor som rör alla individers lika
              rättigheter och möjligheter i sammanhang där svensk personal kommer
              att samverka med personal i och från andra länder. Det kan vara
              inför en internationell insats, gemensam övning, utbildning, samövning
              eller liknande. Jag kommer framöver att bedöma om ytterligare
              initiativ behöver tas på det här området, men vi är inte där ännu.
            </seg>
          </u>
          <u xml:id="i-47c351fb3099ce77-912" prev="i-47c351fb3099ce77-908" who="Q984112">
            <seg>
              Sverige samlar på sig olika erfarenheter, bland annat genom att
              ha det som kallas för MOT, Military Observation Team, i Afghanistan,
              som enkom består av kvinnor. Det är ännu inte utvärderat, men
              spontant menar jag att det är en angelägen sak. Att ha förmågan
              att skapa kontakt med och få information från kvinnor i lokalbefolkningen
              möjliggör till exempel en förbättrad informationsinhämtning. Det
              ger i sin tur ökad kvalitet i den operativa verksamheten och gör
              det möjligt att utföra angelägna uppgifter och öka säkerheten
              för de egna styrkorna, förutom att det stöder FN-resolutionen
              1325.
            </seg>
          </u>
          <u xml:id="i-47c351fb3099ce77-913" prev="i-47c351fb3099ce77-908" who="Q984112">
            <seg>
              Vad jag menade i mitt förra inlägg är att värdegrundsarbetet
              är viktigt i sig i den egna verksamheten, men det har också bäring
              på förmågan att utföra uppdraget på ett bra sätt, att lösa uppgiften.
              Jag vill gärna tro, och jag tror faktiskt, att Sverige tillhör
              de länder i världen som har kommit längst med detta. Det bidrar
              till att skapa en respektfull attityd mot de civila man möter
              och samverkar med. Den interna värdegrunden kommuniceras också
              externt. Därför är den väldigt viktig.
            </seg>
          </u>
          <u xml:id="i-47c351fb3099ce77-914" prev="i-47c351fb3099ce77-908" who="Q984112">
            <seg>
              Vi kan nu konstatera att arbetet med jämställdhet förmodligen
              har kommit längre än arbetet med HBT-frågan. Det är en fråga som
              kanske inte har uppmärksammats specifikt i så hög grad ännu i
              internationella sammanhang, men det är en utmanande fråga för
              framtiden. Jag är intresserad av att se om det finns mer att göra
              här framöver, även om jag som sagt gör den sammanfattande bedömningen
              att Sverige är ett land som har kommit långt.
            </seg>
          </u>
          <u xml:id="i-47c351fb3099ce77-915" prev="i-47c351fb3099ce77-908" who="Q984112">
            <seg>
              Som sagt: Koppla ihop vikten av att ha en bra värdegrund internt
              med en god förmåga att lösa uppgiften externt.
            </seg>
          </u>
          <note type="speaker">
            Anf. 140 GUNILLA WAHLÉN (v):
          </note>
          <u xml:id="i-47c351fb3099ce77-916" next="i-47c351fb3099ce77-919" who="Q4990084">
            <seg>
              Herr talman! Jag tycker fortfarande att jag har fått ett nyanserat
              och bra svar av försvarsministern som tyder på insikt och självkritik
              och som är helt rimligt och realistiskt.
            </seg>
          </u>
          <u xml:id="i-47c351fb3099ce77-917" prev="i-47c351fb3099ce77-916" who="Q4990084">
            <seg>
              Sverige ska ju delta i internationella insatser, men de ska vara
              helt och fullt sanktionerade via FN-beslut. Då kan vi komma i
              ett läge där insatslandet kan vara till exempel ett muslimskt
              land där man har dödsstraff för homosexualitet. Kan Sverige då
              komma i ett läge där insatslandet eller någon i medstyrkan om
              det skickas 4 000 personer varav Sverige skickar 200 skulle kunna
              kräva att det inte finns någon homosexuell som deltar i en sådan
              gruppering? Har diskussionerna någonsin varit uppe i EU eller
              i militära sammanhang att man skulle kunna hamna i den situationen?
            </seg>
          </u>
          <u xml:id="i-47c351fb3099ce77-918" prev="i-47c351fb3099ce77-916" who="Q4990084">
            <seg>
              Det är viktigt att trakasserier eller kränkningar aldrig tillåts
              att hindra enskildas tjänstgöring. Jag inser att det fortfarande
              återstår mycket att göra på hemmaplan. Som framework nation har
              vi också anledning att uppmärksamma dessa frågor i samband med
              att vi sätter upp den nordiska stridsgruppen. Varje deltagande
              nation tar själv ut sina befäl och soldater. Det blir därför framför
              allt i vårt sätt att leda stridsgruppen som vi måste säkerställa
              att HBT-personer inte kränks på grund av sin sexuella läggning.
              Jag tycker att försvarsministern mycket väl delar min syn på det.
            </seg>
          </u>
          <u xml:id="i-47c351fb3099ce77-919" prev="i-47c351fb3099ce77-916" who="Q4990084">
            <seg>
              Sverige måste vara tydligt och ställa krav i allt internationellt
              samarbete för att garantera att varken svenska soldater eller
              soldater från andra länder utsätts för diskriminering och visa
              på alla människors lika värde för att medverka till en värld med
              ökad säkerhet, fred och frihet.
            </seg>
          </u>
          <note type="speaker">
            Anf. 141 Försvarsminister STEN TOLGFORS (m):
          </note>
          <u xml:id="i-47c351fb3099ce77-920" next="i-47c351fb3099ce77-923" who="Q984112">
            <seg>
              Herr talman! Jag vill bara ta upp ett par kompletterande saker
              så här i slutet av debatten.
            </seg>
          </u>
          <u xml:id="i-47c351fb3099ce77-921" prev="i-47c351fb3099ce77-920" who="Q984112">
            <seg>
              Det första är att NBG, Nordic Battle Group, kommer att inkludera
              två tjänster som jämställdhetsrådgivare. På engelska kallas det
              för gender advisor .
            </seg>
          </u>
          <u xml:id="i-47c351fb3099ce77-922" prev="i-47c351fb3099ce77-920" who="Q984112">
            <seg>
              Det andra är att Sverige självklart är emot dödsstraffet i alla
              dess former, av alla dess orsaker och i alla länder som det tänkas
              må förekomma. Om detta kan det aldrig råda någon tvekan.
            </seg>
          </u>
          <u xml:id="i-47c351fb3099ce77-923" prev="i-47c351fb3099ce77-920" who="Q984112">
            <seg>
              Låt mig också säga att många av de insatser som vi gör internationellt
              också bidrar till att skapa fred, säkerhet, trygghet och bättre
              respekt för mänskliga rättigheter för alla de människor som vi
              där kommer i kontakt med. Det är det yttersta syftet med att Sverige
              gör internationella insatser.
            </seg>
          </u>
          <note>
            Överläggningen var härmed avslutad.
          </note>
          <note>
            23 § Svar på interpellation 2007/08:18 om uppgradering av JAS
            39 Gripen
          </note>
          <note type="speaker">
            Anf. 142 Försvarsminister STEN TOLGFORS (m):
          </note>
          <u xml:id="i-47c351fb3099ce77-924" next="i-47c351fb3099ce77-932" who="Q984112">
            <seg>
              Herr talman! Peter Rådberg har ställt tre frågor till mig.
            </seg>
          </u>
          <u xml:id="i-47c351fb3099ce77-925" prev="i-47c351fb3099ce77-924" who="Q984112">
            <seg>
              För det första: Vilket slags internationell samverkan syftar
              jag på när regeringen vill uppgradera JAS 39 Gripen till C/D-nivå?
            </seg>
          </u>
          <note>
            För det andra: Vilka är de säkerhetspolitiska skäl som jag åberopar
            till att uppgradera 31 stycken JAS 39 Gripen till C/D-standard?
          </note>
          <u xml:id="i-47c351fb3099ce77-926" prev="i-47c351fb3099ce77-924" who="Q984112">
            <seg>
              För det tredje: Avser jag att uppgradera JAS 39 Gripen till C/D-nivå
              i syfte att gynna framtida exportmöjligheter och måna om svenska
              arbetstillfällen, eller är det insatsförsvarets reella behov som
              ligger bakom uppgraderingen?
            </seg>
          </u>
          <note>
            Då jag nu besvarar Peter Rådbergs frågor vill jag inledningsvis
            erinra om att regeringen i vårpropositionen underställde hela
            ärendet riksdagens bedömning. Vad detta handlar om är ett genomförande
            av den så kallade handlingsplanen som består av en ombyggnad av
            upp till 31 stycken JAS 39 version A/B till JAS 39 version C/D
            och ett demonstratorprogram för eventuell vidareutveckling av
            JAS 39 Gripen. Riksdagen beslutade enligt regeringens förslag.
          </note>
          <u xml:id="i-47c351fb3099ce77-927" prev="i-47c351fb3099ce77-924" who="Q984112">
            <seg>
              Regeringen har höga ambitioner när det gäller internationella
              insatser. Genom dessa bidrar vi inte bara till andras säkerhet
              och utveckling, vi ökar även vår egen säkerhet. Genomförandet
              av internationella insatser är en integrerad del av svensk säkerhets-,
              utrikes- och försvarspolitik. Det finns ingen motsättning mellan
              internationella insatser och nationellt försvar. Det är tvärtom
              två sidor av samma mynt. Sverige har ett långsiktigt säkerhetspolitiskt
              behov av flygstridskrafter.
            </seg>
          </u>
          <u xml:id="i-47c351fb3099ce77-928" prev="i-47c351fb3099ce77-924" who="Q984112">
            <seg>
              Uppgraderingen av JAS 39 Gripen och demonstratorprogrammet syftar
              till att skapa en enhetlig interoperabel och antalsmässigt reducerad
              flygplansflotta och genom detta även minska de framtida kostnaderna.
              Med denna flygplanflotta som grund kan Försvarsmakten långsiktigt
              bidra med denna typ av förband i internationella insatser när
              behov och efterfrågan av detta finns, och också lösa de nationella
              försvarsuppgifterna. Det går inte att veta vilka kapacitetsbehov
              som kommer att finnas i framtiden. Sverige måste därför vara förberett
              för olika behov.
            </seg>
          </u>
          <u xml:id="i-47c351fb3099ce77-929" prev="i-47c351fb3099ce77-924" who="Q984112">
            <seg>
              Detta är den säkerhetspolitiska grunden och den typ av internationell
              samverkan som regeringen haft som utgångspunkt vid ställningstagandet
              att uppgradera JAS 39 Gripen till C/D-nivå och således svaret
              på Peter Rådbergs första två frågor.
            </seg>
          </u>
          <u xml:id="i-47c351fb3099ce77-930" prev="i-47c351fb3099ce77-924" who="Q984112">
            <seg>
              Låt mig konstatera en lika enkel som självklar utgångspunkt.
              Det är Försvarsmaktens behov som ligger till grund för genomförandet
              av handlingsplanen för JAS 39 Gripen. Det är svaret på den tredje
              frågan som Peter Rådberg ställt till mig.
            </seg>
          </u>
          <u xml:id="i-47c351fb3099ce77-931" prev="i-47c351fb3099ce77-924" who="Q984112">
            <seg>
              Avslutningsvis vill jag kommentera en faktauppgift i interpellationen.
            </seg>
          </u>
          <u xml:id="i-47c351fb3099ce77-932" prev="i-47c351fb3099ce77-924" who="Q984112">
            <seg>
              Peter Rådberg anger i interpellationen att regeringen den 6 september
              2007 fattade beslut om ett nytt robotsystem till kustkorvetter.
              Detta är inte korrekt. Regeringen har inte fattat ett sådant beslut.
            </seg>
          </u>
          <note type="speaker">
            Anf. 143 PETER RÅDBERG (mp):
          </note>
          <u xml:id="i-47c351fb3099ce77-933" next="i-47c351fb3099ce77-939" who="Q6086370">
            <seg>
              Herr talman! Jag får tacka för svaret från ministern.
            </seg>
          </u>
          <note>
            När frågan om att uppgradera 31 stycken JAS-plan till C/D-nivå
            behandlades i riksdagen i våras informerade inte regeringen riksdagen
            om vilken internationell samverkan regeringen syftar på och vilka
            säkerhetspolitiska skäl som regeringen har för att uppgradera
            31 stycken JAS 39 Gripen till C/D-nivå.
          </note>
          <u xml:id="i-47c351fb3099ce77-934" prev="i-47c351fb3099ce77-933" who="Q6086370">
            <seg>
              Sten Tolgfors sade i Svenska Dagbladet för ett tag sedan: Dagens
              beslut om uppgraderingen av JAS är bra för det svenska försvaret.
              Sverige får tillgång till ett modernt och kostnadseffektivt flygplanssystem
              som också fungerar i internationell samverkan. Vilken samverkan
              syftar statsrådet på? Det svaret är statsrådet skyldig.
            </seg>
          </u>
          <u xml:id="i-47c351fb3099ce77-935" prev="i-47c351fb3099ce77-933" who="Q6086370">
            <seg>
              Ministern satt också i Agendastudion för några veckor sedan och
              fick frågan om Sverige kan bli angripet och hotat av något annat
              land. Landet vi pratar om är Ryssland. Svaret du gav var ett entydigt
              nej. Sverige är inte hotat av Ryssland. Du såg inte heller någon
              hotbild framför dig på mycket, mycket länge. Du sade till och
              med att Rysslands försvarsbudget var på endast 140 miljarder kronor,
              så de har ingen ekonomisk möjlighet att angripa ett annat land,
              som till exempel Sverige. Det är en uppfattning som jag helt delar
              med försvarsministern.
            </seg>
          </u>
          <u xml:id="i-47c351fb3099ce77-936" prev="i-47c351fb3099ce77-933" who="Q6086370">
            <seg>
              I ljuset av det som du har sagt blir det obegripligt att du i
              nästa andetag säger att vi ska uppgradera 31 stycken JAS 39 Gripen.
              Ett av skälen till detta är att vi genom denna uppgradering inte
              bara bidrar till andras säkerhet och utveckling utan även ökar
              vår egen säkerhet. Följdfrågan blir: Ser du i alla fall en hotbild?
              Eller vad menar försvarsministern med att vi ökar vår säkerhet?
              I förhållande till vem då? Och du påstår att andras säkerhet ökar
              genom att vi eventuellt kommer att sälja JAS-plan till Sydafrika,
              Thailand och Indien. Förklara på vilket sätt Sverige och dessa
              eventuella mottagarländer får en ökad säkerhet genom att vi uppgraderar
              JAS-planen till C/D-nivå och eventuellt säljer dem vidare till
              nämnda länder.
            </seg>
          </u>
          <u xml:id="i-47c351fb3099ce77-937" prev="i-47c351fb3099ce77-933" who="Q6086370">
            <seg>
              En av de grundläggande förutsättningarna för all vapenexport
              är att mottagarlandet ska respektera de mänskliga rättigheterna.
              Anser ministern att de länder som jag angav och som är föremål
              för försäljning av våra JAS-plan uppfyller kriteriet om mänskliga
              rättigheter?
            </seg>
          </u>
          <u xml:id="i-47c351fb3099ce77-938" prev="i-47c351fb3099ce77-933" who="Q6086370">
            <seg>
              Min tredje fråga till dig var om uppgradering av JAS 39 Gripen
              var för att värna framtida exportmöjligheter och svensk sysselsättning
              eller om det handlade om försvarets reella behov. Ministern fnyser
              lite grann åt frågan genom att svara att det är en lika enkel
              som självklar utgångspunkt, nämligen att det är Försvarsmaktens
              behov som ligger till grund för uppgraderingen av JAS 39 Gripen.
              Men vilka behov syftar ministern på? Du sade alldeles nyss att
              vi inte hade något hot mot Sverige. Är det ÖB eller Försvarsmakten
              som har efterfrågat uppgradering av JAS 39 Gripen eller är det
              andra intressenter som ligger bakom förslaget?
            </seg>
          </u>
          <u xml:id="i-47c351fb3099ce77-939" prev="i-47c351fb3099ce77-933" who="Q6086370">
            <seg>
              Du säger också i Svenska Dagbladet: Det är också bra att kunna
              finansiera Gripen genom export. Det kan man inte tolka på annat
              sätt än att det är bra för svensk industri.
            </seg>
          </u>
          <note type="speaker">
            Anf. 144 Försvarsminister STEN TOLGFORS (m):
          </note>
          <u xml:id="i-47c351fb3099ce77-940" next="i-47c351fb3099ce77-949" who="Q984112">
            <seg>
              Herr talman! Ingen är gladare än jag att Peter Rådberg uppenbarligen
              är en flitig tidningsläsare. Men han bör nog vara lite försiktigare
              med sina citat. Det gäller såväl från de tv-program han tittar
              på som för de artiklar han läser.
            </seg>
          </u>
          <u xml:id="i-47c351fb3099ce77-941" prev="i-47c351fb3099ce77-940" who="Q984112">
            <seg>
              Jag har inte sagt att det inte kan komma en hotbild mot Sverige.
              Det jag har sagt är att den kommer att se annorlunda ut än det
              gamla invasionshotet. Jag har vid upprepade tillfällen talat om
              att terrorismen utgör en ny hotbild mot Sverige. Vi har korruption,
              brottslighet och miljöfrågor. Det är en ny typ av hot vi står
              inför.
            </seg>
          </u>
          <u xml:id="i-47c351fb3099ce77-942" prev="i-47c351fb3099ce77-940" who="Q984112">
            <seg>
              Det är precis det som riksdagen i övrigt har ägnat något decennium
              eller så åt att ställa om det svenska försvaret till. Man har
              gått från ett förrådsställt invasionsförsvar avsett för en tydlig
              och fundamental hotbild risken för invasion riktad mot vårt land
              till en annan sorts hotbild ett insatsförsvar som också deltar
              löpande i internationella insatser. Inget av detta har Peter Rådberg
              förstått. Inget av detta har han noterat när han har sett på aldrig
              så långa Agendaintervjuer om vad som händer i Ryssland. Men det
              är en nyanserad diskussion som Rådberg uppenbarligen inte är det
              minsta intresserad av att delta i. Vad är den nya tidens hot?
              Hur fungerar den nya tidens svenska försvar? Hur deltar vi i internationella
              operationer?
            </seg>
          </u>
          <u xml:id="i-47c351fb3099ce77-943" prev="i-47c351fb3099ce77-940" who="Q984112">
            <seg>
              Och så kommer det igen, det som jag nu har hört några gånger
              under kvällens i och för sig trevliga och intressanta debatter.
              Vi ska på förhand peka ut vilka internationella insatser Sverige
              ska delta i. Vi vet inte hur världen kommer att se ut. Vi talar
              ofta om snabba insatser där Sverige såklart inte deltar för att
              vi tycker att det är intressant i största allmänhet utan för att
              vi svarar mot ett konkret behov. Det är styrt av utvecklingen
              i omvärlden. Ska Sverige ha ett försvar som har möjlighet att
              delta i internationella insatser? Vårt svar är entydigt ja.
            </seg>
          </u>
          <u xml:id="i-47c351fb3099ce77-944" prev="i-47c351fb3099ce77-940" who="Q984112">
            <seg>
              Låt mig också konstatera att Peter Rådberg staplar felaktigheter
              i sin interpellation och i sina inlägg. Han hade fel om det han
              påstod i skrift i sin interpellation om robotsystemet Visby. Han
              har fel om att försvaret inte har sparat i reala termer. Det är
              i själva verket så att försvarsmaktsbudgeten i år, 2007, är 8
              ½ miljarder lägre än 2001 i fasta priser, trots att Rådberg påstår
              att inget av detta har förändrats.
            </seg>
          </u>
          <u xml:id="i-47c351fb3099ce77-945" prev="i-47c351fb3099ce77-940" who="Q984112">
            <seg>
              Försvarsmaktens köpkraft har i realiteten minskat med 20 procent
              över perioden och detta under en period då inriktningen för Försvarsmakten
              har förändrats mot ett insatsförsvar som gör insats i internationella
              uppdrag. Det innebär såklart högre kostnader att ha förband och
              materiel insatta än att de står oanvända på hemmaplan. Materiel
              i insats ger i sig större slitage och högre kostnader.
            </seg>
          </u>
          <u xml:id="i-47c351fb3099ce77-946" prev="i-47c351fb3099ce77-940" who="Q984112">
            <seg>
              Rådberg påstod också att vi tydligen ska sälja Gripen till Sydafrika.
              Det var intressant att höra.
            </seg>
          </u>
          <u xml:id="i-47c351fb3099ce77-947" prev="i-47c351fb3099ce77-940" who="Q984112">
            <seg>
              Peter Rådberg, det är en lång rad påståenden som gör att det
              stundom är svårt att ha en bra debatt om frågorna, i detta fall
              om Gripen, tidigare om internationella insatser.
            </seg>
          </u>
          <u xml:id="i-47c351fb3099ce77-948" prev="i-47c351fb3099ce77-940" who="Q984112">
            <seg>
              Låt mig konstatera att handlingsplanen från början är en idé
              som kommer från överbefälhavaren och Försvarsmakten. Interpellanten
              frågar vad det ska lösa för behov för det svenska försvaret och
              Försvarsmakten? Det är uppenbarligen så att man själv har gjort
              den bedömningen. Peter Rådberg må anse att han vet bättre. Jag
              sätter min tillit till överbefälhavaren när det gäller vilket
              behov det svenska försvaret har för Sverige.
            </seg>
          </u>
          <u xml:id="i-47c351fb3099ce77-949" prev="i-47c351fb3099ce77-940" who="Q984112">
            <seg>
              Jag har också en ambition att Sverige ska ha kapacitet att delta
              i internationella insatser och vara interoperabelt vad gäller
              materiel.
            </seg>
          </u>
          <note type="speaker">
            Anf. 145 PETER RÅDBERG (mp):
          </note>
          <u xml:id="i-47c351fb3099ce77-950" next="i-47c351fb3099ce77-955" who="Q6086370">
            <seg>
              Herr talman! Det är spännande att debattera med Sten Tolgfors.
              Han slänger ganska grova ord rätt i ansiktet på mig.
            </seg>
          </u>
          <u xml:id="i-47c351fb3099ce77-951" prev="i-47c351fb3099ce77-950" who="Q6086370">
            <seg>
              Jag ska börja med att hålla med dig om en sak. Du talar om nya
              hot, och det gläder mig. Läser du Miljöpartiets försvarsmotion
              är det exakt det som vi talar om. Vi talar om de nya hoten. Det
              är brottslighet, miljöhot, eventuellt nya terrorhot och så vidare.
              Men frågan är vad vi ska med JAS 39 Gripen till då.
            </seg>
          </u>
          <u xml:id="i-47c351fb3099ce77-952" prev="i-47c351fb3099ce77-950" who="Q6086370">
            <seg>
              Det som frågan handlar om nu är uppgraderingen. Du sade i Agendastudion
              att vi inte har något hot under mycket lång tid framöver. Ryssland
              var definitivt inget hot. Sedan säger du att vi ska uppgradera
              31 stycken JAS 39 Gripen. Det blir väl hundra när allt är klart
              för det är den kapacitet som Sverige har i dag. I nästa steg ska
              du sälja det vidare till de länder jag angav. Eller förnekar du
              att du har de ambitionerna? Det vore oerhört intressant om du
              erkände detta och sade att vi inte ska sälja dessa plan vidare.
            </seg>
          </u>
          <u xml:id="i-47c351fb3099ce77-953" prev="i-47c351fb3099ce77-950" who="Q6086370">
            <seg>
              Du säger hela tiden att du har höga ambitioner när det gäller
              internationella insatser. Vad är de höga ambitionerna? Du ger
              inget svar på det i ditt svar till mig. Vilka är de höga ambitionerna
              när det gäller internationella insatser?
            </seg>
          </u>
          <u xml:id="i-47c351fb3099ce77-954" prev="i-47c351fb3099ce77-950" who="Q6086370">
            <seg>
              Det jag kan läsa av det svar du ger är att du ska sälja JAS-planen
              vidare till de länder som jag angav. På vilket sätt ökar vi säkerheten
              i världen genom att sälja planen till Indien och Thailand? Jag
              sade att vi eventuellt kan sälja till dessa länder. Det vill väl
              Saab och det har väl du som försvarsminister inget emot. På vilket
              sätt ökar det säkerheten i till exempel Kashmir? Du ger inget
              svar på frågan.
            </seg>
          </u>
          <u xml:id="i-47c351fb3099ce77-955" prev="i-47c351fb3099ce77-950" who="Q6086370">
            <seg>
              Du säger att du har höga internationella ambitioner. Men utifrån
              det nya försvar som vi har, vad ska vi ha uppgraderingen av JAS
              39 Gripen till? Kan du svara på den frågan är jag oerhört tacksam.
            </seg>
          </u>
          <note type="speaker">
            Anf. 146 Försvarsminister STEN TOLGFORS (m):
          </note>
          <u xml:id="i-47c351fb3099ce77-956" next="i-47c351fb3099ce77-965" who="Q984112">
            <seg>
              Herr talman! Där fick vi uppleva ett steg till. Nu är det inte
              bara uppgraderingen som Miljöpartiet är emot. Nu ifrågasätts hela
              behovet av JAS 39 Gripen för det svenska försvaret. Vi ska alltså
              avveckla det svenska flygvapnet, enligt Miljöpartiet. Det blir
              konsekvensen av resonemanget.
            </seg>
          </u>
          <u xml:id="i-47c351fb3099ce77-957" prev="i-47c351fb3099ce77-956" who="Q984112">
            <seg>
              Grunden för vilken materiel som ska upphandlas är Försvarsmaktens
              behov. Det är Försvarsmakten som med stöd av Försvarets materielverk
              har tagit fram och föreslagit ett genomförande av den så kallade
              handlingsplan som vi nu har satt i gång.
            </seg>
          </u>
          <u xml:id="i-47c351fb3099ce77-958" prev="i-47c351fb3099ce77-956" who="Q984112">
            <seg>
              Den innebär att man bygger om 31 flygplan till en nyare version.
              Den innebär också ett demonstratorprogram för teknikutveckling.
            </seg>
          </u>
          <u xml:id="i-47c351fb3099ce77-959" prev="i-47c351fb3099ce77-956" who="Q984112">
            <seg>
              På ett sätt är det som Peter Rådberg säger korrekt. Handlingsplanen
              stöder exportsatsningar genom att potentiella exportländer ser
              en tydlig signal om att vi satsar på JAS 39 Gripen eftersom vi
              förlänger produktionen. Vi visar också att demonstratorprogrammet
              gör att vi utvecklar kunskap. Vi ser potentialen i Gripensystemen.
            </seg>
          </u>
          <u xml:id="i-47c351fb3099ce77-960" prev="i-47c351fb3099ce77-956" who="Q984112">
            <seg>
              Jag vet att Miljöpartiet är helt emot krigsmaterielexport. Socialdemokraterna
              ägnar sig å andra sidan nu åt att försvara nationell försvarsindustri,
              och vill förmodligen öka ansträngningarna. Ni får försöka få ihop
              det på er kant. Vi står för att vi tror att försvarsindustrins
              framtid ligger i internationalisering. Export sker inom ramen
              för den lagstiftning och det regelverk som finns för det. Det
              hanteras för övrigt av handelsministern.
            </seg>
          </u>
          <u xml:id="i-47c351fb3099ce77-961" prev="i-47c351fb3099ce77-956" who="Q984112">
            <seg>
              Låt mig igen konstatera att det som jag gjorde i Agenda och som
              jag har gjort vid andra tillfällen var att konstatera att vi inte
              ska tro att de nya hoten är desamma som de gamla. Tro inte att
              vägen fram är att gå tillbaka till ett förrådsställt invasionsförsvar
              för den hotbild som fanns då. Vi måste gå vidare med att jobba
              med att stärka insatsförsvaret som löpande deltar i internationella
              insatser. Det går inte att på förhand säga vilken som blir nästa
              stora kris i världen. Vilken blir nästa gång som det internationella
              samfundet ställer frågan: Kan Sverige delta?
            </seg>
          </u>
          <u xml:id="i-47c351fb3099ce77-962" prev="i-47c351fb3099ce77-956" who="Q984112">
            <seg>
              Vi kan inte heller på förhand säga behovet av styrka som Sverige
              ska delta med. Det är därför viktigt att se att internationella
              insatser är en central uppgift för det nya svenska försvaret.
            </seg>
          </u>
          <u xml:id="i-47c351fb3099ce77-963" prev="i-47c351fb3099ce77-956" who="Q984112">
            <seg>
              Vi jobbar mot en moderniserad materielförsörjningsprocess, interoperabel
              materiel, som möjliggör för svenska styrkor att jobba tillsammans
              med andra. Vi deltar till exempel mycket i nordiskt samarbete.
              Det går per definition inte det förstår nog de flesta att peka
              ut var i världen det kommer att gå snett nästa gång. När kommer
              det internationella samfundet att begära svensk hjälp och med
              vad? Vår ambition är att vi ska kunna finnas där i betydligt högre
              utsträckning än vad Sverige har kunnat tidigare. Därför har vi
              haft debatter här i dag där vi har redovisat att vi går från 1
              ½ miljard i finansiering av internationella insatser till drygt
              2,8 miljarder på tre år i finansiering av internationella insatser.
            </seg>
          </u>
          <u xml:id="i-47c351fb3099ce77-964" prev="i-47c351fb3099ce77-956" who="Q984112">
            <seg>
              Vi tror att det är rätt, riktigt och nödvändigt att Sverige deltar
              i och fördubblar sin förmåga att delta i internationella insatser.
              Uppenbarligen gör andra partier i den här kammaren motsatt prioritering.
            </seg>
          </u>
          <u xml:id="i-47c351fb3099ce77-965" prev="i-47c351fb3099ce77-956" who="Q984112">
            <seg>
              Jag vill påstå att svenska insatser internationellt är bra till
              stöd för människor som annars skulle ha farit illa. Om man är
              emot det får det konsekvenser i deras vardag.
            </seg>
          </u>
          <note type="speaker">
            Anf. 147 PETER RÅDBERG (mp):
          </note>
          <u xml:id="i-47c351fb3099ce77-966" next="i-47c351fb3099ce77-973" who="Q6086370">
            <seg>
              Herr talman! Jag vet inte var jag ska börja. Vår nye försvarsminister
              har inte läst sin läxa. Det hörs tydligt.
            </seg>
          </u>
          <u xml:id="i-47c351fb3099ce77-967" prev="i-47c351fb3099ce77-966" who="Q6086370">
            <seg>
              Jag kan börja stapla upp vad du säger. Avveckla JAS. Vem har
              sagt att vi skulle göra det? Jag pratar alltså för Miljöpartiets
              räkning. Jag vill att du läser våra 30 sidor budgetmotion. Vi
              vill dra ned på JAS till 70 stycken. Vi vill säkert ligga runt
              50 som vi anser rimligt på sikt. Vem har sagt att vi ska ta bort
              dem helt och hållet?
            </seg>
          </u>
          <u xml:id="i-47c351fb3099ce77-968" prev="i-47c351fb3099ce77-966" who="Q6086370">
            <seg>
              Vi köper också frågan om internationalisering. Vi vill ju ha
              2 000 man i internationalisering. Miljöpartiet driver ju att vi
              ska öka de resurserna och ställa om till det nya försvar som du
              pratar om. Det är ju precis det vi säger.
            </seg>
          </u>
          <u xml:id="i-47c351fb3099ce77-969" prev="i-47c351fb3099ce77-966" who="Q6086370">
            <seg>
              Du säger att vi är emot krigsmateriel. Vi är emot att vi säljer
              krigsmateriel till diktatoriska länder. Det är ju inte regeringen.
              Den förra socialdemokratiska regeringen var inte heller emot det.
              Ni säljer ju till Kina. Ni säljer till länder som har en helt
              annan demokratisk syn än vad vi har. Det är helt okej tycker ni.
            </seg>
          </u>
          <u xml:id="i-47c351fb3099ce77-970" prev="i-47c351fb3099ce77-966" who="Q6086370">
            <seg>
              Vad kommer att gå snett nästa gång? Det är ju just det vi säger
              i vår motion. Det kan bli nya konflikter. Det kan bli miljöhot.
              Det kan bli terrorism. Vi ställer den logiska frågan: Vad ska
              du med JAS-planen till? Ska du jaga terrorister med JAS-plan?
            </seg>
          </u>
          <u xml:id="i-47c351fb3099ce77-971" prev="i-47c351fb3099ce77-966" who="Q6086370">
            <seg>
              Jag ställde frågan: Kan du förklara hur det bidrar till säkerheten
              i världen om vi gör en uppgradering av de 31 stycken JAS Gripen?
              Kan du svara på det?
            </seg>
          </u>
          <u xml:id="i-47c351fb3099ce77-972" prev="i-47c351fb3099ce77-966" who="Q6086370">
            <seg>
              Vi är för internationalisering. Vi är naturligtvis för att man
              ska dra ned på krigsmateriel. Vi ska sälja till länder som är
              demokratiska.
            </seg>
          </u>
          <u xml:id="i-47c351fb3099ce77-973" prev="i-47c351fb3099ce77-966" who="Q6086370">
            <seg>
              Du säger mycket som inte är sant, Sten Tolgfors. Det upprör mig
              oerhört mycket.
            </seg>
          </u>
          <note type="speaker">
            Anf. 148 Försvarsminister STEN TOLGFORS (m):
          </note>
          <u xml:id="i-47c351fb3099ce77-974" next="i-47c351fb3099ce77-1001" who="Q984112">
            <seg>
              Herr talman! Jag noterar att Peter Rådberg i sitt tidigare inlägg
              avfärdade behovet av JAS. Det fanns inget behov. Om det inte finns
              något behov är väl slutsatsen att Miljöpartiet knappast stöder
              att de är kvar.
            </seg>
          </u>
          <u xml:id="i-47c351fb3099ce77-975" prev="i-47c351fb3099ce77-974" who="Q984112">
            <seg>
              Jag har bara att lyssna på vad interpellanten säger och förhålla
              mig till det.
            </seg>
          </u>
          <u xml:id="i-47c351fb3099ce77-976" prev="i-47c351fb3099ce77-974" who="Q984112">
            <seg>
              Miljöpartiet säger att man vill ha ett par tusen i internationella
              insatser. Hur ska det finansieras? Hur ska materielen finansieras?
              Hur ska utbildningen finansieras? Hur ska insatsen finansieras?
              Samtidigt vill Miljöpartiet dra ned mer än dubbelt så mycket som
              min regering har föreslagit. Vi har dessutom specificerat hur
              det ska gå till. Det har inte Miljöpartiet gjort.
            </seg>
          </u>
          <u xml:id="i-47c351fb3099ce77-977" prev="i-47c351fb3099ce77-974" who="Q984112">
            <seg>
              Jag levde med föreställningen att Miljöpartiet är emot att regeringen
              ska göra exportstödjande insatser för försvarsmaterielexport.
              Nu fick vi besked om motsatsen. Det är intressant, men knappast
              konsistent.
            </seg>
          </u>
          <u xml:id="i-47c351fb3099ce77-978" prev="i-47c351fb3099ce77-974" who="Q984112">
            <seg>
              Peter Rådberg påstår att Sverige säljer vapen till Kina. Det
              kan jag direkt avvisa.
            </seg>
          </u>
          <u xml:id="i-47c351fb3099ce77-979" prev="i-47c351fb3099ce77-974" who="Q984112">
            <seg>
              Det handlar om att vi skapar en ensad flotta av JAS-plan. Vi
              kan då gå ned till 100 stycken. Det innebär besparingar för framtiden.
            </seg>
          </u>
          <u xml:id="i-47c351fb3099ce77-980" prev="i-47c351fb3099ce77-974" who="Q984112">
            <seg>
              Vi ökar planens räckvidd, interoperabilitet. Med demonstratorprogrammet
              säkrar vi teknikutveckling.
            </seg>
          </u>
          <u xml:id="i-47c351fb3099ce77-981" prev="i-47c351fb3099ce77-974" who="Q984112">
            <seg>
              Det ligger möjligen utanför Peter Rådbergs fantasi på vilket
              sätt Sverige kan bidra i internationella insatser. Låt mig bara
              nämna att Gripen går att använda för övervakning till exempel.
              I Peter Rådbergs värld är det uppenbarligen inte möjligt.
            </seg>
          </u>
          <u xml:id="i-47c351fb3099ce77-982" prev="i-47c351fb3099ce77-974" who="Q984112">
            <seg>
              Allt vi nu gör syftar till att säkra två saker. För det första
              vill vi stärka Sveriges förmåga att värna sin egen territoriella
              integritet. För det andra vill vi dubblera förmågan att delta
              i internationella insatser.
            </seg>
          </u>
          <u xml:id="i-47c351fb3099ce77-983" prev="i-47c351fb3099ce77-974" who="Q984112">
            <seg>
              De debatter vi har haft i kväll speglar nog ganska tydligt att
              regeringen har tydliga alternativ medan de tre vänsterpartierna
              i grunden är djupt splittrade när det gäller hur det framtida
              försvaret ska se ut.
            </seg>
          </u>
          <note>
            Överläggningen var härmed avslutad.
          </note>
          <note>
            24 § Anmälan om inkomna uppteckningar från EU-nämndssammanträden
          </note>
          <note>
            Förste vice talmannen anmälde att uppteckningar från EU-nämndens
            sammanträden fredagen den 14 september och fredagen den 21 september
            inkommit.
          </note>
          <note>
            25 § Anmälan om inkomna faktapromemorior om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-47c351fb3099ce77-984" prev="i-47c351fb3099ce77-974" who="Q984112">
            <seg>
              KOM(2007)22
            </seg>
          </u>
          <u xml:id="i-47c351fb3099ce77-985" prev="i-47c351fb3099ce77-974" who="Q984112">
            <seg>
              KOM(2007)439
            </seg>
          </u>
          <u xml:id="i-47c351fb3099ce77-986" prev="i-47c351fb3099ce77-974" who="Q984112">
            <seg>
              KOM(2007)424
            </seg>
          </u>
          <note>
            26 § Anmälan och hänvisning av motioner till utskott
          </note>
          <note>
            Anmäldes
          </note>
          <note>
            3302 motioner avlämnade under den allmänna motionstiden enligt
            motionsförteckning.
          </note>
          <note>
            Kammaren biföll talmannens förslag att motionerna omedelbart
            skulle hänvisas till utskott enligt motionsförteckningens förslag.
          </note>
          <note>
            27 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            28 § Bordläggning
          </note>
          <note>
            Anmäldes och bordlades
          </note>
          <note>
            Kammaren biföll talmannens förslag att motioner fick väckas på
            denna skrivelse.
          </note>
          <note>
            Anmäldes och bordlades
          </note>
          <note>
            29 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 5 oktober
          </note>
          <u xml:id="i-47c351fb3099ce77-987" prev="i-47c351fb3099ce77-974" who="Q984112">
            <seg>
              Luciano Astudillo
            </seg>
          </u>
          <note>
            Peter Hultqvist
          </note>
          <note>
            Sven-Erik Österberg
          </note>
          <note>
            Maryam Yazdanfar
          </note>
          <note>
            den 10 oktober
          </note>
          <note>
            Börje Vestlund
          </note>
          <note>
            den 15 oktober
          </note>
          <u xml:id="i-47c351fb3099ce77-988" prev="i-47c351fb3099ce77-974" who="Q984112">
            <seg>
              Mats Pertoft
            </seg>
          </u>
          <note>
            Fredrik Malm
          </note>
          <note>
            den 16 oktober
          </note>
          <note>
            Mikael Damberg
          </note>
          <u xml:id="i-47c351fb3099ce77-989" prev="i-47c351fb3099ce77-974" who="Q984112">
            <seg>
              Luciano Astudillo
            </seg>
          </u>
          <u xml:id="i-47c351fb3099ce77-990" prev="i-47c351fb3099ce77-974" who="Q984112">
            <seg>
              Luciano Astudillo
            </seg>
          </u>
          <note>
            Hillevi Larsson
          </note>
          <note>
            Interpellationerna 2007/08:3640 redovisas i bilaga som fogats
            till riksdagens snabbprotokoll tisdagen den 16 oktober.
          </note>
          <note>
            Interpellationerna 2007/08:4146 redovisas i bilaga som fogats
            till riksdagens snabbprotokoll tisdagen den 23 oktober.
          </note>
          <note>
            30 § Anmälan om frågor för skriftliga svar
          </note>
          <u xml:id="i-47c351fb3099ce77-991" prev="i-47c351fb3099ce77-974" who="Q984112">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 4 oktober
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            den 5 oktober
          </note>
          <note>
            Eva Flyborg
          </note>
          <note>
            Gunilla Carlsson
          </note>
          <note>
            Peter Hultqvist
          </note>
          <note>
            Peter Hultqvist
          </note>
          <note>
            Peter Hultqvist
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Eva Johnsson
          </note>
          <note>
            den 9 oktober
          </note>
          <note>
            Åsa Lindestam
          </note>
          <note>
            Laila Bjurling
          </note>
          <note>
            Fredrik Olovsson
          </note>
          <note>
            Eva Olofsson
          </note>
          <note>
            Lars-Ivar Ericson
          </note>
          <note>
            Ylva Johansson
          </note>
          <note>
            Hans Wallmark
          </note>
          <note>
            den 10 oktober
          </note>
          <note>
            Ameer Sachet
          </note>
          <note>
            Ameer Sachet
          </note>
          <note>
            Ameer Sachet
          </note>
          <u xml:id="i-47c351fb3099ce77-992" prev="i-47c351fb3099ce77-974" who="Q984112">
            <seg>
              Luciano Astudillo
            </seg>
          </u>
          <note>
            den 11 oktober
          </note>
          <u xml:id="i-47c351fb3099ce77-993" prev="i-47c351fb3099ce77-974" who="Q984112">
            <seg>
              Thomas Bodström
            </seg>
          </u>
          <note>
            Urban Ahlin
          </note>
          <note>
            den 12 oktober
          </note>
          <u xml:id="i-47c351fb3099ce77-994" prev="i-47c351fb3099ce77-974" who="Q984112">
            <seg>
              Luciano Astudillo
            </seg>
          </u>
          <note>
            Tomas Eneroth
          </note>
          <note>
            Sinikka Bohlin
          </note>
          <note>
            Mikael Oscarsson
          </note>
          <note>
            Marietta de Pourbaix-Lundin
          </note>
          <note>
            Elisebeht Markström
          </note>
          <note>
            Hillevi Engström
          </note>
          <note>
            Margareta Cederfelt
          </note>
          <note>
            Margareta Cederfelt
          </note>
          <note>
            Margareta Cederfelt
          </note>
          <note>
            Annelie Enochson
          </note>
          <note>
            Gunvor G Ericson
          </note>
          <note>
            den 15 oktober
          </note>
          <note>
            Carl B Hamilton
          </note>
          <note>
            Patrik Forslund
          </note>
          <u xml:id="i-47c351fb3099ce77-995" prev="i-47c351fb3099ce77-974" who="Q984112">
            <seg>
              Alice Åström
            </seg>
          </u>
          <note>
            Eva Sonidsson
          </note>
          <note>
            Hans Linde
          </note>
          <note>
            Lennart Sacrédeus
          </note>
          <note>
            Lars-Ivar Ericson
          </note>
          <note>
            Lars-Ivar Ericson
          </note>
          <note>
            Lars-Ivar Ericson
          </note>
          <note>
            Lars-Ivar Ericson
          </note>
          <note>
            Birgitta Sellén
          </note>
          <note>
            Birgitta Sellén
          </note>
          <u xml:id="i-47c351fb3099ce77-996" prev="i-47c351fb3099ce77-974" who="Q984112">
            <seg>
              Barbro Westerholm
            </seg>
          </u>
          <u xml:id="i-47c351fb3099ce77-997" prev="i-47c351fb3099ce77-974" who="Q984112">
            <seg>
              Barbro Westerholm
            </seg>
          </u>
          <note>
            Tobias Krantz
          </note>
          <note>
            den 16 oktober
          </note>
          <note>
            Carl B Hamilton
          </note>
          <note>
            Peter Hultqvist
          </note>
          <note>
            Frågorna 2007/08:4378 redovisas i bilaga som fogats till riksdagens
            snabbprotokoll tisdagen den 16 oktober.
          </note>
          <note>
            Frågorna 2007/08:7995 redovisas i bilaga som fogats till riksdagens
            snabbprotokoll tisdagen den 23 oktober.
          </note>
          <note>
            31 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 9 oktober
          </note>
          <u xml:id="i-47c351fb3099ce77-998" prev="i-47c351fb3099ce77-974" who="Q984112">
            <seg>
              Alice Åström
            </seg>
          </u>
          <note>
            Peter Hultqvist
          </note>
          <note>
            den 10 oktober
          </note>
          <note>
            Tina Acketoft
          </note>
          <note>
            Elisebeht Markström
          </note>
          <note>
            Staffan Danielsson
          </note>
          <note>
            Tina Ehn
          </note>
          <note>
            Birgitta Eriksson
          </note>
          <note>
            Birgitta Eriksson
          </note>
          <note>
            Ameer Sachet
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            Eva Flyborg
          </note>
          <note>
            Gunilla Carlsson
          </note>
          <note>
            Peter Hultqvist
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Eva Johnsson
          </note>
          <note>
            den 11 oktober
          </note>
          <note>
            Fredrik Olovsson
          </note>
          <note>
            Margareta Persson
          </note>
          <u xml:id="i-47c351fb3099ce77-999" prev="i-47c351fb3099ce77-974" who="Q984112">
            <seg>
              Thomas Bodström
            </seg>
          </u>
          <u xml:id="i-47c351fb3099ce77-1000" prev="i-47c351fb3099ce77-974" who="Q984112">
            <seg>
              Thomas Bodström
            </seg>
          </u>
          <note>
            Svaren redovisas i bilaga som fogats till riksdagens snabbprotokoll
            tisdagen den 16 oktober.
          </note>
          <note>
            32 § Kammaren åtskildes kl. 22.29.
          </note>
          <u xml:id="i-47c351fb3099ce77-1001" prev="i-47c351fb3099ce77-974" who="Q984112">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
