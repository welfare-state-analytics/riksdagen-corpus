<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200708</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200708</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--95</head>
          <docDate when="2008-04-14">2008-04-14</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-4a23b9a6cd799f04-0" who="unknown">
            <seg>
              2007/08:95
            </seg>
          </u>
          <note>
            Måndagen den 14 april
          </note>
          <note>
            Kl. 12:00 - 13:27
          </note>
          <note>
            1 § Justering av protokoll
          </note>
          <note>
            Justerades protokollen för den 7 och 8 april.
          </note>
          <note>
            2 § Meddelande om preliminär plan för kammarens sammanträden
            våren 2008
          </note>
          <note>
            Talmannen meddelade att en preliminär plan för kammarens sammanträden
            våren 2008 med voteringstider delats ut till riksdagens ledamöter.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 17 april
            kl. 14.00 skulle följande statsråd närvara:
          </note>
          <note>
            Näringsminister Maud Olofsson (c), statsrådet Lars Leijonborg
            (fp), statsrådet Maria Larsson (kd), jordbruksminister Eskil Erlandsson
            (c) och statsrådet Åsa Torstensson (c).
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2007/08:540
          </note>
          <note>
            Interpellation 2007/08:540 Basindustrins behov av en aktiv näringspolitik
          </note>
          <note>
            Interpellationen kommer att besvaras tisdagen den 22 april 2008.
          </note>
          <u xml:id="i-4a23b9a6cd799f04-1" who="unknown">
            <seg>
              Skälet till dröjsmålet är sedan tidigare inbokade engagemang
              och tjänsteresa.
            </seg>
          </u>
          <note>
            Fredrik Ahlén
          </note>
          <note>
            Interpellation 2007/08:544
          </note>
          <note>
            Interpellation 2007/08:544 Regeringens arbetsformer
          </note>
          <note>
            Interpellationen kommer att besvaras tisdagen den 22 april 2008.
          </note>
          <u xml:id="i-4a23b9a6cd799f04-2" who="unknown">
            <seg>
              Skälet till dröjsmålet är tjänsteresor.
            </seg>
          </u>
          <note>
            Christina Weihe
          </note>
          <note>
            5 § Svar på interpellation 2007/08:541 om tjänsten som rikspolischef
          </note>
          <note type="speaker">
            Anf. 1 Justitieminister BEATRICE ASK (m):
          </note>
          <u xml:id="i-4a23b9a6cd799f04-3" next="i-4a23b9a6cd799f04-7" who="Q297850">
            <seg>
              Herr talman! Karl Gustav Abramsson har frågat mig vilka åtgärder
              jag avser att vidta för att ansökningsförfarandet till tjänsten
              som rikspolischef ska bli så öppet som möjligt.
            </seg>
          </u>
          <u xml:id="i-4a23b9a6cd799f04-4" prev="i-4a23b9a6cd799f04-3" who="Q297850">
            <seg>
              Låt mig inledningsvis konstatera att regeringens syn på utnämningsmakten
              är att den ska präglas av förutsägbarhet, spårbarhet och öppenhet.
              Sedan regeringens tillträde i oktober 2006 tas därför numera regelmässigt
              fram kravprofiler som ligger till grund för varje rekrytering
              av myndighetschefer. Kravprofilen läggs i akten för respektive
              anställningsbeslut efter det att regeringen fattat beslut i ärendet
              och är därefter tillgänglig för den som är intresserad.
            </seg>
          </u>
          <u xml:id="i-4a23b9a6cd799f04-5" prev="i-4a23b9a6cd799f04-3" who="Q297850">
            <seg>
              I budgetpropositionen 2008 uttalade regeringen att annonsering
              vid rekrytering av myndighetschefer ska bli mer regel än undantag.
              Huvudregeln kom till efter en försöksverksamhet där regeringen
              prövade annonsering som rekryteringsverktyg i fyra anställningsärenden.
              Ytterligare annonseringar av myndighetschefer har därefter skett.
              Ibland måste dock regeringen också på andra vägar identifiera
              potentiella kandidater. Det kan till exempel uppstå situationer
              där det trots annonsering inte finns någon sökande med de kvalifikationer
              som krävs. Regeringen väljer således själv hur man vill genomföra
              en rekryteringsprocess i syfte att finna en lämplig person för
              ett myndighetschefsjobb. Ibland görs också bedömningen att en
              viss rekryteringsprocess ska genomföras helt eller delvis med
              stöd av extern konsult.
            </seg>
          </u>
          <u xml:id="i-4a23b9a6cd799f04-6" prev="i-4a23b9a6cd799f04-3" who="Q297850">
            <seg>
              En kravprofil har upprättats avseende anställning som rikspolischef.
              Anställningen har därefter utannonserats. Ett antal personer har
              lämnat in intresseanmälningar. Annonsen och intresseanmälningarna
              är allmänna och offentliga handlingar, och kravprofilen kommer
              att läggas i akten när anställningsbeslutet är klart. Justitiedepartementet
              har skrivit avtal med ett konsultföretag som kommer att fungera
              som ett metodstöd i det fortsatta rekryteringsarbetet. Dessa handlingar
              ligger också i akten. De är allmänna och kan begäras ut.
            </seg>
          </u>
          <u xml:id="i-4a23b9a6cd799f04-7" prev="i-4a23b9a6cd799f04-3" who="Q297850">
            <seg>
              När regeringen utser de högsta cheferna i den offentliga förvaltningen
              arbetar vi enligt de riktlinjer som regeringen lagt fast om öppenhet
              och insyn. Vi bereder självklart även detta ärende enligt dessa
              riktlinjer.
            </seg>
          </u>
          <note type="speaker">
            Anf. 2 KARL GUSTAV ABRAMSSON (s):
          </note>
          <u xml:id="i-4a23b9a6cd799f04-8" next="i-4a23b9a6cd799f04-19" who="Q5541652">
            <seg>
              Herr talman! Först vill jag tacka ministern för svaret. Det är
              möjligt att justitieministern tycker att det var onödigt att ställa
              till med en interpellationsdebatt om den här frågan. Från oppositionens
              sida försökte vi få ett samtal i utskottet om det här, men utskottsmajoriteten
              förvägrade oss den möjligheten.
            </seg>
          </u>
          <u xml:id="i-4a23b9a6cd799f04-9" prev="i-4a23b9a6cd799f04-8" who="Q5541652">
            <seg>
              Jag konstaterar att justitieministern hänvisar till olika uttalanden
              som gjorts här i fråga om den nya tillsättningspolitiken. Jag
              vill påminna om en del av det som hände före valet. Jag ska inte
              namnge några nuvarande ministrar. Det var i alla fall fråga om
              att politiskt tillsatta chefer skulle sparkas efter ett maktskifte.
              En borgerlig regering skulle göra rent hus i myndighetstoppen.
              Den arbetsgrupp som tillsattes av allianspolitikerna tog fram
              ett underlag för hanteringen av de här frågorna.
            </seg>
          </u>
          <u xml:id="i-4a23b9a6cd799f04-10" prev="i-4a23b9a6cd799f04-8" who="Q5541652">
            <seg>
              Jag påminner mig också ett uttalande som en numera känd minister
              hade om Socialdemokraternas utnämningspolitik, nämligen om att
              ge förläningar till dem som har partibok. I andra länder skulle
              detta, påstods det, kallas för korruption. En namngiven generaldirektör,
              socialdemokrat, kallades för socialdemokratisk valarbetare.
            </seg>
          </u>
          <u xml:id="i-4a23b9a6cd799f04-11" prev="i-4a23b9a6cd799f04-8" who="Q5541652">
            <seg>
              Jag skulle vilja ställa en del frågor här.
            </seg>
          </u>
          <u xml:id="i-4a23b9a6cd799f04-12" prev="i-4a23b9a6cd799f04-8" who="Q5541652">
            <seg>
              Efter regeringstillträdet har regeringens företrädare vid ett
              flertal olika tillfällen talat om den nya utnämningspolitikens
              stora öppenhet. Jag vill fråga ministern: Var finns spåren av
              den öppenheten?
            </seg>
          </u>
          <u xml:id="i-4a23b9a6cd799f04-13" prev="i-4a23b9a6cd799f04-8" who="Q5541652">
            <seg>
              Om jag förstått saken rätt har nog regeringen börjat förstå att
              den rätta vägens tillsättningspolitik som predikades före valet
              inte alltid är så lätt att följa.
            </seg>
          </u>
          <u xml:id="i-4a23b9a6cd799f04-14" prev="i-4a23b9a6cd799f04-8" who="Q5541652">
            <seg>
              Tillsättandet av ny rikspolischef utgör inte något undantag härvidlag.
              Ingen av dem som har sökt den här tjänsten har, såvitt jag förstår,
              ansetts kapabel att bli ny rikspolischef. Efter att ha tagit del
              av ansökningarna får jag intrycket att väldigt många driver med
              regeringen. En del ansökningar betraktar jag som rena skämtet.
            </seg>
          </u>
          <u xml:id="i-4a23b9a6cd799f04-15" prev="i-4a23b9a6cd799f04-8" who="Q5541652">
            <seg>
              Därför vill jag fråga: Finns det personer som har anmält intresse
              för tjänsten som rikspolischef efter ansökningstidens utgång,
              och finns dessa personer förtecknade eller är dessa intresseanmälningar
              offentliga?
            </seg>
          </u>
          <u xml:id="i-4a23b9a6cd799f04-16" prev="i-4a23b9a6cd799f04-8" who="Q5541652">
            <seg>
              Förre rikspolischefen lämnade sitt jobb i november förra året.
              Det har nu gått nästan sex månader, och ingen ny rikspolischef
              är i sikte. Förra veckan fick vi på en poliskonferens ute på Såstaholm
              reda på att vi skulle ha en ny chef på plats före midsommar.
            </seg>
          </u>
          <u xml:id="i-4a23b9a6cd799f04-17" prev="i-4a23b9a6cd799f04-8" who="Q5541652">
            <seg>
              För att det inte på något sätt ska missförstås vill jag ha sagt
              att myndigheten under den tillförordnade rikspolischefen sköts
              på ett mycket bra sätt, på ett föredömligt sätt, och att myndighetens
              trovärdighet inte på något sätt kan ifrågasättas. Däremot är det
              min uppfattning att regeringens trovärdighet i tillsättningsfrågorna
              nu är i gungning.
            </seg>
          </u>
          <u xml:id="i-4a23b9a6cd799f04-18" prev="i-4a23b9a6cd799f04-8" who="Q5541652">
            <seg>
              Jag har förstått att justitieministern anser att ansökningsförfarandet
              inte har gett särskilt bra resultat. Jag har också förstått att
              andra vägar nu valts. Justitieministern säger i svaret bland annat
              att ett konsultföretag har anlitats som ska fungera som metodstöd
              så står det i interpellationssvaret.
            </seg>
          </u>
          <u xml:id="i-4a23b9a6cd799f04-19" prev="i-4a23b9a6cd799f04-8" who="Q5541652">
            <seg>
              Jag skulle gärna vilja höra justitieministern förklara vad som
              menas med metodstöd och om det i avtalet med konsulten skrivits
              in någon form av sekretessklausuler.
            </seg>
          </u>
          <note type="speaker">
            Anf. 3 THOMAS BODSTRÖM (s):
          </note>
          <u xml:id="i-4a23b9a6cd799f04-20" next="i-4a23b9a6cd799f04-29" who="Q3141607">
            <seg>
              Herr talman! Också jag vill tacka Beatrice Ask för svaret. Som
              K G Abramsson sagt var en av de saker som de borgerliga partierna
              främst kritiserade just förfarandet vid tillsättning av tjänster.
              Maud Olofsson talade om korruption och så vidare.
            </seg>
          </u>
          <u xml:id="i-4a23b9a6cd799f04-21" prev="i-4a23b9a6cd799f04-20" who="Q3141607">
            <seg>
              Det här skulle det ändras på. När en ny rikspolischef skulle
              utses sade Fredrik Reinfeldt att det skulle bli svenska folkets
              polis. Här skulle det vara öppet. Här skulle det visas öppet hur
              man går till väga.
            </seg>
          </u>
          <u xml:id="i-4a23b9a6cd799f04-22" prev="i-4a23b9a6cd799f04-20" who="Q3141607">
            <seg>
              Jag får säga att det började ganska bra och i enlighet med vad
              man hade sagt. Vi trodde inte att det skulle fungera, men man
              utlyste faktiskt tjänsten. Det kom in ett antal namn. Vi som såg
              det där förstod att här var kanske ändå andra saker på gång. Det
              visade sig också vara så. Otroligt nog sade du, Beatrice Ask,
              i en intervju i TV 4: Vi för samtal med andra, och andra har hört
              av sig.
            </seg>
          </u>
          <u xml:id="i-4a23b9a6cd799f04-23" prev="i-4a23b9a6cd799f04-20" who="Q3141607">
            <seg>
              Det här är naturligtvis fullkomligt sensationellt med tanke på
              att det skulle vara ett öppet förfarande därför att då har vi
              ett öppet förfarande där det sannolikt inte kommer att tillsättas
              någon. Dessutom har vi ett hemligt förfarande parallellt om det
              nu visar sig att man för samtal med andra och att andra har hört
              av sig.
            </seg>
          </u>
          <u xml:id="i-4a23b9a6cd799f04-24" prev="i-4a23b9a6cd799f04-20" who="Q3141607">
            <seg>
              Det var dina egna ord, det var ingen tjänsteman vi kunde höra
              berätta det här för svenska folket.
            </seg>
          </u>
          <u xml:id="i-4a23b9a6cd799f04-25" prev="i-4a23b9a6cd799f04-20" who="Q3141607">
            <seg>
              I enlighet med den öppenhet som man har skrutit så mycket med
              vill vi förstås från justitieutskottet och riksdagen veta vilka
              det är. Menar man allvar med att det ska vara öppet? Då begär
              att vi få ut lite uppgifter om det här. Då får vi till svar från
              Charlotte von Essen vid polisenheten att det inte är sekretess
              eller arbetsmaterial eller något annat. Man säger: Det finns inget
              annat. Det var precis vad man sade.
            </seg>
          </u>
          <u xml:id="i-4a23b9a6cd799f04-26" prev="i-4a23b9a6cd799f04-20" who="Q3141607">
            <seg>
              Vi överklagade det. Beatrice Ask kom fram till samma slutsats:
              Det finns inga andra. Då har vi fått en mycket märklig situation,
              nämligen att det finns två olika versioner: det Beatrice Ask säger
              och det hon skriver. Båda kan inte vara rätt.
            </seg>
          </u>
          <u xml:id="i-4a23b9a6cd799f04-27" prev="i-4a23b9a6cd799f04-20" who="Q3141607">
            <seg>
              Med tanke på hur viktigt det här är har Karl Gustav Abramsson
              framställt den här interpellationen, och jag har följt med. Vi
              måste veta: Vilket är det som är rätt? Är det vad du sade inför
              svenska folket, att det finns andra personer som har hört av sig
              och som ni har kontakt med? Eller är det så som du skriver till
              Sveriges riksdag, att det inte finns några andra? Om någon ringer
              in ska det tas tjänsteanteckningar och så vidare.
            </seg>
          </u>
          <u xml:id="i-4a23b9a6cd799f04-28" prev="i-4a23b9a6cd799f04-20" who="Q3141607">
            <seg>
              Det är vi väldigt intresserade av att få veta. Ibland när vi
              debatterar blir det så att du inte ens svarar på frågor, och det
              kan vara så att vi ställer otydliga frågor. Nu vill jag därför
              vara väldigt konkret. Eftersom jag är en förlåtande natur, präglad
              av min advokatverksamhet, vill jag ändå ge dig chansen att reparera.
              Vi kan konstatera att det inte kan vara på det sättet att det
              finns ett parallellt förfaranden, dels det du sade i tv, dels
              det som skrev om till riksdagen. Som K G Abramsson sade försökte
              vi få dig till utskottet, men det sade dina kamrater nej till.
              Där hade vi kunnat föra ett samtal i lugn och ro om det här. Nu
              tvingas vi att göra det på det här sättet. Det är förstås också
              en väg. Men nu vill vi alltså ha ett klart och tydligt svar: Är
              det på det sättet att det finns andra personer som har hört av
              sig? Har ni kontakt med andra personer, eller är det bara de personer
              som finns i det öppna förfarandet som är aktuella?
            </seg>
          </u>
          <u xml:id="i-4a23b9a6cd799f04-29" prev="i-4a23b9a6cd799f04-20" who="Q3141607">
            <seg>
              Det skulle jag vara väldigt tacksam att få svar på.
            </seg>
          </u>
          <note type="speaker">
            Anf. 4 Justitieminister BEATRICE ASK (m):
          </note>
          <u xml:id="i-4a23b9a6cd799f04-30" next="i-4a23b9a6cd799f04-36" who="Q297850">
            <seg>
              Herr talman! Nej, Karl Gustav Abramsson, jag tycker inte att
              interpellationen är onödig. Vi tycker att det är bra att diskutera
              både rekrytering och beslut om anställningar i riksdagen också,
              inte minst formerna för det. Den här regeringen har, till skillnad
              från tidigare regeringar, valt att försöka modernisera tillsättningsförfarandet.
              Det är inte helt enkelt, och det vet alla. Det finns regelverk
              och annat och också hänsynstaganden till människor som kan vara
              intresserade av anställningar som kan vara besvärliga med tanke
              på de regelverk som gäller. Det gör att vi har haft den här försöksverksamheten
              med utannonsering. Det finns ingen kultur hos olika myndigheter
              att tjänster utannonseras, utan man får sitta och vänta på sin
              bak, höll jag på att säga, tills man blir tillfrågad. Det är den
              ordning man har haft. Nu är det inte längre så, utan man förväntas
              visa ett intresse. Man kan också ha en tjänst eller vara på ett
              ställe där det är besvärligt att bli utsatt för mediernas intresse
              omedelbart.
            </seg>
          </u>
          <u xml:id="i-4a23b9a6cd799f04-31" prev="i-4a23b9a6cd799f04-30" who="Q297850">
            <seg>
              Jag tycker att det är viktigt att vi diskuterar det här. Vi är
              långt ifrån färdiga med de regelverk som ska gälla.
            </seg>
          </u>
          <u xml:id="i-4a23b9a6cd799f04-32" prev="i-4a23b9a6cd799f04-30" who="Q297850">
            <seg>
              Vad är det som är öppet i det förfarande som vi så här långt
              kan se? En väldigt viktig förändring när det gäller tillsättningen
              av rikspolischef är att tjänsten har utannonserats. Många var
              väldigt förvånade över det. Sedan kan man aldrig veta vad man
              får för gensvar eller hur många svar man får. Det är ändå en viktig
              signal om att man inte har bestämt sig för att plocka den ena
              eller den andra utan öppnar möjligheter för människor som kan
              vara intressanta eller kvalificerade för uppgiften att söka en
              sådan tjänst. Det är naturligtvis oerhört viktigt. Det är en viktig
              öppenhetssignal.
            </seg>
          </u>
          <u xml:id="i-4a23b9a6cd799f04-33" prev="i-4a23b9a6cd799f04-30" who="Q297850">
            <seg>
              Sedan har vi regelverk där vi, som jag nämnde i mitt svar, tar
              fram en kravprofil, och kravprofilen är offentlig i den stund
              man har fattat beslut i ärendet och finns i akten. De 27 intresseanmälningar
              som har kommit in på annonsen finns med i akten, liksom det avtal
              som vi har tecknat med det rekryteringsföretag som kommer att
              fungera som metodstöd i den här processen.
            </seg>
          </u>
          <u xml:id="i-4a23b9a6cd799f04-34" prev="i-4a23b9a6cd799f04-30" who="Q297850">
            <seg>
              Det finns mycket av öppenhet i det här som vi inte har sett tidigare.
              Jag förstår att det känns väldigt sensationellt för Thomas Bodström,
              som också tycker att det är fullkomligt sensationellt att en justitieminister
              pratar med människor utanför det som protokollförs. Det är självklart
              att jag pratar med väldigt många människor som kan vara intresserade
              av eller som skulle kunna vara intressanta för den här typen av
              tjänster. Det vore fullständigt obegripligt att man inte hade
              ögon och öron med sig när man är ute. Det är det jag menar. Det
              finns massor av människor som skulle kunna fungera i den här befattningen.
            </seg>
          </u>
          <u xml:id="i-4a23b9a6cd799f04-35" prev="i-4a23b9a6cd799f04-30" who="Q297850">
            <seg>
              Vi har som sagt fått ett antal ansökningar, och vi har ett beredningsförfarande
              som följer den tidsplan som vi lade fast från början. Vi har anlitat
              ett rekryteringsföretag som är behjälpligt med metodstöd i det
              vanliga förfarandet. Det är på det sättet vi arbetar. Vi följer
              de riktlinjer som regeringen har lagt fast för det här arbetet.
              Med tiden kommer vi även om det inte rör det här ärendet att få
              ännu fastare konturer för ett modernt utnämningsförfarande, vilket
              jag tror skulle vara väldigt bra i alla sammanhang.
            </seg>
          </u>
          <u xml:id="i-4a23b9a6cd799f04-36" prev="i-4a23b9a6cd799f04-30" who="Q297850">
            <seg>
              Det må sägas att det kanske inte är så att anställningsfrågor
              bäst hanteras vare sig i riksdagens talarstol eller i utskottens
              sammanträdesrum. Man måste ha ett betydligt mer genomtänkt förfarande.
              Så är det.
            </seg>
          </u>
          <note type="speaker">
            Anf. 5 KARL GUSTAV ABRAMSSON (s):
          </note>
          <u xml:id="i-4a23b9a6cd799f04-37" next="i-4a23b9a6cd799f04-45" who="Q5541652">
            <seg>
              Herr talman! Jag förstår att justitieministern tycker att det
              här sättet att arbeta på inte är oproblematiskt. Det är det jag
              har försökt säga. Vi har, när vi har hanterat de här frågorna
              i regeringsställning, insett att man behöver använda andra metoder.
            </seg>
          </u>
          <u xml:id="i-4a23b9a6cd799f04-38" prev="i-4a23b9a6cd799f04-37" who="Q5541652">
            <seg>
              Bara att en tjänst är utannonserad säger ingenting om öppenhet.
              Jag har tittat på de ansökningar som regeringen har fått. Jag
              får intrycket att folk driver med regeringen, och det tycker jag
              är väldigt trist. Det är väldigt få, om någon, som har haft de
              kvalifikationer som regeringen har tänkt dig.
            </seg>
          </u>
          <u xml:id="i-4a23b9a6cd799f04-39" prev="i-4a23b9a6cd799f04-37" who="Q5541652">
            <seg>
              Jag efterlyste svar på frågan om metodstöd men fick inget. Vad
              innebär det här metodstödet?
            </seg>
          </u>
          <u xml:id="i-4a23b9a6cd799f04-40" prev="i-4a23b9a6cd799f04-37" who="Q5541652">
            <seg>
              Jag vet inte om jag hann nämna sekretessfrågorna. I det här avtalet
              ingår en bilaga där det redovisas vad leverantören, det vill säga
              konsultbolaget, har att hantera i fråga om sekretess. De uppgifter
              som de hanterar är sekretessbelagda. Då har vi inte den öppenhet
              som regeringen talar så vitt och brett om. Det sker så att säga
              i slutna rum och i papper som vanligt folk, inte ens riksdagsledamöter,
              kan få del av. Det tycker jag är väldigt trist.
            </seg>
          </u>
          <u xml:id="i-4a23b9a6cd799f04-41" prev="i-4a23b9a6cd799f04-37" who="Q5541652">
            <seg>
              Jag måste ändå få ställa en fråga till justitieministern. Det
              finns de som är intresserade av det här jobbet; det är jag ganska
              säker på. Jag tror att jag vet ganska väl hur det ser ut. Men
              jag vill ändå ställa frågan öppet här i kammaren: Har justitieministern
              själv, eller genom någon på departementet, ställt frågan om det
              här jobbet till någon person, och i så fall till vem?
            </seg>
          </u>
          <u xml:id="i-4a23b9a6cd799f04-42" prev="i-4a23b9a6cd799f04-37" who="Q5541652">
            <seg>
              Som Thomas Bodström var inne på borde de personer som har anmält
              sig till departementet som intresserade av den här tjänsten givetvis
              ha antecknats på något sätt. Det kan inte vara så att den här
              prövningen utgår från bara dem som har sökt. Det måste finnas
              andra som har gett sig till känna, och det borde ministern tala
              om. Den proklamerade öppenheten garanterar absolut, tycker jag,
              att justitieministern skulle tala om det här.
            </seg>
          </u>
          <u xml:id="i-4a23b9a6cd799f04-43" prev="i-4a23b9a6cd799f04-37" who="Q5541652">
            <seg>
              Att vi här i kammaren inte ska vara med i själva anställningsproceduren
              i övrigt har jag full förståelse för.
            </seg>
          </u>
          <u xml:id="i-4a23b9a6cd799f04-44" prev="i-4a23b9a6cd799f04-37" who="Q5541652">
            <seg>
              Sedan vill jag ställa ytterligare en fråga för att få det här
              tydligt och klart. Vi fick i förra veckan höra att vi ska ha en
              ny rikspolischef före sommaren. Är justitieministern säker på
              att det här är löst före sommaren, så att vi då kan ha en ny rikspolischef
              på plats?
            </seg>
          </u>
          <u xml:id="i-4a23b9a6cd799f04-45" prev="i-4a23b9a6cd799f04-37" who="Q5541652">
            <seg>
              Jag tycker att Socialdemokraterna i regeringsställning jag sade
              det förut också skötte de här frågorna på ett bra sätt. Man kunde
              anställa kompetenta myndighetschefer som klarade sitt jobb och
              sin verksamhet på ett väldigt bra sätt. Jag vill gärna ställa
              frågan till justitieministern om det inte skulle kunna vara bra
              om också den nuvarande alliansregeringen tillämpade den gamla
              modellen att rekrytera chefer, med det förtroende för regeringen
              och med den flexibilitet som den modellen innebar. Vi tycker inte
              att det var något fel på den. Ni har nu hårt kritiserat den. Men,
              lite grann, tillbaka till den gamla modellen! Visst vore det väl
              bra att ha det så?
            </seg>
          </u>
          <note type="speaker">
            Anf. 6 THOMAS BODSTRÖM (s):
          </note>
          <u xml:id="i-4a23b9a6cd799f04-46" next="i-4a23b9a6cd799f04-50" who="Q3141607">
            <seg>
              Herr talman! K G Ambramsson frågade om det inte är så att folket
              driver med regeringen när det gäller utnämningsmakten. Jag skulle
              vilja ställa frågan om det inte är så att regeringen driver med
              folket när man talar om öppenheten och vi ser hur det går till
              i verkligheten.
            </seg>
          </u>
          <u xml:id="i-4a23b9a6cd799f04-47" prev="i-4a23b9a6cd799f04-46" who="Q3141607">
            <seg>
              Det vi nu kan konstatera är att man först har talat om det öppna
              förfarandet. Sedan anlitar man en rekryteringsfirma. Och sedan
              får jag höra, vilket jag faktiskt inte trodde att jag skulle få
              höra, att Beatrice Ask själv är ute och pratar med människor.
              Hon har ett eget litet privat anställningsförfarande där hon är
              ute och pratar med människor det var precis vad hon sade och vi
              hörde det allihop här och att det är naturligt. Då är vi inne
              på något som jag aldrig skulle tro kunde hända, nämligen att det
              finns ett tredje anställningsförfarande ytterst, ytterst hemligt.
              Det svar vi har fått är att det inte finns några andra handlingar.
            </seg>
          </u>
          <u xml:id="i-4a23b9a6cd799f04-48" prev="i-4a23b9a6cd799f04-46" who="Q3141607">
            <seg>
              När vi nu har fått höra att du är ute och pratar med andra personer
              om de här sakerna undrar jag: Finns det andra än du som talar
              med de här personerna? Vilka är det då på Justitiedepartementet
              som pratar med dem? Och vilka är de här personerna? Det vore jätteintressant
              att få veta. Är det ett öppet förfarande med 27 personer, eller
              är det ett hemligt förfarande? Kan du inte berätta vilka det är
              som du är ute och pratar med och vilka som ringer till departementet?
              Då får ni tillbaka ett uns av trovärdigheten.
            </seg>
          </u>
          <u xml:id="i-4a23b9a6cd799f04-49" prev="i-4a23b9a6cd799f04-46" who="Q3141607">
            <seg>
              Visst är det rörande att ni fortfarande, halvvägs in i mandatperioden,
              är mer intresserade av vad Socialdemokraterna gjorde i regeringsställning
              än att tala om vad ni själva ska göra, nu när det är drygt två
              år kvar till valet. Är det inte bättre att ni förklarar de här
              sakerna?
            </seg>
          </u>
          <u xml:id="i-4a23b9a6cd799f04-50" prev="i-4a23b9a6cd799f04-46" who="Q3141607">
            <seg>
              Jag ställer nu den konkreta frågan igen: Vilka är de som har
              hört av sig och till vilka personer i departementet? Det är en
              fråga som inte gärna kan missuppfattas. Varsågod, Beatrice Ask!
            </seg>
          </u>
          <note type="speaker">
            Anf. 7 HENRIK VON SYDOW (m):
          </note>
          <u xml:id="i-4a23b9a6cd799f04-51" next="i-4a23b9a6cd799f04-55" who="Q5716610">
            <seg>
              Herr talman! Jag tycker att det är en aning rörande att lyssna
              på diskussionen om utnämningsmakten och utnämningspolitiken efter
              att vi har debatterat detta vid ett flertal tillfällen. Nu är
              det alltså oppositionen, Socialdemokraterna själva, som kritiserar
              bristen på öppenhet, samtidigt som man i samma inlägg påpekar
              att alternativet är den gamla, slutna modellen med kallelseförfarande
              där ingen visste vilka tjänster som var lediga. Regeringskansliet
              självt skötte processen helt utan insyn och också, värt att notera,
              helt utan möjlighet för riksdag, journalister eller allmänhet
              att granska de materiella utnämningarna.
            </seg>
          </u>
          <u xml:id="i-4a23b9a6cd799f04-52" prev="i-4a23b9a6cd799f04-51" who="Q5716610">
            <seg>
              Nu har ett omfattande arbete inletts som syftar till det motsatta,
              just till att öka öppenheten, just att kunna göra en materiell
              granskning av de enskilda utnämningarna. Det är en modernisering
              av det som har varit en närmast antik utnämningspolitik. Med offentliga
              kravprofiler, med annonser som huvudregel, med en ökad professionalisering
              genom externa konsulter går vi från principer för en utnämningsmakt
              som har varit i stort sett oförändrade sedan 1700-talet, 300 år
              gamla principer. Det har inte varit så mycket andra regler, inte
              så mycket formuleringar om öppenhet eller krav på regeringen att
              göra det möjligt för just granskningar i efterhand.
            </seg>
          </u>
          <u xml:id="i-4a23b9a6cd799f04-53" prev="i-4a23b9a6cd799f04-51" who="Q5716610">
            <seg>
              Jag vill också betona en sak i sammanhanget. Det är förstås klokt
              och bra att riksdagen diskuterar principerna för utnämningarna.
              Man ska dock komma ihåg att riksdagen inte har utnämningsmakten.
              Däremot har vi just granskningsmakten. Utskotten själva har ju
              möjlighet att i efterhand granska och kontrollera att utnämningarna
              gått till på rätt sätt, att de lever upp till kravet på förtjänst
              och skicklighet. Möjligheten att granska regeringen blir väsensskilt
              mycket bättre nu när det finns kravprofiler, nu när det finns
              något att faktiskt mäta utnämningarna emot. Jag tror att det är
              perspektiv som är viktiga att ha med sig i den här diskussionen.
            </seg>
          </u>
          <u xml:id="i-4a23b9a6cd799f04-54" prev="i-4a23b9a6cd799f04-51" who="Q5716610">
            <seg>
              Vi ska, som sagt, se helheten i detta. Ett gammalt system vrids
              nu mot mer av öppenhet, mer av ökad professionalisering. Och,
              herrarna här framme, möjligheten för parlamentet att faktiskt
              granska blir nu väsentligt mycket bättre. Utan att ta i med för
              stora ord är det här en ordentlig demokratireform, en ordentlig
              reform av den svenska förvaltningen som man i flera avseenden
              kan vara glad och stolt över.
            </seg>
          </u>
          <u xml:id="i-4a23b9a6cd799f04-55" prev="i-4a23b9a6cd799f04-51" who="Q5716610">
            <seg>
              Det som är särskilt viktigt att betona för riksdagens justitieutskott
              och kammaren är att granskningsmakten nu blir väsentligt mycket
              större.
            </seg>
          </u>
          <note type="speaker">
            Anf. 8 Justitieminister BEATRICE ASK (m):
          </note>
          <u xml:id="i-4a23b9a6cd799f04-56" next="i-4a23b9a6cd799f04-62" who="Q297850">
            <seg>
              Herr talman! Det ligger väldigt mycket i det som Henrik von Sydow
              formulerar, nämligen att riksdagens uppgift i första hand är granskningen
              och inte utnämningarna i sig. Det är ändå viktigt att diskutera
              principerna, och det är vi också överens om.
            </seg>
          </u>
          <u xml:id="i-4a23b9a6cd799f04-57" prev="i-4a23b9a6cd799f04-56" who="Q297850">
            <seg>
              Det är bra att Karl Gustav Ambramsson och jag är överens om att
              rekryteringen inte är enkel. Däremot har jag lite svårt att se
              den gamla modellen som något som var bättre. Möjligen var det
              lugnare för ministrarna. Men den modellen rönte inte allmänt förtroende
              i alla lägen. Det var kritiken mot hur man använde utnämningsmakten
              som gjorde att vi allianspartier sade oss vilja få en reformering
              till stånd, och det är den moderniseringen som vi arbetar med
              just nu.
            </seg>
          </u>
          <u xml:id="i-4a23b9a6cd799f04-58" prev="i-4a23b9a6cd799f04-56" who="Q297850">
            <seg>
              Jag vänder mig emot detta att de som skickar in intresseanmälningar
              skulle göra det för att driva med regeringen. Det må vara så att
              det finns människor som inte har de kvalifikationer som krävs
              för ett uppdrag, men jag vill ändå se varje typ av intresseanmälan
              som något seriöst. Man ska inte känna att man kanske inte duger
              när staten utannonserar ett uppdrag, utan man är välkommen att
              höra av sig. Sedan gör vi en bedömning utifrån de kvalifikationer
              som vi har formulerat i en kravprofil. Det är så vi måste hantera
              det hela. Jag tror att de flesta medborgare uppfattar att det
              är en seriös vilja att faktiskt bjuda upp fler till dans, och
              det är ju detta det handlar om.
            </seg>
          </u>
          <u xml:id="i-4a23b9a6cd799f04-59" prev="i-4a23b9a6cd799f04-56" who="Q297850">
            <seg>
              Jag fick en massa frågor om ifall jag pratar med någon eller
              om departementet pratar med någon. Detta hårdras, man märker ord
              och drar det till att det skulle vara någonting som det borde
              göras tjänsteanteckningar om. Sanningen är att om allt som diskuteras
              mellan tjänstemän och människor utanför departementet och mellan
              mig och andra skulle antecknas, skulle vi naturligtvis ha väldigt
              mycket anteckningar.
            </seg>
          </u>
          <u xml:id="i-4a23b9a6cd799f04-60" prev="i-4a23b9a6cd799f04-56" who="Q297850">
            <seg>
              Regeringskansliet lyder under förvaltningslagen, och vi tillämpar
              de bestämmelser som gäller där. Enligt förvaltningslagen ska en
              tjänsteanteckning göras när det tillför ett ärende något av substans.
              De personer som lämnade in intresseanmälningar tillförde uppenbarligen
              substans till det här ärendet när vi hade annonserat och de skriftligen
              hörde av sig. Men personer som finns i kretsen av dem som vi arbetar
              med hela tiden, eller som så att säga finns i närheten och som
              vi möjligen har funderat på tidigare i olika avseenden, är inte
              nödvändigtvis i det stadiet i en beredning att det behöver föras
              någon tjänsteanteckning. Vi är ganska noggranna med det här på
              Justitiedepartementet av det enkla skälet att vi ju har att granska
              också andra myndigheter och hur de hanterar det hela.
            </seg>
          </u>
          <u xml:id="i-4a23b9a6cd799f04-61" prev="i-4a23b9a6cd799f04-56" who="Q297850">
            <seg>
              De här lustigare formuleringarna om att varje samtal skulle vara
              något slags förment sätt att dölja hur man försöker rekrytera
              en rikspolischef kan jag inte dela, utan jag tycker att det är
              ganska naturligt. Jag tror att de flesta som tittade på tv-inslaget
              eller de medborgare man pratar med också förstår det. Något direkt
              rekryteringsinitiativ eller en rak fråga har jag inte ägnat mig
              åt ännu.
            </seg>
          </u>
          <u xml:id="i-4a23b9a6cd799f04-62" prev="i-4a23b9a6cd799f04-56" who="Q297850">
            <seg>
              Kommer vi att få någon rikspolischef? Ja, det kommer vi att få.
              Vi kommer också att hålla den tidsplan som är satt om inget oförutsett
              inträffar. Som minister lär man sig att det dyker upp händelser
              som man inte kunnat förutse. Men såvitt jag kan bedöma kommer
              vi att hålla den tidsplan som gäller och som vi har talat om tidigare.
            </seg>
          </u>
          <note type="speaker">
            Anf. 9 KARL GUSTAV ABRAMSSON (s):
          </note>
          <u xml:id="i-4a23b9a6cd799f04-63" next="i-4a23b9a6cd799f04-66" who="Q5541652">
            <seg>
              Herr talman! Jag vet inte om jag tycker att jag har fått svar
              på de frågor som jag har ställt. Bland annat ställde jag frågan
              om vad det så kallade metodstödet skulle innebära som regeringen
              har köpt för 45 000 kronor av ett konsultföretag. Dessutom finns
              det i det avtalet en sekretessregel. Det kanske vore bra om justitieministern
              kunde tala om vad den sekretessen de facto innebär för själva
              hanteringen av metodstödsfrågan.
            </seg>
          </u>
          <u xml:id="i-4a23b9a6cd799f04-64" prev="i-4a23b9a6cd799f04-63" who="Q5541652">
            <seg>
              Det är möjligt att Thomas Bodström hade mer rätt än jag. Det
              kanske är så att regeringen driver med svenska folket. Det kanske
              var så jag skulle ha uttryckt mig. Jag kan inte undgå att tro
              att det finns en del som tycker att regeringen inte förfar på
              det bästa sättet när det gäller ansökningarna. Här kan man hitta
              hästskötare som söker jobbet. Man kan hitta de som kvalificerar
              sig genom att kunna spela golf bra och så vidare. Jag förstår
              uppriktigt sagt inte vad de kvalifikationerna har med en ny rikspolischef
              och med de krav som regeringen ställt att göra.
            </seg>
          </u>
          <u xml:id="i-4a23b9a6cd799f04-65" prev="i-4a23b9a6cd799f04-63" who="Q5541652">
            <seg>
              Kravprofilen är mycket viktig. Det borde väl vara något som regeringen
              kunde offentliggöra. På förmiddagen i dag har jag försökt få reda
              på hur kravprofilen ser ut. Jag har fått beskedet att om jag inte
              är nöjd får jag gå till departementet och är jag inte nöjd med
              svaret jag får där måste jag gå till regeringen. Det är mycket
              långsökt och konstigt. Delar av kravprofilen kunde man läsa på
              regeringens hemsida, men en riksdagsledamot som sitter i justitieutskottet
              får inte ta del av det. Det är mycket märkligt.
            </seg>
          </u>
          <u xml:id="i-4a23b9a6cd799f04-66" prev="i-4a23b9a6cd799f04-63" who="Q5541652">
            <seg>
              Jag hoppas att regeringen och justitieministern lyckas rekrytera
              en ny rikspolischef före sommaren. Jag tror att justitieministern
              svarar ärligt och uppriktigt på frågorna, men jag misstänker att
              det sliras lite grann på vad som egentligen menas med sidospåret
              som Thomas Bodström var inne på.
            </seg>
          </u>
          <note type="speaker">
            Anf. 10 Justitieminister BEATRICE ASK (m):
          </note>
          <u xml:id="i-4a23b9a6cd799f04-67" next="i-4a23b9a6cd799f04-70" who="Q297850">
            <seg>
              Herr talman! Jag ska börja med att rätta mig själv så att det
              blir korrekt. Det kan vara bra eftersom det annars finns en uppenbar
              risk att man märker ord. Regeringskansliet tillämpar förvaltningslagen
              men lyder inte under den. Vi använder dess anda, och det kan väl
              vara viktigt nog att det är på det sättet.
            </seg>
          </u>
          <u xml:id="i-4a23b9a6cd799f04-68" prev="i-4a23b9a6cd799f04-67" who="Q297850">
            <seg>
              När det gäller sekretessreglerna för konsultavtalet har vi det
              standardavtal som beskriver Regeringskansliets allmänna villkor.
              Det är inget märkvärdigt med det.
            </seg>
          </u>
          <u xml:id="i-4a23b9a6cd799f04-69" prev="i-4a23b9a6cd799f04-67" who="Q297850">
            <seg>
              Vad kan ett metodstöd innebära? Det vi söker och hoppas kunna
              få med hjälp av konsulten är den professionella kunskap vid rekryteringsförfarande
              som finns utanför departementens väggar men också en utomstående
              faktor. Sverige är ett litet land. Våra departement består av
              människor som kanske har jobbat där ganska länge. Ofta känner
              man andra ute i myndigheter och så vidare. Genom att ta in någon
              utifrån som är professionell när det gäller rekryteringsförfarande
              får vi en tredje part i den hantering som sker. Det kan ge nya
              impulser till hur man ska arbeta med rekryteringen och också synpunkter
              på förfarandet. Det är viktigt att försöka arbeta med.
            </seg>
          </u>
          <u xml:id="i-4a23b9a6cd799f04-70" prev="i-4a23b9a6cd799f04-67" who="Q297850">
            <seg>
              Även här finns det frågor som man kan ställa sig om hur man ska
              arbeta med de regler som finns, men det är klokt att försöka skaffa
              sig utomstående kompetens i det otroligt viktiga arbete som det
              är att rekrytera chefer för viktiga myndigheter. Rikspolisstyrelsen
              är en sådan viktig myndighet.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2007/08:548 om meddelarfrihet i offentligt
            finansierad privat verksamhet
          </note>
          <note type="speaker">
            Anf. 11 Justitieminister BEATRICE ASK (m):
          </note>
          <u xml:id="i-4a23b9a6cd799f04-71" next="i-4a23b9a6cd799f04-82" who="Q297850">
            <seg>
              Herr talman! Patrik Björck har frågat mig om jag avser att vidta
              några åtgärder för att stärka meddelarskyddet i offentligt finansierad
              privat verksamhet.
            </seg>
          </u>
          <u xml:id="i-4a23b9a6cd799f04-72" prev="i-4a23b9a6cd799f04-71" who="Q297850">
            <seg>
              Inledningsvis ska jag säga att jag så sent som i december förra
              året besvarade tre interpellationer på detta tema. Jag sade då
              att det inte är aktuellt med några generella åtgärder för att
              förstärka privatanställdas meddelarfrihet. Min uppfattning är
              fortfarande densamma. Jag vill ändå utveckla frågeställningen
              något.
            </seg>
          </u>
          <u xml:id="i-4a23b9a6cd799f04-73" prev="i-4a23b9a6cd799f04-71" who="Q297850">
            <seg>
              Yttrande- och informationsfrihet är grundläggande principer i
              det konstitutionella systemet. Meddelarfrihet tillkommer alla,
              och den har bland annat genom reglerna om anonymitetsskydd och
              förbudet mot straffrättsliga sanktioner ett grundläggande skydd
              i tryckfrihetsförordningen och yttrandefrihetsgrundlagen. Det
              är alltså inte så att anställda inom den privata sektorn saknar
              meddelarfrihet. Bestämmelserna i tryckfrihetsförordningen och
              yttrandefrihetsgrundlagen ger dock inte privatanställda samma
              skydd som offentliganställda mot ingrepp från arbetsgivaren. En
              privat arbetsgivare får till exempel utan hinder av tryckfrihetsförordningen
              och yttrandefrihetsgrundlagen försöka att själv eller med hjälp
              av annan efterforska vem som har lämnat upplysningar till medierna.
              I vissa företag med stark anknytning till det allmänna gäller
              emellertid samma meddelarskydd som för offentligt anställda. Det
              gäller företag som ägs av kommuner och landsting men också andra
              enskilda rättssubjekt som har anförtrotts uppgifter som innefattar
              myndighetsutövning.
            </seg>
          </u>
          <u xml:id="i-4a23b9a6cd799f04-74" prev="i-4a23b9a6cd799f04-71" who="Q297850">
            <seg>
              Frågan om det är möjligt att generellt stärka skyddet för privatanställdas
              meddelarfrihet har utretts tidigare, och frågan har diskuterats
              i varje fall sedan 80-talet. Möjligheterna att förstärka meddelarskyddet
              för privatanställda har bland annat övervägts av den tidigare
              socialdemokratiska regeringen. De förslag som har lagts fram i
              den riktningen har emellertid mötts av omfattande kritik från
              remissinstanserna. Den dåvarande regeringen valde att inte gå
              vidare med något sådant förslag. De invändningar som har förts
              fram mot förslagen är flera.
            </seg>
          </u>
          <u xml:id="i-4a23b9a6cd799f04-75" prev="i-4a23b9a6cd799f04-71" who="Q297850">
            <seg>
              För det första är det svårt att reglera all verksamhet offentlig
              och privat på samma sätt eftersom det finns så stora skillnader
              mellan verksamheterna. En sådan skillnad är att lojalitets- och
              tystnadsplikten på den privata arbetsmarknaden är avtalsreglerad.
              Ett generellt förbud för arbetsgivare att vidta arbetsrättsliga
              åtgärder mot en anställd som avslöjar uppgifter som han eller
              hon har förpliktat sig att hemlighålla skulle utgöra ett ingrepp
              i avtalsfriheten och komma i konflikt med den grundläggande principen
              om att ingångna avtal ska hållas.
            </seg>
          </u>
          <u xml:id="i-4a23b9a6cd799f04-76" prev="i-4a23b9a6cd799f04-71" who="Q297850">
            <seg>
              För det andra har privata företag ett större behov än det allmänna
              att av konkurrensskäl kunna hemlighålla uppgifter om verksamheten.
              Det finns en uppenbar risk för att företagens konkurrensförmåga
              försvagas om de inte har möjlighet att upprätthålla avtal om sekretess.
            </seg>
          </u>
          <u xml:id="i-4a23b9a6cd799f04-77" prev="i-4a23b9a6cd799f04-71" who="Q297850">
            <seg>
              För det tredje är skyddet för meddelarfriheten en del av offentlighetsprincipen
              som gäller för statlig och kommunal verksamhet. Det är förenat
              med avsevärda problem att bryta ut bara en del av ett offentligrättsligt
              regelverk och föra över det till privat verksamhet.
            </seg>
          </u>
          <u xml:id="i-4a23b9a6cd799f04-78" prev="i-4a23b9a6cd799f04-71" who="Q297850">
            <seg>
              Interpellantens fråga är ställd framför allt mot bakgrund av
              den verksamhet som bedrivs inom barn- och äldreomsorg. Det är
              verksamheter som i huvudsak kommuner ansvarar för. Jag vill därför
              särskilt framhålla att kommuner som sluter avtal med någon annan
              om vården av en kommunal angelägenhet har kvar huvudmannaskapet
              för uppgiften och därigenom också det yttersta ansvaret för verksamheten.
              Huvudmannen ska se till att den anlitade entreprenören uppfyller
              de bestämmelser som gäller för verksamheten. Vid sådana avtal
              ska den upphandlande kommunen beakta intresset av att allmänheten
              kan få insyn i hur verksamheten utförs. Det är därmed huvudmännens
              ansvar att i samband med upphandling ställa krav om till exempel
              återrapportering.
            </seg>
          </u>
          <u xml:id="i-4a23b9a6cd799f04-79" prev="i-4a23b9a6cd799f04-71" who="Q297850">
            <seg>
              Inom socialtjänsten finns det vidare en skyldighet att anmäla
              missförhållanden till socialnämnden som då har att ingripa till
              ett barns skydd eller för att garantera säkerheten för äldre personer
              eller personer med funktionshinder. Lex Sarah brukar man tala
              om. Anmälningsskyldigheten gäller också dem som är verksamma inom
              yrkesmässigt bedriven enskild verksamhet som berör barn och unga
              eller annan yrkesmässigt bedriven enskild verksamhet inom hälso-
              och sjukvården eller på socialtjänstens område.
            </seg>
          </u>
          <u xml:id="i-4a23b9a6cd799f04-80" prev="i-4a23b9a6cd799f04-71" who="Q297850">
            <seg>
              Det ska också poängteras att offentlig verksamhet som bedrivs
              i privaträttslig form inte undgår den kontroll som utövas inom
              ramen för den statliga tillsynen. Skolverket har exempelvis tillsyn
              över att även fristående skolor följer de regler som gäller för
              verksamheten. När det gäller vård och omsorg inom socialtjänsten
              har länsstyrelserna tillsyn över denna verksamhet även när den
              bedrivs av enskilda.
            </seg>
          </u>
          <u xml:id="i-4a23b9a6cd799f04-81" prev="i-4a23b9a6cd799f04-71" who="Q297850">
            <seg>
              Det finns således redan i dag garantier för att missförhållanden
              inom offentligt finansierad privat verksamhet upptäcks.
            </seg>
          </u>
          <u xml:id="i-4a23b9a6cd799f04-82" prev="i-4a23b9a6cd799f04-71" who="Q297850">
            <seg>
              Frågor om kvalitet i skola och omsorg är prioriterade frågor
              inom regeringens arbete. Detta innebär bland annat att det görs
              satsningar för att förbättra informationen och uppföljningen avseende
              både offentliga och privata utförare. Som jag sa inledningsvis
              är det dock inte aktuellt med några generella åtgärder för att
              förstärka privatanställdas meddelarfrihet.
            </seg>
          </u>
          <note type="speaker">
            Anf. 12 PATRIK BJÖRCK (s):
          </note>
          <u xml:id="i-4a23b9a6cd799f04-83" next="i-4a23b9a6cd799f04-98" who="Q5577436">
            <seg>
              Herr talman! Tack, ministern, för svaret.
            </seg>
          </u>
          <u xml:id="i-4a23b9a6cd799f04-84" prev="i-4a23b9a6cd799f04-83" who="Q5577436">
            <seg>
              Den här interpellationen gäller meddelarfrihet i offentligt finansierad
              verksamhet. Jag vill trycka på några punkter som jag inte tycker
              kommer fram riktigt i svaret från ministern. Jag säger i min interpellation
              att det i den offentliga verksamheten finns flera kontrollsystem
              för att allmänheten ska få en god möjlighet att granska hur skattemedlen
              används i revision, offentlighet och meddelarfrihet som är några
              sätt att kontrollera att verksamheten sköts korrekt och effektivt.
            </seg>
          </u>
          <u xml:id="i-4a23b9a6cd799f04-85" prev="i-4a23b9a6cd799f04-83" who="Q5577436">
            <seg>
              I den privata världen är det andra regler som gäller. Där har
              man andra lagstiftningar till skydd för företag och möjlighet
              att via affärshemligheter konkurrera med andra företag. Det är
              andra regler som gäller i den världen.
            </seg>
          </u>
          <u xml:id="i-4a23b9a6cd799f04-86" prev="i-4a23b9a6cd799f04-83" who="Q5577436">
            <seg>
              Det finns exempel på att man i en del politiska församlingar
              gör upphandlingar av välfärdstjänster och skriver in meddelarskyddet
              som ett avtalsvillkor i anbudsunderlaget; andra låter bli. Det
              har skapat ett läge där den som är offentligt anställd hela tiden
              vet vilka regler som gäller, medan det för den som är privat anställd
              i offentligt finansierad verksamhet råder en betydande osäkerhet.
            </seg>
          </u>
          <u xml:id="i-4a23b9a6cd799f04-87" prev="i-4a23b9a6cd799f04-83" who="Q5577436">
            <seg>
              Vad säger avtalet mellan företaget och det offentliga? Det är
              något som man som anställd måste känna till och kunna ta hänsyn
              till.
            </seg>
          </u>
          <u xml:id="i-4a23b9a6cd799f04-88" prev="i-4a23b9a6cd799f04-83" who="Q5577436">
            <seg>
              Vilken företagsform bedrivs verksamheten i? Vilken lagstiftning
              lyder den under? Vad står det i det personliga anställningsavtalet?
            </seg>
          </u>
          <u xml:id="i-4a23b9a6cd799f04-89" prev="i-4a23b9a6cd799f04-83" who="Q5577436">
            <seg>
              Det finns alltså ett antal saker som gör det svårt för den som
              är anställd att veta och kunna utnyttja sina rättigheter och skyldigheter
              i samhället. Jag menar att det är ytterst värdefullt att inte
              försvåra för de människor som upptäcker missförhållanden att avslöja
              dem.
            </seg>
          </u>
          <u xml:id="i-4a23b9a6cd799f04-90" prev="i-4a23b9a6cd799f04-83" who="Q5577436">
            <seg>
              Det gäller verksamheter som rör exempelvis barn, gamla och funktionshindrade.
              Det kan inte vara rimligt att ställa företagens intresse mot människors
              behov. Det kan inte på sikt gagna vare sig företagen eller de
              människor som är deras kunder. Det är de seriösa företagen som
              kommer i kläm, inte bara kunderna, de gamla och barnen.
            </seg>
          </u>
          <u xml:id="i-4a23b9a6cd799f04-91" prev="i-4a23b9a6cd799f04-83" who="Q5577436">
            <seg>
              I svaret säger ministern bland annat att frågan om det är möjligt
              att generellt stärka skyddet till privatanställdas meddelarfrihet
              har utretts tidigare.
            </seg>
          </u>
          <u xml:id="i-4a23b9a6cd799f04-92" prev="i-4a23b9a6cd799f04-83" who="Q5577436">
            <seg>
              Det är helt sant. Frågan har diskuterats vid åtskilliga tillfällen.
              Man har konstaterat att den kanske inte är helt enkel att lösa.
              Det finns det kanske olika uppfattningar om.
            </seg>
          </u>
          <u xml:id="i-4a23b9a6cd799f04-93" prev="i-4a23b9a6cd799f04-83" who="Q5577436">
            <seg>
              Min fråga till ministern är: Är det önskvärt att lösa den? Det
              framkommer inte någonstans i svaret om ministern menar att det
              är en viktig fråga som det är önskvärt att lösa. Det framgår möjligen
              att ministern anser att den är omöjlig att lösa. Det är en viss
              skillnad. Jag tror inte att det är omöjligt och jag är väldigt
              intresserad av att få reda på om ministern ser detta som ett problem
              och om det är önskvärt att lösa frågan.
            </seg>
          </u>
          <u xml:id="i-4a23b9a6cd799f04-94" prev="i-4a23b9a6cd799f04-83" who="Q5577436">
            <seg>
              I svaret anger man olika skäl till att det här är svårt. En skillnad
              är att lojalitets- och tystnadsplikt på den privata arbetsmarknaden
              är avtalsreglerad. Frågan är hur det kan komma sig att man faktiskt
              kan lösa problemen via avtal i upphandling till exempel. Det är
              uppenbarligen möjligt att hantera.
            </seg>
          </u>
          <u xml:id="i-4a23b9a6cd799f04-95" prev="i-4a23b9a6cd799f04-83" who="Q5577436">
            <seg>
              Konkurrensskäl anges också som en orsak till att det här skulle
              vara omöjligt att lösa. Det kan naturligtvis vara lite svårt för
              skattebetalare och allmänhet att förstå hur konkurrensskäl kan
              sättas emot människors behov.
            </seg>
          </u>
          <u xml:id="i-4a23b9a6cd799f04-96" prev="i-4a23b9a6cd799f04-83" who="Q5577436">
            <seg>
              Att det är förenat med problem kan ju inte vara ett skäl till
              att inte försöka lösa det, om man anser att det är viktigt.
            </seg>
          </u>
          <u xml:id="i-4a23b9a6cd799f04-97" prev="i-4a23b9a6cd799f04-83" who="Q5577436">
            <seg>
              Ministern säger också i svaret att det redan i dag finns garantier
              för att missförhållandena inom offentligt finansierad privat verksamhet
              upptäcks. Min fråga är: Menar ministern verkligen att det är på
              det sättet?
            </seg>
          </u>
          <u xml:id="i-4a23b9a6cd799f04-98" prev="i-4a23b9a6cd799f04-83" who="Q5577436">
            <seg>
              Om det inte är aktuellt med några generella åtgärder för att
              lösa problemet, vilka andra åtgärder är aktuella?
            </seg>
          </u>
          <note type="speaker">
            Anf. 13 Justitieminister BEATRICE ASK (m):
          </note>
          <u xml:id="i-4a23b9a6cd799f04-99" next="i-4a23b9a6cd799f04-107" who="Q297850">
            <seg>
              Herr talman! Först vill jag säga att vi är helt överens. Det
              finns exempel på avtal både med och utan meddelarskydd mellan
              kommuner och enskilda vårdgivare eller omsorgsverksamhet det behöver
              inte bara vara vård.
            </seg>
          </u>
          <u xml:id="i-4a23b9a6cd799f04-100" prev="i-4a23b9a6cd799f04-99" who="Q297850">
            <seg>
              Då dyker frågan upp om medarbetarna inte ska veta vad som gäller.
              Det är väl rimligt att företag informerar medarbetarna om viktiga
              villkor för verksamheten i alla avseenden. Det är väl också en
              skyldighet man har som medarbetare. Om man jobbar på en enskild
              förskola är det väl rimligt att man vet vilka regler som gäller.
            </seg>
          </u>
          <u xml:id="i-4a23b9a6cd799f04-101" prev="i-4a23b9a6cd799f04-99" who="Q297850">
            <seg>
              Man behöver inte heller ha någon rättighet att meddela brister.
              Som jag påpekade har man i många avseenden en skyldighet. Jag
              nämnde lex Sarah som exempel. Det har framkommit i debatten att
              man kan göra en del för att förbättra användningen. Det är bra
              att det pågår.
            </seg>
          </u>
          <u xml:id="i-4a23b9a6cd799f04-102" prev="i-4a23b9a6cd799f04-99" who="Q297850">
            <seg>
              Socialstyrelsen arbetar nu med att ta fram föreskrifter och allmänna
              råd som gäller just anmälningsskyldigheten enligt lex Sarah. Det
              är för att underlätta för medarbetare att känna sig trygga i hur
              man anmäler och i vilka avseenden. Avsikten är att förtydliga
              kommunernas kvalitetsarbete så att man förebygger missförhållanden.
              Man kommer också att ta fram en handbok som ska komma under våren,
              om jag har rätt information. Där ska man ge ytterligare vägledning,
              både för företag och offentliga verksamheter om vad som gäller.
              Det är viktigt. Man kommer också att ta fram en skrivelse till
              regeringen där man redogör för hur bestämmelserna fungerar.
            </seg>
          </u>
          <u xml:id="i-4a23b9a6cd799f04-103" prev="i-4a23b9a6cd799f04-99" who="Q297850">
            <seg>
              Det görs en hel del för att försöka få uppföljningen och granskningen
              att fungera bättre.
            </seg>
          </u>
          <u xml:id="i-4a23b9a6cd799f04-104" prev="i-4a23b9a6cd799f04-99" who="Q297850">
            <seg>
              Vi kan gå tillbaka till det som är den generella meddelarfrihet
              som finns för offentligt verksamma men inte i samma utsträckning
              för den som arbetar i enskild verksamhet. Det är min uppfattning
              att de eventuella bekymmer som finns inte i första hand ska eller
              kan lösas genom att vi ändrar i lagstiftningen. Skälet är att
              det finns så många problem. Det har utretts flera gånger. Det
              går helt enkelt inte att göra exakt samma regelverk för offentlig
              som för enskild verksamhet. Jag tror att det handlar om att arbeta
              med hur man använder de befintliga reglerna.
            </seg>
          </u>
          <u xml:id="i-4a23b9a6cd799f04-105" prev="i-4a23b9a6cd799f04-99" who="Q297850">
            <seg>
              Det är naturligtvis bra med en debatt i de här frågorna. Det
              gör ju att flera kommuner inser värdet av att i sina avtal med
              privata entreprenörer dra upp riktlinjer för vad som ska gälla
              i det här avseendet.
            </seg>
          </u>
          <u xml:id="i-4a23b9a6cd799f04-106" prev="i-4a23b9a6cd799f04-99" who="Q297850">
            <seg>
              Granskningen av enskild verksamhet och uppföljningen ger ändå
              vid handen att den information som är viktig för allmänheten och
              uppdragsgivarna inte är hemlig. Enskild personal har i de allra
              flesta fall faktiskt goda möjligheter att berätta om missförhållanden
              som man ser, om det inte är avtalat på annat vis.
            </seg>
          </u>
          <u xml:id="i-4a23b9a6cd799f04-107" prev="i-4a23b9a6cd799f04-99" who="Q297850">
            <seg>
              Jag ser inte det stora problem i de här frågorna som Patrik Björck
              beskriver. Det är skälet till att jag har sagt att vi inte planerar
              någon generell översyn av reglerna på det här området.
            </seg>
          </u>
          <note type="speaker">
            Anf. 14 PATRIK BJÖRCK (s):
          </note>
          <u xml:id="i-4a23b9a6cd799f04-108" next="i-4a23b9a6cd799f04-118" who="Q5577436">
            <seg>
              Herr talman! Tack, ministern, för det fortsatta svaret.
            </seg>
          </u>
          <u xml:id="i-4a23b9a6cd799f04-109" prev="i-4a23b9a6cd799f04-108" who="Q5577436">
            <seg>
              Det finns exempel, säger ministern, på att det här kan fungera
              med den nuvarande lagstiftningen och de nuvarande reglerna och
              att det är rimligt att företag informerar om vad som gäller så
              att man inte hamnar i den svårighet som jag tar upp i interpellationen,
              att det är så många olika regelverk att man som anställd kan ha
              svårt att veta när det är rimligt att agera.
            </seg>
          </u>
          <u xml:id="i-4a23b9a6cd799f04-110" prev="i-4a23b9a6cd799f04-108" who="Q5577436">
            <seg>
              Problemet med en situation där man agerar mot missförhållanden
              och hamnar i en konflikt med sin arbetsgivare när det gäller vad
              som är rimligt eller inte rimligt är att det kan bli en situation
              som inte riktigt stämmer. Det är inte någon normal situation.
              Även om arbetsgivaren kanske har varit seriös inledningsvis hamnar
              man som anställd i ett väldigt svårt förhållande när det blir
              en sådan här konflikt. Då kanske denna rimlighet inte riktigt
              gäller.
            </seg>
          </u>
          <u xml:id="i-4a23b9a6cd799f04-111" prev="i-4a23b9a6cd799f04-108" who="Q5577436">
            <seg>
              Dessutom handlar många av de exempel som har kommit fram under
              årens lopp om arbetsgivare som inte är särskilt seriösa. Då kan
              man fundera på hur rimligt det är att tro att de informerar de
              anställda om deras rättigheter. Det kanske är just för att denna
              arbetsgivare i detta fall inte agerar på ett rimligt sätt som
              missförhållandena uppstår. Då menar jag att det kanske är lite
              naivt att lita på att folk beter sig rimligt i alla lägen. Man
              skulle kunna ifrågasätta den mesta lagstiftning om medborgarna
              betedde sig rimligt i alla lägen och inte körde för fort eller
              betedde sig illa på något sätt. Men det är när man inte beter
              sig rimligt som det är viktigt att vi har regler och lagar som
              skyddar folk.
            </seg>
          </u>
          <u xml:id="i-4a23b9a6cd799f04-112" prev="i-4a23b9a6cd799f04-108" who="Q5577436">
            <seg>
              Det finns en mängd exempel som kommer upp titt som tätt. Man
              kan läsa följande i dagstidningarna var och varannan dag: Hon
              slog larm och fick sparken.
            </seg>
          </u>
          <u xml:id="i-4a23b9a6cd799f04-113" prev="i-4a23b9a6cd799f04-108" who="Q5577436">
            <seg>
              Det finns en rapport från Fas som sysslar med forskning på dessa
              områden inom arbetslivet. Där konstaterar man att det kostar att
              läcka om missförhållanden. Man har gjort en stor studie om så
              kallas whistle blowing , ett fenomen som innebär att den anställde
              avslöjar missförhållanden. I rapporten beskriver man hur svårt
              det är och hur många det är som råkar illa ut när de berättar
              om väsentliga missförhållanden.
            </seg>
          </u>
          <u xml:id="i-4a23b9a6cd799f04-114" prev="i-4a23b9a6cd799f04-108" who="Q5577436">
            <seg>
              Då blir jag lite bekymrad när ansvarig minister säger att det
              inte är ett problem. Ministern säger att hon inte ser problemet
              och att det också är orsaken till att hon inte på något sätt ämnar
              agera i frågan.
            </seg>
          </u>
          <u xml:id="i-4a23b9a6cd799f04-115" prev="i-4a23b9a6cd799f04-108" who="Q5577436">
            <seg>
              Om alla andra ser problemet men inte ministern och regeringen,
              då finns det inte hopp om någon som helst lösning.
            </seg>
          </u>
          <u xml:id="i-4a23b9a6cd799f04-116" prev="i-4a23b9a6cd799f04-108" who="Q5577436">
            <seg>
              Det sägs i svaret att det kanske finns lagtekniska komplikationer
              och annat. Det är ingen som säger emot det. Men därifrån till
              att man konstaterar att det är omöjligt är en helt annan sak.
            </seg>
          </u>
          <u xml:id="i-4a23b9a6cd799f04-117" prev="i-4a23b9a6cd799f04-108" who="Q5577436">
            <seg>
              Det är ändå en viktig sak som kommer fram i den här interpellationsdebatten
              och som jag faktiskt tycker att man kan ta fasta på, nämligen
              att regeringen inte ser problemet. Det gör att jag misstänker
              att den här debatten kommer att fortsätta och att ministern troligen
              kommer att få fler interpellationer i detta ärende. Om man inte
              ser problemet och om man inte agerar för att lösa problemet, då
              kommer problemet att kvarstå. Då kommer debatten att fortsätta,
              och det kommer att komma fler interpellationer.
            </seg>
          </u>
          <u xml:id="i-4a23b9a6cd799f04-118" prev="i-4a23b9a6cd799f04-108" who="Q5577436">
            <seg>
              Det finns ingen ambition över huvud taget att hantera den här
              frågan. Det är vad ministern säger, och det är en väldigt viktig
              information. Det gör att jag inte känner mig nöjd med resultatet
              av det som ministern säger men att jag känner mig väldigt nöjd
              med att den här interpellationen återigen kom upp. Även om detta,
              som ministern sade, har diskuterats tidigare fick vi i dag ett
              tydligt besked om att man inte ser problemet och att man vägrar
              att göra någonting åt problemet.
            </seg>
          </u>
          <note type="speaker">
            Anf. 15 Justitieminister BEATRICE ASK (m):
          </note>
          <u xml:id="i-4a23b9a6cd799f04-119" next="i-4a23b9a6cd799f04-125" who="Q297850">
            <seg>
              Herr talman! Det är klart att det finns enskilda exempel där
              man kan sätta frågetecken, framför allt när man läser i medierna
              därför att det inte alltid är så att man då får en fullständig
              bild av olika ärenden.
            </seg>
          </u>
          <u xml:id="i-4a23b9a6cd799f04-120" prev="i-4a23b9a6cd799f04-119" who="Q297850">
            <seg>
              Frågan om utökat skydd för meddelarfriheten i privat verksamhet
              har utretts flera gånger utan att man har hittat en bra lösning.
              De socialdemokratiska regeringarna har verkligen ansträngt sig
              men inte lyckats, bland annat beroende på kraftfulla invändningar
              från LO och andra fackliga organisationer, juridiska instanser,
              näringslivets representanter och så vidare. Det beror på att om
              man går in för att generellt, som frågeställningen lite grann
              handlade om, låta privat och offentlig verksamhet lyda under samma
              lagstiftning när det gäller meddelarfriheten inskränker man arbetsmarknadens
              parters rätt att fritt avtala om olika saker. Det är inte så lysande.
              Rätten att teckna avtal är en väldigt viktig princip på svensk
              arbetsmarknad. Det är ofta den som får klä skott när man försöker
              göra annorledes. Därför har man inte kommit fram.
            </seg>
          </u>
          <u xml:id="i-4a23b9a6cd799f04-121" prev="i-4a23b9a6cd799f04-119" who="Q297850">
            <seg>
              Jag tycker att det är ärligt av mig att säga att det inte synes
              finnas någon utväg här. Jag tycker också att det är ärligt att
              säga att det i nästan alla avseenden synes vara på det viset att
              man på andra sätt kan lösa eventuella problem.
            </seg>
          </u>
          <u xml:id="i-4a23b9a6cd799f04-122" prev="i-4a23b9a6cd799f04-119" who="Q297850">
            <seg>
              Dessutom anförs i debatten argument som inte är korrekta, till
              exempel att man som privatanställd inte skulle få anmäla missförhållanden.
              Man är skyldig att anmäla en hel del missförhållanden. Här jobbar
              myndigheterna för att tydliggöra hur skyldig man är att faktiskt
              tala om att vården är si och så eller att det och det har hänt.
              Det är alltså inte sant att detta är ett generellt och stort bekymmer.
            </seg>
          </u>
          <u xml:id="i-4a23b9a6cd799f04-123" prev="i-4a23b9a6cd799f04-119" who="Q297850">
            <seg>
              Jag tycker att det är viktigt att man också i riksdagen vågar
              säga att problemet nog är mindre än vad det kan låta i debatten
              och att man också belyser de svårigheter som finns på den väg
              som jag förstår att Patrik Björck gärna vill gå vidare på. Men
              det har inte varit någon väg. Jag är inte beredd att genom generella
              åtgärder undergräva möjligheten att avtala om olika regler i olika
              verksamheter. Det är nämligen otroligt viktigt det finns väldigt
              många olika typer av företag och verksamheter att man har den
              möjligheten att avtala om regler för hur man hanterar företagshemligheter,
              personinformation och mycket annat.
            </seg>
          </u>
          <u xml:id="i-4a23b9a6cd799f04-124" prev="i-4a23b9a6cd799f04-119" who="Q297850">
            <seg>
              Det är detta som är skälet till att jag har gett beskedet att
              någon generell översyn av detta regelverk inte är önskvärt. Däremot
              har jag redovisat att det inom myndigheterna ständigt pågår ett
              arbete med att tala om för kommuner och landsting att de har ett
              yttersta ansvar för de verksamheter som de i grunden är huvudman
              för och att de när de lägger ut verksamhet på entreprenad måste
              tillse detta och visa ett intresse. Det gjordes en skärpning för
              ett antal år sedan med anledning av uppgiften att man måste försäkra
              sig om att allmänheten får berättigad insyn och möjlighet att
              granska resultat av verksamheten.
            </seg>
          </u>
          <u xml:id="i-4a23b9a6cd799f04-125" prev="i-4a23b9a6cd799f04-119" who="Q297850">
            <seg>
              Jag tycker ändå att man har kommit ganska nära en förhållandevis
              bra ordning. Men vi kommer säkert att diskutera detta många fler
              gånger därför att meddelarfrihet och andra grundlagsskyddade rättigheter
              är otroligt viktiga att diskutera i just Sveriges riksdag.
            </seg>
          </u>
          <note type="speaker">
            Anf. 16 PATRIK BJÖRCK (s):
          </note>
          <u xml:id="i-4a23b9a6cd799f04-126" next="i-4a23b9a6cd799f04-128" who="Q5577436">
            <seg>
              Herr talman! Nu känns det som om ministern glider tillbaka lite
              grann igen. I det förra meningsutbytet tyckte jag att jag fick
              ett väldigt tydligt svar på mina frågor: Det finns inget problem,
              och man ämnar inte åtgärda det. Nu är ministern lite mer otydlig
              och säger att det kanske finns ett problem och att man kanske
              kan vidta åtgärder men kanske inte just de åtgärder som jag efterfrågar.
              Det gör mig väldigt osäker och otrygg när det gäller vad regeringen
              egentligen har för hållning i denna fråga.
            </seg>
          </u>
          <u xml:id="i-4a23b9a6cd799f04-127" prev="i-4a23b9a6cd799f04-126" who="Q5577436">
            <seg>
              Jag kan konstatera att när denna fråga senast diskuterades i
              kammaren sade ministern att hon trodde att det säkert finns anledning
              att förr eller senare se över meddelarfriheten. Det var ett annat
              besked den gången. Då var det uppenbarligen ett problem eftersom
              man skulle se över det. Nu var det först inget problem, och man
              skulle inte se över det. Sedan glider ministern tillbaka lite
              grann och säger att det kanske är ett problem och att vi kanske
              kan hitta olika sätt att hantera detta. Det skapar en osäkerhet
              och en otrygghet.
            </seg>
          </u>
          <u xml:id="i-4a23b9a6cd799f04-128" prev="i-4a23b9a6cd799f04-126" who="Q5577436">
            <seg>
              Återigen: Det är klart att om man säger att det är ett litet
              problem kan man naturligtvis definiera det. Man kan ta ett exempel
              där en anställd råkar illa ut för att han eller hon använder sin
              möjlighet att tala med till exempel medierna, och där arbetsgivaren
              använder sin möjlighet, som finns i privat verksamhet, att eftersöka
              vem som har talat i medierna. Om den anställde då råkar ut för
              repressalier är problemet inte specifikt just i den situationen
              och för den anställde. Det är klart att det är illa för den personen,
              men det kommer naturligtvis att avskräcka många andra från att
              göra samma sak. Det är det som är det stora bekymret. Bekymret
              är inte om det är 10, 20 eller 30 sådana fall. Problemet är de
              100, 200 eller 500 fall som aldrig kommer upp eftersom denna hotbild
              finns för dem som är anställda inom privat sektor i skattefinansierad
              verksamhet.
            </seg>
          </u>
          <note type="speaker">
            Anf. 17 Justitieminister BEATRICE ASK (m):
          </note>
          <u xml:id="i-4a23b9a6cd799f04-129" next="i-4a23b9a6cd799f04-133" who="Q297850">
            <seg>
              Herr talman! Det har inte varit min avsikt att göra Patrik Björck
              otrygg och osäker. Jag tycker att man kan vara ganska trygg med
              de grundlagar som vi har i Sverige.
            </seg>
          </u>
          <u xml:id="i-4a23b9a6cd799f04-130" prev="i-4a23b9a6cd799f04-129" who="Q297850">
            <seg>
              Det finns skillnader när det gäller meddelarfriheten mellan enskild
              verksamhet och offentlig verksamhet. Patrik Björck ser väldigt
              många problem med det. Jag säger att jag inte tror att problemen
              är så stora och pekar på att det faktiskt går att använda nuvarande
              regelverk för att komma till rätta med en del av den osäkerhet
              en och annan medarbetare kan känna. Jag gav också exempel på att
              Socialstyrelsen till exempel arbetar för att sprida ljus över
              hur man använder till exempel lex Sarah och annat, som är ett
              sätt att försäkra sig om att brister i verksamheten kommer till
              allmän kännedom. Jag pekade också på kommunernas ansvar att, när
              man lägger ut verksamhet, ta med aspekter om allmänhetens insyn.
              Det är ju inga nyheter absolut inte.
            </seg>
          </u>
          <u xml:id="i-4a23b9a6cd799f04-131" prev="i-4a23b9a6cd799f04-129" who="Q297850">
            <seg>
              Däremot har jag varit väldigt tydlig med att vi inte planerar
              någon översyn av meddelarfriheten i syfte att stärka skyddet för
              dem som är i privat verksamhet, och jag tycker att jag har redogjort
              ganska tydligt för skälen. Det är väldigt svårt att ha samma regler
              i offentlig och enskild verksamhet. Det är dessutom stor risk
              att man då hamnar i konflikt med den fria avtalsrätten, och det
              tycker jag inte är rimligt.
            </seg>
          </u>
          <u xml:id="i-4a23b9a6cd799f04-132" prev="i-4a23b9a6cd799f04-129" who="Q297850">
            <seg>
              Jag medger att det är många olika bollar att hålla i luften samtidigt
              när man resonerar om de här frågorna, men som sagt: Otydligt tycker
              jag inte att det är.
            </seg>
          </u>
          <u xml:id="i-4a23b9a6cd799f04-133" prev="i-4a23b9a6cd799f04-129" who="Q297850">
            <seg>
              När man däremot hänvisar till tidigare uttalanden är det naturligtvis
              så att jag inte kan säga att man för tid och evinnerlighet aldrig
              någonsin kommer att behöva se över en och annan grundlag. Det
              tror jag vore förmätet av ett statsråd att göra. Det är klart
              att det kan finnas skäl till det. Men såvitt jag kan överblicka
              situationen just nu är det inte aktuellt, och det var det jag
              svarade på.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2007/08:558 om villkoren för dem som
            arbetar inom den fria scenkonsten
          </note>
          <note type="speaker">
            Anf. 18 Kulturminister LENA ADELSOHN LILJEROTH (m):
          </note>
          <u xml:id="i-4a23b9a6cd799f04-134" next="i-4a23b9a6cd799f04-139" who="Q297821">
            <seg>
              Herr talman! Siv Holma har ställt följande tre frågor till mig,
              som på olika sätt berör den fria scenkonsten.
            </seg>
          </u>
          <u xml:id="i-4a23b9a6cd799f04-135" prev="i-4a23b9a6cd799f04-134" who="Q297821">
            <seg>
              Inledningsvis vill jag betona att jag tror att Siv Holma och
              jag delar utgångspunkterna för denna debatt: övertygelsen om att
              den fria scenkonstens aktörer bidrar med viktiga inspel som rör
              konstnärlig kvalitet, nytänkande och turnéverksamhet som både
              kompletterar och berikar det utbud som institutionerna står för.
            </seg>
          </u>
          <u xml:id="i-4a23b9a6cd799f04-136" prev="i-4a23b9a6cd799f04-134" who="Q297821">
            <seg>
              Redan i budgetpropositionen för 2007 föreslog regeringen att
              de fria grupperna skulle förstärkas genom att anslaget för den
              fria scenkonsten ökade med 10 miljoner kronor årligen. Samtidigt
              blev det möjligt för de fria grupperna att söka stöd för tonsättarsamverkan.
              I budgetpropositionen för 2008 presenterade regeringen satsningen
              Skapande skola, som innebär att 55 miljoner kronor satsas årligen
              för att stärka kulturens roll i skolan. Mer än varannan kommun
              har hittills sökt medel för denna ökade samverkan med kulturlivet.
              Jag räknar med att den fria scenkonstens aktörer kommer att vara
              attraktiva samarbetspartner för skolorna och att kulturskaparnas
              arbetsmarknad därmed förstärks.
            </seg>
          </u>
          <u xml:id="i-4a23b9a6cd799f04-137" prev="i-4a23b9a6cd799f04-134" who="Q297821">
            <seg>
              När det gäller förändringarna av a-kassan och de effekter det
              kan ha för den fria scenkonstens utveckling är det viktigt att
              komma ihåg att utvecklingen av kulturarbetsmarknaden, scenkonstområdet
              inräknat, har varit väldigt positiv under de senaste åren. Samtidigt
              bedömer Arbetsförmedlingen Kultur att efterfrågan på arbetskraft
              som en följd av den allmänna konjunkturutvecklingen kommer att
              mattas en del under andra halvåret 2008. Jag har tidigare understrukit
              vikten av att följa utvecklingen av kulturarbetsmarknaden, eftersom
              den utgör ett betydelsefullt underlag för politiska beslut och
              prioriteringar. Det gäller naturligtvis även fortsättningsvis.
              Samtidigt vill jag påminna om de kraftfulla satsningar på 30 miljoner
              kronor som regeringen genomfört på så kallade dans- och musikallianser
              redan under innevarande år.
            </seg>
          </u>
          <u xml:id="i-4a23b9a6cd799f04-138" prev="i-4a23b9a6cd799f04-134" who="Q297821">
            <seg>
              Trygghetssystemens utformning och tillämpning är av betydelse
              för konstnärsgrupperna. Siv Holma hänvisar särskilt till den så
              kallade Småföretagarutredningen som lämnar sitt betänkande om
              trygghetssystemens utformning för småföretagare den 29 augusti
              i år. Tidigare i år har Siv Holma frågat näringsministern hur
              den utredningen förhåller sig till konstnärers särskilda behov.
              Näringsministern framhöll i sitt svar vikten av att de sociala
              trygghetssystemen utformas så att de passar alla företagare oavsett
              i vilken bransch de verkar. Det är en utgångspunkt jag delar med
              näringsministen. Jag kommer mot den bakgrunden att från kulturpolitiska
              utgångspunkter noga bevaka och följa den kommande beredningen
              av betänkandet.
            </seg>
          </u>
          <u xml:id="i-4a23b9a6cd799f04-139" prev="i-4a23b9a6cd799f04-134" who="Q297821">
            <seg>
              Avslutningsvis vill jag lyfta fram det samarbete mellan näringspolitik,
              regional tillväxtpolitik och kulturpolitik som den här regeringen
              nu har etablerat med målet att utveckla de kulturella och kreativa
              näringarnas betydelse och potential. Syftet är att främja en hållbar
              tillväxt och därmed också en arbetsmarknad som ger nya arbetstillfällen
              och minskar beroendet av generella stödsystem.
            </seg>
          </u>
          <note type="speaker">
            Anf. 19 SIV HOLMA (v):
          </note>
          <u xml:id="i-4a23b9a6cd799f04-140" next="i-4a23b9a6cd799f04-147" who="Q4609260">
            <seg>
              Herr talman! Jag tackar för kulturministerns svar. Kulturministern
              säger att hon tror att hon delar mina utgångspunkter för denna
              debatt. Om kulturministern skulle dela mina utgångspunkter skulle
              de fria grupperna ha rimligare ekonomiska villkor än de faktiskt
              har i dag.
            </seg>
          </u>
          <u xml:id="i-4a23b9a6cd799f04-141" prev="i-4a23b9a6cd799f04-140" who="Q4609260">
            <seg>
              Vad är det som hindrar kulturministern att höja anslagen till
              de fria grupperna? Det finns ju pengar i statsbudgeten. Jag såg
              en siffra på att vi har ett stort budgetöverskott, det vill säga
              att inkomsterna är större än utgifterna. Inkomsterna ligger minst
              130 miljarder högre än utgifterna.
            </seg>
          </u>
          <note>
            Vänsterpartiet föreslår 60 miljoner i ökat anslag för dels värdesäkring,
            dels utvecklingsarbete för de fria grupperna.
          </note>
          <u xml:id="i-4a23b9a6cd799f04-142" prev="i-4a23b9a6cd799f04-140" who="Q4609260">
            <seg>
              Är det inte nu hög tid att infria de borgerliga partiernas vallöften
              och stärka anslagen till den fria scenkonsten? Vad är det som
              hindrar kulturministern?
            </seg>
          </u>
          <u xml:id="i-4a23b9a6cd799f04-143" prev="i-4a23b9a6cd799f04-140" who="Q4609260">
            <seg>
              Herr talman! Jag läste en artikel i Sundsvalls Tidning med rubriken
              Är vi fria? av Conny Petersén. Han beskriver sitt arbete i den
              fria teatergruppen Teater Tropos. Han berättar om mellanstadieelever
              som tar emot deras föreställning Flickan i sandlådan . Under sex
              föreställningar lockas 480 barn till skratt, inlevelse och en
              och annan snyftning. Jag läser om Connys glädje när han möter
              den unga publiken. Jag läser också om den ekonomiska verklighet
              som de fria grupperna lever i. Conny Petersén skriver: Vi som
              arbetar i fria teatergrupper har usla löner och absurda arbetsvillkor
              och så har det varit länge. Nu har vi också blivit av med tryggheten
              att kunna stämpla i de perioder när pengarna inom grupperna inte
              räcker till för anställningar. Den nya politiken har ju röjt undan
              den förståelse för våra speciella och svåra villkor, som funnits
              från arbetsförmedling och a-kassa. Nu ska man söka jobb inom alla
              yrkesområden och över hela landet för att få rätt till ersättning.
              Den förutsättningen gör det till en omöjlighet för den enskilde
              att överleva i branschen.
            </seg>
          </u>
          <u xml:id="i-4a23b9a6cd799f04-144" prev="i-4a23b9a6cd799f04-140" who="Q4609260">
            <seg>
              Vilket hopp vill kulturministern ge till Conny och hans kolleger
              i de fria grupperna? När kan de räkna med att få rimliga ekonomiska
              villkor för allt det nödvändiga kulturarbete som de utför?
            </seg>
          </u>
          <u xml:id="i-4a23b9a6cd799f04-145" prev="i-4a23b9a6cd799f04-140" who="Q4609260">
            <seg>
              Herr talman! Ingrid Kyrö från Svensk Scenkonst uppmanar kulturministern
              i årets första nummer av Teatercentrums tidskrift Utspel att ta
              chansen. Det är hög tid för de borgerliga kulturpolitikerna att
              infria sina löften till de fria grupperna. Kyrö är otålig för
              att inget av de förslag till förbättringar som presenterades i
              Kulturrådets översyn av villkor och riktlinjer för bidragsgivning
              till de fria teater- och dansgrupperna har förverkligats. Kan
              kulturministern svara på om översynens förslag kommer att förverkligas?
            </seg>
          </u>
          <u xml:id="i-4a23b9a6cd799f04-146" prev="i-4a23b9a6cd799f04-140" who="Q4609260">
            <seg>
              Danskonstens villkor skiljer sig avsevärt från teaterkonstens.
              Vi talar alltid om fria teater- och dansgrupper, men i själva
              verket finns inga fria dansgrupper. Danskonsten är så underfinansierad
              att de frilansande koreograferna enbart har råd att anställa sina
              dansare specifikt till en särskild produktion.
            </seg>
          </u>
          <u xml:id="i-4a23b9a6cd799f04-147" prev="i-4a23b9a6cd799f04-140" who="Q4609260">
            <seg>
              Det betyder repetition under två tre månader. Sedan spelas föreställningen
              kanske tre gånger. Har de tur går den ut på turné. I Kulturutredningen
              finns fortfarande ingen med specialkompetens i danskonsten. Trots
              detta hänvisar kulturministern gång på gång till den. Vad avser
              kulturministern att göra för danskonsten specifikt?
            </seg>
          </u>
          <note type="speaker">
            Anf. 20 Kulturminister LENA ADELSOHN LILJEROTH (m):
          </note>
          <u xml:id="i-4a23b9a6cd799f04-148" next="i-4a23b9a6cd799f04-154" who="Q297821">
            <seg>
              Herr talman! Jag sade inledningsvis att jag tror att Siv Holma
              och jag delar en stor del av bakgrundsbeskrivningen och också
              engagemanget för de fria grupperna och tänker nog stå fast vid
              det.
            </seg>
          </u>
          <u xml:id="i-4a23b9a6cd799f04-149" prev="i-4a23b9a6cd799f04-148" who="Q297821">
            <seg>
              Vi har ju delat rum i den meningen att vi båda tidigare suttit
              i kulturutskottet och kan därmed också konstatera att det här
              inte är någon ny fråga. Så länge jag varit aktiv i kulturpolitiken
              har de fria gruppernas besvärliga situation, inte minst ekonomiskt,
              varit aktuell, något som vi påpekat och påtalat även från alliansens
              sida.
            </seg>
          </u>
          <u xml:id="i-4a23b9a6cd799f04-150" prev="i-4a23b9a6cd799f04-148" who="Q297821">
            <seg>
              Om vi ska ägna oss åt kulturhistoria lite grann kan vi konstatera
              att det inte hände så mycket under den förra socialdemokratiska
              regeringen. Det gjorde faktiskt inte det. Den rapport om de fria
              gruppernas situation som togs fram och som Siv Holma hänvisar
              till jag ska återkomma till den lite senare var en utredning som
              sattes i gång av Kulturrådet under den förra regeringens tid.
            </seg>
          </u>
          <u xml:id="i-4a23b9a6cd799f04-151" prev="i-4a23b9a6cd799f04-148" who="Q297821">
            <seg>
              Det fanns ett engångsanslag jag tror att Siv Holma berörde det
              i sin fråga om 12 miljoner kronor. Det var alltså ett engångsanslag.
              När den nya regeringen tillträdde 2006 samt inför budgeten 2007
              ersattes det med ett permanent ökat anslag om 10 miljoner kronor.
              Det är därför lite konstigt att Siv Holma kritiserar det. Sedan
              kan vi vara överens om att det inte på något sätt löser situationen
              för de fria grupperna. Tvärtom är behoven stora och har så varit
              under lång tid.
            </seg>
          </u>
          <u xml:id="i-4a23b9a6cd799f04-152" prev="i-4a23b9a6cd799f04-148" who="Q297821">
            <seg>
              I rapporten framkom, vilket påtalades i Teaterförbundets skrivelse,
              bekymren för de fria grupperna där skolor och andra arrangörer
              saknar såväl pengar som administrativa rutiner för att kunna köpa
              föreställningar. Därför kan jag, trots allt, glädjas åt att vi
              inför budgeten för innevarande år, 2008, har satsningen Skapande
              skola som får 55 miljoner kronor om året och som i allra högsta
              grad vänder sig till de fria grupperna. Majoriteten av dem, både
              inom musik och framför allt inom teater och dans, vänder sig till
              barn och unga. Jag tror att upp emot 60 procent av deras publik
              finns på förskolor och skolor. Det är, måste man väl ändå säga,
              en rejäl förstärkning.
            </seg>
          </u>
          <u xml:id="i-4a23b9a6cd799f04-153" prev="i-4a23b9a6cd799f04-148" who="Q297821">
            <seg>
              Detsamma gäller allianserna. Jag vet att Siv Holma vurmar för
              dansen. Det gör jag också. Därför är det extra glädjande att vi
              kunde stärka Dansalliansen, som tidigare endast hade omkring 4
              miljoner kronor i årligt anslag. Tidigare hade Teateralliansen
              tillsammans med Dansalliansen 20 miljoner. I förra budgeten anslog
              vi ytterligare 30 miljoner till dem. Det är en ökning med 150
              procent och innebär att det även kan skapas en musikallians, något
              som varit efterlängtat under lång tid.
            </seg>
          </u>
          <u xml:id="i-4a23b9a6cd799f04-154" prev="i-4a23b9a6cd799f04-148" who="Q297821">
            <seg>
              Även om de fria grupperna har en besvärlig situation, vilket
              noterats i direktiven till Kulturutredningen, måste jag säga att
              vi gjort en hel del. Det faktum att kulturbudgeten förstärktes
              med drygt 200 miljoner kronor under förra året vittnar om detta.
              Sedan kan vi säkert önska oss mer pengar till de fria grupperna,
              men att ingenting skulle ha gjorts är fel. Tvärtom har vi gjort
              betydligt mycket mer än vad den förra regeringen gjorde.
            </seg>
          </u>
          <note type="speaker">
            Anf. 21 SIV HOLMA (v):
          </note>
          <u xml:id="i-4a23b9a6cd799f04-155" next="i-4a23b9a6cd799f04-160" who="Q4609260">
            <seg>
              Herr talman! Jag måste börja med att rätta kulturministern. Kulturbudgeten
              ökade inte med 200 miljoner. Den minskade faktiskt med 20 miljoner
              om man tittar på totalsiffran. Man tycker att man gjort mycket
              genom att permanenta anslaget på 10 miljoner, men bättre kan man.
            </seg>
          </u>
          <u xml:id="i-4a23b9a6cd799f04-156" prev="i-4a23b9a6cd799f04-155" who="Q4609260">
            <seg>
              Danskonstens villkor måste förbättras och anslagen måste höjas
              radikalt, i första hand i nivå med teaterns. Teaterunionen, en
              organisation som består av arbetsgivare och arbetstagare inom
              teaterbranschen, har vid ett flertal tillfällen uttalat farhågor
              om att de treåriga bidragen kan komma att försvinna. Ingen har
              väl undgått att ta del av berättelser där konstnärliga ledare
              fått belåna hus och hem för att själva skapa någon form av ekonomisk
              framförhållning. Det är inte anständigt att vi har sådana ekonomiska
              villkor för de fria grupperna. Kan kulturministern ge ett svar
              på om systemet med de treåriga bidragen blir kvar eller om de
              kommer att försvinna?
            </seg>
          </u>
          <u xml:id="i-4a23b9a6cd799f04-157" prev="i-4a23b9a6cd799f04-155" who="Q4609260">
            <seg>
              Herr talman! Kulturministern talar om kulturarbetsmarknadens
              positiva utveckling men berättar inte att antalet påbörjade anställningar
              2007 låg på samma nivå som föregående år. Hon berättar inte heller
              att krav på eget företag slår ut kvinnor. Antalet anställda minskar,
              och arbetsgivarna lägger ut uppdrag med krav på egenföretagande.
              Det är färre kvinnor än män som startar eget. Kvinnor lämnar kulturarbetsmarknaden
              i förtid. Från 40 års ålder och uppåt byter en högre andel kvinnor
              än män sitt kulturyrke till ett yrke utanför kulturområdet. Jämfört
              med män är fler kvinnor arbetslösa, deltidsarbetslösa och timanställda.
            </seg>
          </u>
          <u xml:id="i-4a23b9a6cd799f04-158" prev="i-4a23b9a6cd799f04-155" who="Q4609260">
            <seg>
              Kulturministern vidkänns att kulturarbetsmarknaden kommer att
              mattas en del under andra halvåret 2008. Kulturarbetsförmedlingen
              beskriver det med orden arbetslösheten ökar andra halvåret. De
              skriver att fler kvinnor än män bedöms bli arbetslösa vilket beror
              på att kvinnor i högre grad än män väljer att utbilda sig inom
              kulturyrken. Arbetslösheten förväntas minska genom att folk byter
              yrke. Vad kommer kulturministern att göra för att bryta den negativa
              utvecklingsspiralen på kulturarbetsmarknaden? Vad kommer kulturministern
              att göra för att kvinnor ska få mer jämlika och jämställda villkor?
            </seg>
          </u>
          <u xml:id="i-4a23b9a6cd799f04-159" prev="i-4a23b9a6cd799f04-155" who="Q4609260">
            <seg>
              Kulturarbetsförmedlingens siffror talar för att de satsningar
              som hittills gjorts är otillräckliga. Teater-, dans- och musikalliansbyggena
              är inte tillräckligt starkt och stabilt uppbyggda; de satsningar
              som gjorts välkomnar jag naturligtvis. De olika allianslösningarna
              med en tredje anställningsform inom scenkonsten har Vänsterpartiet
              länge kämpat för. Hela tanken bakom de olika allianserna är att
              de anställda ska vara tjänstlediga så mycket som möjligt, men
              för att kunna vara tjänstledig måste det finnas jobb. Jag menar
              att satsningarna på dans-, musik- och teaterallianserna måste
              efterföljas av rejäla satsningar på den fria scenkonsten. För
              Vänsterpartiet och för mig är det viktigt att äntligen få ett
              slut på samhällets utnyttjande av underbetalda dans-, musik- och
              teaterarbetare.
            </seg>
          </u>
          <u xml:id="i-4a23b9a6cd799f04-160" prev="i-4a23b9a6cd799f04-155" who="Q4609260">
            <seg>
              Herr talman! Förra veckan föreslog Teaterförbundet att statsministern
              skulle tillsätta en kriskommission för scenkonsten. De vill ha
              en departementsövergripande kriskommission för att åtgärda hoten
              mot den svenska scenkonsten. Hela scenkonstens infrastruktur med
              läns- och stadsteatrar är hotad på grund av urholkade anslag.
              Kommer kulturministern att medverka till att en kriskommission
              inrättas i enlighet med Teaterförbundets önskan?
            </seg>
          </u>
          <note type="speaker">
            Anf. 22 Kulturminister LENA ADELSOHN LILJEROTH (m):
          </note>
          <u xml:id="i-4a23b9a6cd799f04-161" next="i-4a23b9a6cd799f04-167" who="Q297821">
            <seg>
              Herr talman! Nu kommer vi in på ytterligare nya frågor. Jag ska
              försöka besvara dem så gott jag kan.
            </seg>
          </u>
          <u xml:id="i-4a23b9a6cd799f04-162" prev="i-4a23b9a6cd799f04-161" who="Q297821">
            <seg>
              Vi kan väl till att börja med uppehålla oss lite grann vid arbetsmarknaden.
              Det är möjligt att det blir så som Kulturarbetsförmedlingen tror,
              alltså att den mattas av. Det vet vi ingenting om. Hittills kan
              vi dock konstatera det att i den rapport som kom i januari i år
              sägs att antalet öppet arbetslösa kulturarbetare i januari minskat
              med drygt 25 procent jämfört med motsvarande månad 2007. Trots
              att Arbetsförmedlingen Kultur har ca 2 500 färre inskrivna i år
              ligger antalet påbörjade anställningar på nästan samma nivå. Det
              är en anmärkningsvärt god ökning, skulle jag vilja säga, och det
              gäller alla delar av Sverige, inte minst Norrland, som Siv Holma
              själv kommer från. Under januari 2008 har antalet anmälda jobb
              att söka i norra regionen ökat med 40 procent jämfört med samma
              månad 2007. Det är mycket positivt.
            </seg>
          </u>
          <u xml:id="i-4a23b9a6cd799f04-163" prev="i-4a23b9a6cd799f04-161" who="Q297821">
            <seg>
              Sedan har vi centrumbildningarna, som Siv Holma var inne på.
              Vi kan konstatera att i Kulturrådets senaste rapport, som är ett
              budgetunderlag till departementet, talas det om den goda utvecklingen
              även för centrumbildningarna där man förbättrat möjligheterna
              för medlemmarna att få jobb.
            </seg>
          </u>
          <u xml:id="i-4a23b9a6cd799f04-164" prev="i-4a23b9a6cd799f04-161" who="Q297821">
            <seg>
              Det gäller framför allt författare och översättare som i princip
              alltid är fria företagare och oftast sina egna uppdragsgivare.
              De förmedlar nu över 8 500 olika uppdrag av olika omfattning till
              konstnärer. Det ser positivt ut. Centrumbildningarna är ett väldigt
              viktigt komplement till Arbetsförmedlingen Kultur, vilket vi trots
              allt ska glädja oss ut. Inte desto mindre vet vi att det finns
              bekymmer.
            </seg>
          </u>
          <u xml:id="i-4a23b9a6cd799f04-165" prev="i-4a23b9a6cd799f04-161" who="Q297821">
            <seg>
              Det är lite roligt när Siv Holma plötsligt bekymrar sig för företagandet.
              Det har inte precis varit Vänsterpartiet kommunisternas tidigare
              hållning att man ska stimulera egenföretagande. Tvärtom har det
              setts nästan som en varböld på samhällets kropp. Jag välkomnar
              verkligen den förändring som de nya vänsterpartisterna härmed
              har gjort. De talar sig därmed också varma för egenföretagande.
              Vi kan också glädjas åt att det har blivit fler egenföretagare
              inom kulturområdet.
            </seg>
          </u>
          <u xml:id="i-4a23b9a6cd799f04-166" prev="i-4a23b9a6cd799f04-161" who="Q297821">
            <seg>
              Det fanns en fråga i det inlägg Siv Holma hade nyss om kvinnornas
              ställning. Vi har tagit till oss flera av de slutsatser som fanns
              i utredningen Plats på scen som Birgitta Englin ledde. Det har
              bland annat resulterat i 6 miljoner kronor som vi fördelar mellan
              Kulturdepartementet och Integrations- och jämställdhetsdepartementet,
              som är Nyamko Sabunis departement, för att se till att vi framför
              allt får fler kvinnliga chefer på scenkonstområdet, vilket är
              inte nog så viktigt.
            </seg>
          </u>
          <u xml:id="i-4a23b9a6cd799f04-167" prev="i-4a23b9a6cd799f04-161" who="Q297821">
            <seg>
              Vi vet att förändringarna i a-kassan har varit nödvändiga. Det
              måste ändå ses som en väldigt låg ambition att man tycker att
              det var ett väl fungerande system. Det var det sannerligen inte.
              Den linje som nu drivs, det vill säga arbetslinjen, måste ses
              som väldigt positiv inte minst på kultursektorns område.
            </seg>
          </u>
          <note type="speaker">
            Anf. 23 SIV HOLMA (v):
          </note>
          <u xml:id="i-4a23b9a6cd799f04-168" next="i-4a23b9a6cd799f04-173" who="Q4609260">
            <seg>
              Herr talman! Kulturministern tar upp Plats på scen och det arbete
              som bedrivits där. Det har inte kommit speciellt mycket från utredningen.
              Jag hoppas att det kommer mer.
            </seg>
          </u>
          <u xml:id="i-4a23b9a6cd799f04-169" prev="i-4a23b9a6cd799f04-168" who="Q4609260">
            <seg>
              Det förvånar mig att kulturministern inte tar på allvar att det
              är så många kvinnor som byter yrke och lämnar kultursektorn.
            </seg>
          </u>
          <u xml:id="i-4a23b9a6cd799f04-170" prev="i-4a23b9a6cd799f04-168" who="Q4609260">
            <seg>
              Det skulle vara oerhört intressant att höra om kulturministern
              kan lämna några förhandsbesked om det kommer ytterligare medel
              till de fria grupperna. Vi vet att den ekonomiska vårpropositionen
              presenteras i morgon. Den kommer att ligga till grund för kulturbudgeten
              år 2009.
            </seg>
          </u>
          <u xml:id="i-4a23b9a6cd799f04-171" prev="i-4a23b9a6cd799f04-168" who="Q4609260">
            <seg>
              Jag läste en artikel av Malin Westberg som är regissör och konstnärlig
              ledare för Teater Olydig Kulturproduktion. I artikeln frågar hon
              kulturministern: Varför är det så svårt att införa ett system
              för oss kulturarbetare som ger oss en chans att utvecklas och
              överleva ekonomiskt? Hon frågar också om man inte kan inrätta
              någon form av startbidrag som fanns på 70-talet.
            </seg>
          </u>
          <u xml:id="i-4a23b9a6cd799f04-172" prev="i-4a23b9a6cd799f04-168" who="Q4609260">
            <seg>
              Kulturministern har nu chansen att lätta på förlåten och berätta
              om det blir någonting. Eller måste vi vänta till år 2009 efter
              det att Kulturutredningen som är tillsatt har presenterat sitt
              resultat och det har remissbehandlats? Först våren 2009 kan man
              möjligtvis tänka sig något resultat budgetåret 2010. Då har vi
              två förlorade år. Medan gräset gror dör kon, brukar man säga.
              Det vore på sin plats att berätta om detta.
            </seg>
          </u>
          <u xml:id="i-4a23b9a6cd799f04-173" prev="i-4a23b9a6cd799f04-168" who="Q4609260">
            <seg>
              Herr talman! Kulturministern talar om det generella systemet
              och att det är viktigt att minska beroendet. Jag undrar avslutningsvis
              om det generella stödsystemet också omfattar det offentligt finansierade
              stödet till kulturen.
            </seg>
          </u>
          <note type="speaker">
            Anf. 24 Kulturminister LENA ADELSOHN LILJEROTH (m):
          </note>
          <u xml:id="i-4a23b9a6cd799f04-174" next="i-4a23b9a6cd799f04-179" who="Q297821">
            <seg>
              Herr talman! Siv Holma säger att jag har sagt att jag inte tar
              på allvar att många kvinnor skulle behöva byta yrke. Det har jag
              aldrig sagt. Det är väldigt bekymmersamt om man har utbildat sig
              inom den konstnärliga sektorn. Det gäller i synnerhet om man har
              gått någon av de konstnärliga högskoleutbildningar som tar väldigt
              lång tid, kraft och också kostar väldigt mycket för utbildningssektorn.
              Det är ett väldigt stort bekymmer. Det är också bland annat därför
              som alliansen har kommit till.
            </seg>
          </u>
          <u xml:id="i-4a23b9a6cd799f04-175" prev="i-4a23b9a6cd799f04-174" who="Q297821">
            <seg>
              Siv Holma frågade om vårpropositionen. Siv Holma är väl medveten
              om att vårpropositionen i år ser annorlunda ut. Den har inga detaljerade
              siffror, utan de kommer till hösten. Inte desto mindre pågår arbete
              inom departementen och så också inom vårt. Det är ingen hemlighet
              att jag har talat mig varm för de fria grupperna och hoppas att
              kunna ge bättre villkor för dem också framöver.
            </seg>
          </u>
          <u xml:id="i-4a23b9a6cd799f04-176" prev="i-4a23b9a6cd799f04-174" who="Q297821">
            <seg>
              Däremot invänder jag väldigt starkt mot att man säger att ingenting
              har hänt. Jag ska delvis upprepa mig själv men också ta upp den
              utredning på pensionsområdet som sjösattes för en eller två veckor
              sedan. Den var väldigt efterlängtad under de dryga 10, 15 år som
              man har lappat och lagat på pensionsområdet. Det har varit väldigt
              bekymmersamt inte minst för dansarna vilkas situation Siv Holma
              nämnde tidigare.
            </seg>
          </u>
          <u xml:id="i-4a23b9a6cd799f04-177" prev="i-4a23b9a6cd799f04-174" who="Q297821">
            <seg>
              Det måste nu ske något, och det kommer det att göra. Småföretagarutredningen
              är på gång. Förslagen kommer i slutet på sommaren. Även det är
              av betydelse för kulturskaparna. Vi har talat om allianserna.
              De får ytterligare 30 miljoner och totalt 50 miljoner om året
              på ett område som tidigare bara hade 20 miljoner. Det är också
              betydelsefullt inte minst för dem som är verksamma inom den fria
              sektorn.
            </seg>
          </u>
          <u xml:id="i-4a23b9a6cd799f04-178" prev="i-4a23b9a6cd799f04-174" who="Q297821">
            <seg>
              Skapande skola får ytterligare 55 miljoner. Det handlar om pengar
              som jag tror kommer att gå mer eller mindre direkt till just många
              av de fria grupper som både Siv Holma och jag tycker är väldigt
              viktiga att värna om.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Förnyad bordläggning
          </note>
          <note>
            Föredrogs och bordlades åter
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 14 april
          </note>
          <note>
            Monica Green
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 22 april.
          </note>
          <note>
            11 § Kammaren åtskildes kl. 13.27.
          </note>
          <u xml:id="i-4a23b9a6cd799f04-179" prev="i-4a23b9a6cd799f04-174" who="Q297821">
            <seg>
              Förhandlingarna leddes av talmannen.
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
