<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--27</head>
          <docDate when="2007-11-20">2007-11-20</docDate>
        </div>
      </front>
      <body>
        <div>
          <note n="b583fa80">
            ﻿
          </note>
          <note n="640c6b6a">
            Riksdagens protokoll
          </note>
          <note n="0b698bd0">
            2007/08:27
          </note>
          <note type="date" n="c94222b1">
            Tisdagen den 20 november
          </note>
          <note n="423d75b8">
            Kl. 13:30 - 21:36
          </note>
          <note n="bbfb676d">
            1 § Justering av protokoll
          </note>
          <note n="ffdfd5a5">
            Justerades protokollen för den 1214 november.
          </note>
          <note n="30041921">
            2 § Ledigheter
          </note>
          <note n="4f29459d">
            Talmannen meddelade att Pernilla Zethraeus (v) ansökt om fortsatt
            ledighet under tiden den 1 december 200715 februari 2008.
          </note>
          <note n="53c72b8f">
            Kammaren biföll denna ansökan.
          </note>
          <note n="48d06f64">
            Talmannen anmälde att Mats Einarsson (v) skulle fortsätta att
            tjänstgöra som ersättare för Pernilla Zethraeus.
          </note>
          <note n="676a1764">
            Talmannen meddelade att Sofia Larsen (c) ansökt om ledighet under
            tiden den 1 januari7 april 2008.
          </note>
          <note n="53c72b8f">
            Kammaren biföll denna ansökan.
          </note>
          <note n="8184cb33">
            Talmannen anmälde att Gunhild Wallin (c) skulle tjänstgöra som
            ersättare för Sofia Larsen.
          </note>
          <note n="962618dd">
            Talmannen meddelade att Johan Linander (c) ansökt om ledighet
            under tiden den 4 februari27 juni 2008.
          </note>
          <note n="53c72b8f">
            Kammaren biföll denna ansökan.
          </note>
          <note n="cd21141e">
            Talmannen anmälde att Mildred Thulin (c) skulle tjänstgöra som
            ersättare för Johan Linander.
          </note>
          <note n="8bf2508d">
            3 § Meddelande om allmän debattimme
          </note>
          <note n="8d3969b7">
            Talmannen meddelade att allmän debattimme skulle äga rum onsdagen
            den 28 november kl. 09.00.
          </note>
          <note n="0bd7ce85">
            Meddelandet hade delats ut till kammarens ledamöter.
          </note>
          <note n="bbe73a99">
            4 § Anmälan om fördröjda svar på interpellationer
          </note>
          <note n="b5ccf462">
            Till riksdagen hade inkommit följande skrivelser:
          </note>
          <note n="9f83651b">
            Interpellation 2007/08:142
          </note>
          <note n="d3a0f551">
            Interpellation 2007/08:142 Tjustbanan
          </note>
          <note n="17f2f1cd">
            Interpellationen kommer att besvaras tisdagen den 27 november
            2007.
          </note>
          <note n="2bd787c8">
            Skälet till dröjsmålet är sedan tidigare inbokade engagemang.
          </note>
          <note n="e745f5e4">
            Dag Ekman
          </note>
          <note n="502da6d9">
            Interpellation 2007/08:154
          </note>
          <note n="1fd6d6d6">
            Interpellation 2007/08:154 Bioenergi till biogas
          </note>
          <note n="0591614a">
            Interpellationen kommer att besvaras tisdagen den 11 december
            2007.
          </note>
          <note n="2bd787c8">
            Skälet till dröjsmålet är sedan tidigare inbokade engagemang.
          </note>
          <note n="a570c9d4">
            Margareta Gårdmark Nylén
          </note>
          <note n="8e0cfb97">
            Interpellation 2007/08:166
          </note>
          <note n="828ef0b7">
            Interpellation 2007/08:166 Småföretag
          </note>
          <note n="99c424fb">
            Interpellationen kommer att besvaras den 11 december 2007.
          </note>
          <note n="2bd787c8">
            Skälet till dröjsmålet är sedan tidigare inbokade engagemang.
          </note>
          <note n="a570c9d4">
            Margareta Gårdmark Nylén
          </note>
          <note n="69f03d61">
            5 § Svar på interpellation 2007/08:53 om kvinnors situation i
            irakiska Kurdistan
          </note>
          <note type="speaker" n="a2122994">
            Anf. 1 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-0" n="43dc7fb3">
            <seg n="cc7bd53a">
              Herr talman! Jacob Johnson har frågat mig vad jag avser att göra
              för att understödja kampen mot det traditionella förtrycket av
              kvinnor, för att förmå den regionala regeringen i irakiska Kurdistan
              att ratificera FN:s barnkonvention, för att få den regionala regeringen
              i irakiska Kurdistan att förmå regionens domstolväsende att döma
              brott mot kvinnor och barn efter samma straffskalor som för brott
              mot män samt för att förmå Sverige och andra länder inom EU att
              understödja kvinnors och barns rätt till utbildning på samma villkor
              som män i irakiska Kurdistan.
            </seg>
            <seg n="a29b1aad">
              Den irakiska regionen Kurdistan utgör en del av staten Irak.
              Det är regeringen i Bagdad och inte den regionala regeringen som
              biträder internationella konventioner och andra internationella
              överenskommelser. FN:s konvention om barnets rättigheter, som
              har undertecknats och ratificerats av staten Irak, förpliktar
              sålunda också den irakiska regionen Kurdistan. De åtaganden som
              följer av barnkonventionen och andra FN-konventioner om skydd
              för de mänskliga rättigheterna måste således respekteras av irakiska
              myndigheter på både nationell och regional nivå.
            </seg>
            <seg n="2b0bb983">
              Regeringen har vid flera tillfällen uttryckt oro över situationen
              för de mänskliga rättigheterna i Irak. Denna oro gäller också
              den irakiska regionen Kurdistan. De problem som Jacob Johnson
              påtalar om situationen för kvinnor i den irakiska regionen Kurdistan,
              och som finns i lika hög grad i andra delar av Irak, är kända
              och har föranlett befogad kritik från det internationella samfundet.
            </seg>
            <seg n="9a24125b">
              Den irakiska regeringen har vid ett flertal tillfällen uttalat
              en vilja att verka för en ökad och stärkt respekt för de mänskliga
              rättigheterna i Irak. Den regionala regeringen i irakiska Kurdistan
              har gjort liknande uttalanden och har särskilt fördömt så kallat
              hedersrelaterat våld mot kvinnor. Sveriges regering välkomnar
              detta.
            </seg>
            <seg n="ecd81695">
              Samtidigt finns mycket kvar att göra för att förbättra situationen
              vad gäller respekten för de mänskliga rättigheterna där och i
              hela landet. Detta påminde jag om i de samtal som jag hade med
              irakiska politiska företrädare under mitt besök i Bagdad i september.
              Det är också något som företrädare för Utrikesdepartementet gör
              i de löpande kontakterna med irakiska företrädare, också med representanter
              för den irakiska regionen Kurdistans regering. UD:s årliga rapporter
              om de mänskliga rättigheterna i Irak beskriver väl de problem
              Jacob Johnson påtalar och utgör en god grund för sådana samtal.
            </seg>
            <seg n="53e992fc">
              Förenta nationernas mission i Irak, Unami, publicerar regelbundet
              rapporter om de mänskliga rättigheterna i Irak. Där finns detaljerade
              uppgifter om kränkningar av kvinnors rättigheter, bland annat
              gällande hedersrelaterade brott i den irakiska regionen Kurdistan.
              I den senaste rapporten uppmanas myndigheterna där att säkerställa
              att våldsbrott mot kvinnor undersöks noggrant och att hedersrelaterade
              motiv för sådana brott inte ses som förmildrande omständigheter
              när straff ska utdömas.
            </seg>
            <seg n="f3a41d06">
              Samarbete pågår mellan flera irakiska organisationer och myndigheter
              och berörda FN-organ för att stärka respekten för de mänskliga
              rättigheterna. Sverige ställer sig bakom och stöder FN:s arbete
              på detta viktiga område bland annat genom stöd till det arbete
              som FN:s fond för kvinnor Unifem gör för att kvinnors rättigheter
              ska tas till vara i den översyn av Iraks konstitution som nu genomförs.
            </seg>
            <seg n="75530865">
              Eujust lex, Europeiska unionens rättsstatsmission till Irak,
              har sedan 2005 utbildat höga befattningshavare inom den irakiska
              polisen, domarkåren och fängelseväsendet i bland annat mänskliga
              rättigheter. Sverige bidrar aktivt till detta arbete. EU har också
              i flera uttalanden pekat på vikten av att de mänskliga rättigheterna,
              inklusive kvinnors rättigheter, respekteras i Irak.
            </seg>
            <seg n="33279ebc">
              Jag kan försäkra Jacob Johnson att respekten för de mänskliga
              rättigheterna, inklusive kvinnors och barns rättigheter, även
              i fortsättningen kommer att vara en viktig punkt på dagordningen
              i våra kontakter med irakiska företrädare. Sverige kommer att
              fortsätta stödja EU:s och FN:s arbete för att stärka respekten
              för de mänskliga rättigheterna i Irak, också i den irakiska regionen
              Kurdistan.
            </seg>
          </u>
          <note type="speaker" n="1180f620">
            Anf. 2 JACOB JOHNSON (v):
          </note>
          <u who="Q5888881" xml:id="i-a2df491d611497fd-0" n="07eb82db">
            <seg n="03ed0a60">
              Herr talman! Jag har interpellerat utrikesministern om situationen
              för kvinnor och barn i irakiska Kurdistan och vill inledningsvis
              tacka Carl Bildt för svaret.
            </seg>
            <seg n="ff0464d5">
              Vänsterpartiet är ett feministiskt parti. Det innebär bland annat
              att vi ser underordningen av kvinnor över hela världen som en
              särskild struktur som måste uppmärksammas och bekämpas, oberoende
              av sociala skillnader i övrigt och oberoende av om det handlar
              om förhållanden hos ett folk som länge har varit utsatt för ett
              kolonialt förtryck som till exempel i Kurdistan.
            </seg>
            <seg n="fe29b4bb">
              Vi vet alla att kurderna har förtryckts under århundraden och
              inte fått sina mänskliga rättigheter erkända. Det tydligaste exemplet
              på detta inträffade under kriget emellan Irak och Iran i slutet
              på 1980-talet, då kurderna i Irak utsattes för ett regelrätt folkmord
              av Saddam Husseins regim. Kurderna är fortsatt förtyckta som folkslag,
              framför allt i Turkiet, Iran och Syrien.
            </seg>
            <seg n="d22fb6cf">
              Herr talman! Jag ville säga detta för att de som följer denna
              debatt inte ska tro att jag är omedveten om det långa och systematiska
              förtryck som kurderna utsatts för. Tvärtom jag försöker på olika
              sätt stödja kurdernas kamp. Men det innebär inte att man kan åsidosätta
              kampen mot det förtryck av kvinnor och barn som bevisligen sker
              även i irakiska Kurdistan.
            </seg>
            <seg n="07a344ee">
              Jag kommer själv från Uppsala, och vi Uppsalabor får aldrig glömma
              mordet på Fadime Sahindal för snart sex år sedan. Endast 26 år
              gammal sköts hon till döds av sin far i Uppsala, bland annat därför
              att hon aktivt arbetat för att uppmärksamma det traditionella
              förtrycket av vissa invandrarflickor. Vi måste i hennes anda fortsätta
              kampen för kvinnors mänskliga rättigheter över hela världen, i
              Sverige och i irakiska Kurdistan.
            </seg>
            <seg n="b9ee6d53">
              Herr talman! Jag vill uttrycka min uppskattning för det arbete
              som olika frivilligorganisationer utför för kvinnors och barns
              rättigheter i Irak, även i den norra kurdiska delen. Organisationen
              CBRI Centret för barnens rättigheter i Irak anordnade till exempel
              en demonstration utanför riksdagen för någon tid sedan. Då tog
              man upp och protesterade mot det ökande antalet mord på kvinnor
              och barn som den senaste tiden ägt rum i irakiska Kurdistan. Det
              är viktigt att CBRI och andra liknande organisationer får stöd
              för sitt arbete i dessa frågor.
            </seg>
            <seg n="6d3a8f76">
              I min interpellation ställde jag fyra frågor, och jag har fått
              några svar.
            </seg>
            <seg n="cc8bb6ab">
              När det gäller ratificeringen av FN:s barnkonvention svarar utrikesministern,
              som vi hörde, att detta har den irakiska staten gjort och att
              det åligger den irakiska regionen Kurdistan att respektera detta.
              Det kan man dock knappast säga görs i tillräcklig grad, för som
              jag refererar i min interpellation har enligt Protection Center
              for Childrens Rights in Iraq 70 kvinnor mördats och 201 begått
              självmord i irakiska Kurdistan under de senaste månaderna, ofta
              som ett resultat av det traditionella patriarkala förtrycket och
              kontrollen av unga kvinnor och barn. Ett annat exempel är att
              tusentals flickor har tvingats lämna grundskola och gymnasium.
            </seg>
            <seg n="1165e066">
              Carl Bildt svarar även att han tog upp dessa frågor med irakiska
              politiska företrädare i Bagdad i höstas. Det är bra. Likaså är
              det bra att Utrikesdepartementet gör det i löpande kontakter med
              företrädare i Irak och med representanter för det regionala styret
              i de irakiska delarna.
            </seg>
            <seg n="6a290f4b">
              Men mer behöver göras. Vänsterpartiet har tidigare tagit upp
              frågan om ett svenskt representationskontor i kurdiska Irak, förslagsvis
              i Irbil. Ett sådant kontor skulle underlätta kontakterna med de
              regionala myndigheterna. Andra länder tar liknande initiativ,
              till exempel tillkännagav Frankrikes utrikesminister Bernard Kouchner
              under sitt besök tidigare i höstas ett sådant.
            </seg>
            <seg n="1585ba91">
              Jag vill fråga utrikesministern hur han ser på en permanent officiell
              svensk närvaro i irakiska Kurdistan.
            </seg>
          </u>
          <note type="speaker" n="29875f37">
            Anf. 3 FREDRIK MALM (fp):
          </note>
          <u who="Q3675520" xml:id="i-941b98016d4960bc-1" n="2fef5941">
            <seg n="5d1c5d92">
              Herr talman! Detta är ett mycket viktigt och angeläget område,
              inte bara i fråga om kvinnors rättigheter utan också i fråga om
              utvecklingen i irakiska Kurdistan. Vi har ju diskuterat detta
              tidigare, inte minst krigshoten från Turkiet gentemot den kurdiska
              regionen i norra Irak.
            </seg>
            <seg n="d1d679ab">
              Det väsentliga att ta upp i den här frågan är att Sverige på
              olika sätt kan stödja en positiv utveckling i regionen. Men det
              förutsätter också att vi gör en analys av vilka mekanismer, vilka
              faktorer och vilka skeenden som påverkar regionen, hur den utvecklas
              och vad de grundläggande problemen består i.
            </seg>
            <seg n="9acde59c">
              Jacob Johnson nämnde det centrala med det patriarkala systemet.
              Vi har att göra med och det gäller inte bara Kurdistan, utan det
              gäller egentligen hela Mellanöstern och arabvärlden ett i grunden
              patriarkalt samhälle, ett feodalt samhälle där institutioner och
              en demokratisk statsmakt inte har funnits och inte heller riktigt
              finns i dag. Det är det ena.
            </seg>
            <seg n="8b4777df">
              Det andra är i det kurdiska fallet att samhället fortfarande
              är djupt posttraumatiskt efter det som har hänt tidigare med Anfalkampanjen,
              med uppror tidigare, med grannländernas ofta mycket destruktiva
              inverkan och så vidare. Irakiska Kurdistan är i dag i stort sett
              ett område som har byggts upp på rena ruiner från Saddam Husseins
              folkmord.
            </seg>
            <seg n="9af1a7fe">
              I och med att de här människorna, ungefär 5 miljoner, aldrig
              har fått lugn och ro har det varit mycket svårt för Kurdistan
              att kunna utvecklas internt, att kunna förbättras socialt och
              inte minst att kunna förbättra kvinnornas situation. När de fick
              sin autonomi i början av 90-talet drabbades de av interna strider.
              De har ett mycket stort tryck på sig från arabiska Irak, från
              shiitiska persiska Iran, från Syrien och inte minst från Turkiet.
              De lever under ständiga krigshot och säkerhetshot. Därför vill
              jag instämma i det som Jacob Johnson säger och mycket tydligt
              betona vikten av att Sverige spelar en konstruktiv roll här. Vi
              har en tradition bakom oss att stå upp för mänskliga rättigheter
              och att stå upp för befolkningars rätt att leva i fred och i frihet,
              och vi har haft ett mycket högt tonläge i den internationella
              debatten. Det vore väldigt synd om det tonläget dämpas nu när
              vi ser vad som händer.
            </seg>
            <seg n="118e9e35">
              Vi ska givetvis utöva påtryckningar mot Iraks centrala regering,
              givetvis mot Kurdistans regionala regering, KRG, men också mot
              grannländerna. Vi ska också formulera ett bistånd som kan spela
              roll och agera så att vi kan få en officiell närvaro i regionen
              och på olika sätt försöka påverka utvecklingen i konstruktiv riktning.
              Detta, nota bene, herr talman, förutsätter också i slutändan ett
              tydligt svenskt politiskt ställningstagande för irakiska Kurdistan,
              för regionens rätt att leva och utvecklas, att inte behöva lida
              under ett i praktiken permanent krigshot från Turkiet i norr,
              från Iran i öster, från arabiska Irak i söder, terroristgrupper
              och annat, och en mycket destruktiv inverkan i de interna affärerna
              också från Syrien.
            </seg>
          </u>
          <note type="speaker" n="bbc12f71">
            Anf. 4 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-2" n="43dc7fb3">
            <seg n="b1e086fa">
              Herr talman! Jag befinner mig i den besvärliga situationen att
              jag egentligen inte finner någonting i det som Jacob Johnson och
              Fredrik Malm har sagt som jag har anledning att invända mot. Jag
              tror att vi är synnerligen ense om vikten av att Irak som sådant
              ansluter sig till de olika konventionerna.
            </seg>
            <seg n="f8b13058">
              Sedan är vi alla tillräckligt realistiska för att veta att viljan
              att ansluta sig till konventioner är en sak, i synnerhet i en
              situation som den som Irak befinner sig i, och förmågan att verkligen
              garantera efterlevnaden av detta är någonting annat. Därtill kommer
              självfallet, bortsett från mera politiskt betonade problem, de
              problem vi har med traditionella förhållanden, patriarkala strukturer
              som har funnits här sedan århundraden, möjligen årtusenden, och
              som inte ens svenska diplomatiska démarcher, åtminstone på kort
              sikt, förmår att rucka så där alldeles enkelt.
            </seg>
            <seg n="c300b7e4">
              I det engagemang som finns i de här frågorna ligger ju, och det
              fanns i bägge frågeställningarna, ett önskemål om att Sverige
              ska vara mer aktivt. Det försöker vi att vara. Vi har engagerat
              oss i en dialog, i och för sig framför allt med de irakiska myndigheterna
              i Bagdad. EU:s utrikesministrar hade en lunch i går, på svenskt
              initiativ, med den irakiske utrikesministern Zebari, och en del
              av frågorna om mänskliga rättigheter, om än de flyktingbetonade
              frågorna, var föremål för en intresseväckande diskussion.
            </seg>
            <seg n="78568724">
              Vi strävar också efter att öka den svenska diplomatiska närvaron
              i Irak. Då förhåller det sig så, på grund av statens struktur,
              att vi måste börja i Bagdad. Det är lättare sagt än gjort. Men
              vi har i alla fall börjat den processen. I förlängningen av den
              processen, och det tror jag att jag har sagt eller åtminstone
              skrivit i tidningen, ligger också att någon typ av närvaro bör
              etableras i Irbil inom de begränsningar som såväl säkerhetsfrågor
              som utrikesförvaltningens genom ett arv från en tidigare regim
              något ansträngda finansiella läge utgör. Det råder ingen tvekan
              om den inriktning som vi har på politiken i detta hänseende.
            </seg>
            <seg n="c6e2deb9">
              Om jag, möjligtvis med Jacob Johnsons lätta tillstånd, får röra
              mig lite i utkanten av frågeställningen tog Fredrik Malm upp frågan
              om det vi diskuterade här för någon vecka sedan, det spända läget
              mellan Turkiet och Irak med anledning av PKK-terrorismen. Jag
              tillät mig då att vara åtminstone kortsiktigt försiktigt, kanske
              inte optimistisk men jag kanske inte delar den nattsvarta pessimismen
              om läget. Jag kan nu konstatera att relativt ihållande diplomati
              har desarmerat åtminstone den akuta situationen.
            </seg>
            <seg n="5ed8dae1">
              Det innebär inte att den långsiktiga situationen nödvändigtvis
              är stabil. Inträffar det ett stort PKK-anfall på ett eller annat
              sätt inne i Turkiet igen kan det komma att aktualisera de här
              frågeställningarna på nytt. Men en mycket intensiv dialog, framför
              allt med Irak, med Turkiet, i någon utsträckning med EU och med
              USA, har desarmerat den allra mest akuta krisen. Jag ska inte
              formulera mig tydligare än så. Vi får väl notera det som i alla
              fall i denna del är positivt.
            </seg>
            <seg n="813eeb61">
              Men, som sagt, vi ska göra vad vi kan för att medverka till en
              förbättring av situationen för kvinnor, för barn och för mänskliga
              rättigheter generellt. Diplomatiska démarcher i all ära, vi vet
              alla begränsningarna i dem. Till och med interpellationsdebatter
              i Sveriges riksdag har ett begränsat genomslag i omvärlden. Det
              handlar om ett uthålligt engagemang, uthållig närvaro och breda
              kontaktytor mellan respektive samhällen som kan medverka till
              dessa långsiktiga förändringsprocesser, inte minst när vi talar
              om de patriarkala, traditionella förhållandena. Jag tror att vi
              har en gemensam strävan att försöka bygga den typen av relationer
              mellan Sverige och Irak och kanske speciellt, på grund av speciella
              omständigheter, med den irakiska regionen Kurdistan.
            </seg>
          </u>
          <note type="speaker" n="afba2eb7">
            Anf. 5 JACOB JOHNSON (v):
          </note>
          <u who="Q5888881" xml:id="i-a2df491d611497fd-1" n="07eb82db">
            <seg n="5fe3929f">
              Herr talman! Låt oss hoppas att även interpellationsdebatter
              kan vara ett bidrag till ett uthålligt engagemang i dessa frågor.
            </seg>
            <seg n="f6b2452e">
              Carl Bildt hänvisar i sitt svar till UD:s årliga rapporter om
              de mänskliga rättigheterna i Irak. Jag har tagit del av den senaste
              rapporten som gäller förhållandena 2006, och där framkommer en
              lång rad förhållanden som inte är acceptabla: kidnappningar följda
              av våldtäkt, sexslaveri och mord på kvinnor på sekteristisk grund.
            </seg>
            <seg n="c436ae11">
              Det sägs vidare i rapporten att det i den nya irakiska konstitutionen
              finns skrivningar i riktning mot en försämrad legal ställning
              för kvinnan i Irak och en lag som möjliggör strafflindring för
              hedersmord.
            </seg>
            <seg n="a08faf57">
              FN:s särskilda sändebud har uttryckt sin oro över förekomsten
              av hedersrelaterade brott och fäst särskild vikt vid den oroande
              trenden med kvinnliga självmord och självmordsförsök i irakiska
              Kurdistan.
            </seg>
            <seg n="4e985525">
              I rapporten tas också upp problemet med tidsbegränsade äktenskap
              som blivit allt vanligare främst bland unga universitetsstuderande
              kvinnor. Även om de ingås med kvinnans samtycke förlorar kvinnorna
              sina rättigheter när äktenskapet löper ut.
            </seg>
            <seg n="4b7c8159">
              Herr talman! Det är en mycket allvarlig bild som den senaste
              rapporten från Utrikesdepartementet ger. Jag kan referera till
              än nyare intryck. Nyligen besökte en grupp på åtta personer som
              kallade sig the Swedish delegation irakiska Kurdistan den kom
              tillbaka så nyligen som för två veckor sedan med syftet att öka
              kunskapen om regionens demokratiska utveckling i allmänhet och
              kvinnors rättigheter i synnerhet.
            </seg>
            <seg n="4459f7c3">
              Delegationen erfor bland annat att den landinformation som finns
              tillgänglig på svenska Migrationsverkets hemsida från en norsk-schweizisk
              resa i området i mars 2007 i vissa avseenden gick stick i stäv
              med information som samlades in under den här delegationens resa.
            </seg>
            <seg n="4a385d65">
              I den norsk-schweiziska rapporten uppgavs till exempel att villkoren
              för kvinnor förbättrats genom att de numera tillåts resa utomlands.
              Men faktum är att på själva internationella kvinnodagen i år antog
              den irakiska federationen en lag som innebär att kvinnor inte
              kan ansöka om pass utan en mans en makes, fars, brors eller sons
              godkännande. Kvinnors möjligheter att resa utanför landets gränser
              inskränks därmed av en mans lagstadgade bestämmanderätt över kvinnan.
            </seg>
            <seg n="3b854aa2">
              Bilden kan ytterligare kompletteras med förekomsten av polygami.
              Tonårsflickor, tre eller fyra i taget, kan bli bortgifta med unga
              pojkar som är minderåriga eller med mycket äldre män som redan
              har flera fruar. Många flickors och kvinnors enda utväg numera
              har blivit att bränna upp sig själva. Det är även så att prostitutionen
              i området har ökat på grund av ökade klasskillnader och stigande
              fattigdom.
            </seg>
            <seg n="d0d0fd6f">
              Herr talman! Jag har utvecklat den här beskrivningen av problematiken
              därför att jag vill understryka dess omfattning och djup.
            </seg>
            <seg n="c8ef2e16">
              Regeringen har, menar jag, utöver ett ansvar att på olika sätt
              verka för förändringar i Irak och irakiska Kurdistan också ett
              annat ansvar. Det gäller tillämpningen av den svenska asyllagstiftningen.
              Jag vill som exempel ta upp fallet Helal Mohammad Mirkhan, som
              enligt beslut från Migrationsverket har nekats permanent uppehållstillstånd
              i Sverige och därför ska skickas tillbaka till sitt hemland, Irak.
              Enligt såväl polischefen i Sulaymaniyah och politikern Pazshan
              Zangane, ordförande i jämställdhetsutskottet i den regionala riksdagen
              i Kurdistans huvudstad Irbil, kommer hon att gå en säker död till
              mötes om hon återsänds.
            </seg>
            <seg n="e5032af1">
              Herr talman! Jag anser att regeringen måste ta initiativ så att
              sådana avvisningar stoppas.
            </seg>
          </u>
          <note type="speaker" n="323e50eb">
            Anf. 6 FREDRIK MALM (fp):
          </note>
          <u who="Q3675520" xml:id="i-941b98016d4960bc-3" n="2fef5941">
            <seg n="1c25ca37">
              Herr talman! Vi är nog ganska överens i vår bedömning av det
              nuvarande läget längs gränsen mellan Turkiet och norra Irak. Den
              intensiva diplomati som Carl Bildt nämner tycks ha gett visst
              resultat.
            </seg>
            <seg n="cfdc803f">
              Däremot förs den här striden i stället från de mer chauvinistiska
              individerna och organisationerna i Turkiet numera på det rättsliga
              området, där man helt enkelt har dragit hela det kurdiska partiet
              DTP inför rätta. Överåklagaren i Turkiet, The Supreme Court ,
              ska nu pröva om man helt enkelt ska förbjuda hela DTP.
            </seg>
            <seg n="6b4380f8">
              Det är i sammanhanget också viktigt att notera att Turkiet fortfarande
              har ett grundläggande problem med att hantera sin kurdiska befolkning
              på ett värdigt sätt. Det yttrar sig ibland i form av spänning
              längs gränsen men ibland också i rättssalar i Istanbul. Det krävs
              en annan attityd från den turkiska regeringen och från det turkiska
              sekulära etablissemangets sida, tror jag, för att långsiktigt
              kunna lösa den här frågan.
            </seg>
            <seg n="420763a2">
              Vad gäller Kurdistans regionala regering och frågan om kvinnors
              rättigheter är det viktiga att hela detta självstyre i grunden
              vilar på en legitimitet därför att man är någonting annat än det
              man var innan. Hela Kurdistans regionala regerings legitimitet
              vilar på att man kan visa att man styr regionen på ett annat sätt
              än vad Saddam Hussein gjorde. Det innebär också att man är mycket
              känslig för kritik. Därför ska just vi i Sverige som goda vänner
              till Kurdistan och kurdernas rätt till självbestämmande vara mycket
              tydliga i vår kritik när vi tycker att den regionala regeringen
              inte gör vad som krävs.
            </seg>
            <seg n="2d598f0b">
              I slutändan, herr talman, är den centrala frågan för att kunna
              förbättra för individer att man har säkerhet och trygghet. Därför
              krävs det givetvis också en bredare demokratisering av hela Mellanöstern,
              av Iran, av arabvärlden och så vidare för att kunna nå det lugn
              som innebär att man kan få en konstruktiv utveckling i regionen.
            </seg>
          </u>
          <note type="speaker" n="e7cdf903">
            Anf. 7 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-4" n="43dc7fb3">
            <seg n="c1421115">
              Herr talman! Jag har absolut ingen svårighet att instämma i det
              som Fredrik Malm sade på slutet, det vill säga att vad vi från
              svensk sida eftersträvar från den andra sidan är en demokratisering
              och respekt för mänskliga rättigheter i hela regionen. När vi
              säger det inser vi samtidigt att detta kanske inte är någonting
              som står för dörren åtminstone omedelbart. Vi verkar för detta
              på olika sätt.
            </seg>
            <seg n="f0d2bcd8">
              Det handlar om att stödja fredsprocesser för att undvika de konflikter
              som ju är upphovet till många kränkningar av mänskliga rättigheter.
              Det handlar om den inre omvandlingen av repressiva samhällen.
              Det handlar vidare om en värderingsutveckling som ligger i takt
              med den modernisering som också vårt eget samhälle inte alldeles
              utan svårighet om vi tittar tillbaka några hundra år i tiden har
              genomgått. Då ska vi som ett litet land i Europa försöka medverka
              till detta på olika sätt. Om detta tror jag att vi är helt eniga.
            </seg>
            <seg n="87256b3c">
              Det handlar om diplomatiska framstötar, och det ska vi förvisso
              göra det är ingen tvekan om den saken men det handlar ännu mer
              om att utveckla kontaktytorna mellan våra respektive samhällen.
            </seg>
            <seg n="8d80f0de">
              Det starkaste instrument som Sverige har när det gäller att förändra
              andra samhällen är tyvärr inte utrikesförvaltningen, utan det
              starkaste instrumentet är det svenska samhället självt och bredden
              i våra kontakter. Det kan vara politik, ekonomi, frivilligorganisationer
              eller politiska partier, och det är bredden i de kontakterna som
              gör att vi, med andra samhällen, successivt kan medverka i en
              förändringsprocess där.
            </seg>
            <seg n="255b2038">
              Sedan ska vi i utrikesförvaltningen och regeringen försöka göra
              vad vi kan, med diplomatiska démarcher, för att underlätta denna
              långsiktiga kontaktprocess.
            </seg>
            <seg n="0e7d921f">
              Enskilda ärenden i asylpolitiken är som bekant icke föremål för
              debatt i riksdagens kammare. Det vet Jacob Johnson, men han vill
              framföra sitt budskap i alla fall. Detta är noterat.
            </seg>
            <seg n="5ab09a69">
              I övrigt vill jag bara konstatera att det råder en betydande
              samsyn i dessa frågor.
            </seg>
          </u>
          <note type="speaker" n="75e7ec99">
            Anf. 8 JACOB JOHNSON (v):
          </note>
          <u who="Q5888881" xml:id="i-a2df491d611497fd-2" n="07eb82db">
            <seg n="74b3091e">
              Herr talman! Jag har i denna interpellationsdebatt uppmärksammat
              de vidriga uttryck för traditionellt patriarkalt förtryck som
              i dag förekommer i irakiska Kurdistan. Detta förtryck kan komma
              till uttryck på många sätt; som regelrätta mord, som tvångsgiften,
              genom att unga flickor begår självmord genom att sätta eld på
              sig själva, genom att flickor tvingas sluta skolan etcetera.
            </seg>
            <seg n="724c6df7">
              Förtryck av kvinnor är ett globalt fenomen, och det förekommer
              även här i Sverige. Jag har tagit upp förhållandena i irakiska
              Kurdistan dels därför att situationen är så allvarlig som den
              är och tyvärr ser ut att försämras, dels därför att jag är en
              vän till det kurdiska folket.
            </seg>
            <seg n="a851867c">
              Jag vill avsluta mitt inlägg i den här debatten med en vädjan
              och en begäran till utrikesministern att ta alla möjliga initiativ
              från svensk sida för kvinnornas och barnens bästa i irakiska Kurdistan.
            </seg>
          </u>
          <note type="speaker" n="883c29b8">
            Anf. 9 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-5" n="43dc7fb3">
            <seg n="ab2da96b">
              Herr talman! Jag lovar Jacob Johnson att göra vad som är möjligt
              för en utrikesminister i denna riktning.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="7da422c4">
            6 § Svar på interpellation 2007/08:88 om väpnad konflikt i Irak
            och Afghanistan
          </note>
          <note type="speaker" n="72da05f5">
            Anf. 10 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-6" n="43dc7fb3">
            <seg n="07334d07">
              Herr talman! Kalle Larsson har frågat mig vilka åtgärder jag
              avser att vidta för att klargöra att det råder väpnad konflikt
              eller andra svåra motsättningar i Irak såväl som i Afghanistan.
            </seg>
            <seg n="b072b0aa">
              Kalle Larsson har parallellt ställt ett par närliggande frågor
              till min kollega Tobias Billström. Jag har intrycket att frågeställaren
              närmast siktar in sig på de tolkningar av de båda begreppen inre
              väpnad konflikt och andra svåra motsättningar i utlänningslagen
              som svenska myndigheter gjort i beslut och domar avseende asylsökande
              personer från Irak och Afghanistan.
            </seg>
            <seg n="5e575acd">
              Det ankommer på Migrationsverket, migrationsdomstolarna och Migrationsöverdomstolen
              att avgöra hur begreppen ska tillämpas i utlänningsmål. I vad
              mån detta överensstämmer eller bör överensstämma med någon av
              de konfliktnivåer som anges i den internationella humanitära rätten
              är jag inte heller beredd att uttala någon mening om. Som statsråd
              kommenterar jag inte svenska myndigheters tolkning av svensk lagstiftning.
              Vad jag däremot kan uttala mig om är det folkrättsliga begreppet
              väpnad konflikt.
            </seg>
            <seg n="80269ffa">
              Det folkrättsliga regelverket på det allmänna humanitärrättsliga
              området definierar inte begreppet väpnad konflikt.
            </seg>
            <seg n="afbf3791">
              Bedömningen av om en väpnad konflikt i folkrättslig mening föreligger
              eller inte får därför ske från fall till fall och över tid. Bedömningen
              kan dessutom skilja sig för olika delar av ett land.
            </seg>
            <seg n="45f8677e">
              Utifrån de angivna utgångspunkterna gjorde regeringen i proposition
              2006/07:83 om fortsatt svenskt deltagande i den internationella
              säkerhetsstyrkan i Afghanistan den folkrättsliga bedömningen att
              en intern väpnad konflikt pågick i en begränsad del av landet.
            </seg>
            <seg n="aa953ada">
              Ett liknande resonemang kan föras när det gäller Irak, men något
              ställningstagande har regeringen inte gjort i det fallet.
            </seg>
          </u>
          <note type="speaker" n="f9c7f433">
            Anf. 11 KALLE LARSSON (v):
          </note>
          <u who="Q5937876" xml:id="i-abc47a6f7b9407f4-0" n="3870f9df">
            <seg n="b28bee42">
              Herr talman! Jag måste säga att jag är lite förvånad över det
              svar som avges, i den mån det är ett svar. Men låt mig återkomma
              till det och i stället säga något inledningsvis om bakgrunden.
            </seg>
            <seg n="f4eac30e">
              Det vi här talar om är alltså två av de mest intensiva pågående
              väpnade konflikter som just nu finns i världen. Vi talar om det
              vi ser på nyheterna, läser om i tidningarna och hör på radio om
              varje dag om hur bomber, olika typer av dåd och väpnade angrepp
              skördar tusentals människoliv i såväl Irak som Afghanistan. När
              det gäller Irak är konsekvenserna av den amerikanska ockupationen
              oerhört omfattande. Tidningen The Lancet har talat om 600 000
              döda. Det brittiska opinionsinstitutet ORB talar om kanske det
              dubbla, över en miljon döda, och de flesta av dessa civila, under
              den ockupation som USA-alliansen sysselsätter sig med.
            </seg>
            <seg n="5ad9a6fe">
              När det gäller Afghanistan har en rad internationella intressenter
              där uttalat sig med stor tydlighet. FN har i juni 2006 visat en
              karta som beskriver säkerhetssituationen i 25 av de 32 provinserna.
              Där är det måttligt eller extremt osäkert. Utöver det krig som
              rasar i landet råder det enligt svenska UD:s egen rapportering
              nästan total laglöshet med utomrättsliga avrättningar, tortyr,
              godtyckliga frihetsberövanden och människohandel i Afghanistan.
            </seg>
            <seg n="7f668189">
              Internationella rödakorskommittén, som är den instans som enligt
              Genèvekonventionen har att tolka hur bestämmelserna i konventionen
              tillämpas, gör den tydliga bedömningen att det i båda dessa länder
              råder väpnad konflikt. Det är krig i Afghanistan. Det är krig
              i Irak.
            </seg>
            <seg n="a74a8f13">
              Skälet till att det är väsentligt att få höra utrikesministerns
              åsikt om detta vilket vi ännu inte har fått är förstås att en
              svensk utrikespolitik fordrar att man känner till och i vissa
              fall trots allt är beredd att uttala sig något litet om läget
              i andra länder. Visst handlar det också om många flyktingars liv
              och överlevnadsmöjligheter. I Sverige finns i dag 1 400 personer
              från Irak som har fått beslut om att de tvångsvis ska avvisas.
              600700 personer från Afghanistan står inför samma öde.
            </seg>
            <seg n="05ba9efe">
              Självfallet har det betydelse, men inte för att jag kräver tolkning
              i enskilda fall: Det vore mig främmande, och jag har vistats tillräckligt
              länge i denna kammare för att veta vad svaret blir om man tar
              upp enskilda fall. Vi fick ett exempel på det alldeles nyss. Men
              detta är något annat. Det handlar om läget i två andra länder
              i världen, och det bör ändå en utrikesminister ha viss kompetens
              att uttala sig om.
            </seg>
            <seg n="d6de6f9a">
              Det svar jag får är för det första att jag har ställt frågor
              till Tobias Billström. Jag måste säga att det är glädjande att
              man har så god samordning mellan de olika departementen att man
              vet att det ställs frågor i likartade ärenden till olika ministrar.
              Jag får vidare höra att man inte kan uttala sig eftersom domstolarna
              ska tycka något. Därefter säger man att man kan säga något om
              det folkrättsliga begreppet väpnad konflikt men att det varierar
              över tid och mellan olika platser. Det är föga förvånande att
              man kan göra den tolkningen. Därefter får jag reda på, vilket
              vi visste, att regeringen i en tidigare proposition ansåg att
              det vid ett tillfälle pågick i förfluten tid en väpnad konflikt
              i delar av Afghanistan. Sedan kan man visst prata om Irak också,
              säger statsrådet, men det har han inte för avsikt att göra.
            </seg>
            <seg n="62984b89">
              Det här är ett svar som jag ska ge utrikesministern en andra
              chans att avge, och kanske lite fylligare. Inte ens en tredjedel
              av talartiden använde han nyss för att resonera om dessa ändå
              ganska angelägna frågor. Jag väntar mig kanske inte några specificerade
              tolkningar i utlänningslagens mening, men visst borde ändå en
              utrikesminister i Sverige kunna säga om han och regeringen anser
              att det råder krig i Afghanistan?
            </seg>
          </u>
          <note type="speaker" n="06e26610">
            Anf. 12 BODIL CEBALLOS (mp):
          </note>
          <u who="unknown" xml:id="i-130f1745e60ac16e-0" n="296fac5f">
            <seg n="87552cbd">
              Herr talman! Vi var många som blev både förvånade och chockade
              när vi fick veta att det inte råder någon väpnad konflikt i vare
              sig Afghanistan eller Irak samtidigt som vi varje dag i tv-nyheterna,
              i radio och i tidningar matas med det våld som sker i både Afghanistan
              och Irak. USA kallar det för krig ett krig som de har utkämpat
              sedan ett antal år tillbaka. För de flesta vanliga människor är
              det naturligtvis krig i de här länderna, och krig är också en
              väpnad konflikt.
            </seg>
            <seg n="0127a8d6">
              Det blir märkligt när det allmänna språkbruket inte alls överensstämmer
              med språkbruket i juridiken. För folk i gemen är det märkligt
              att man påstår att det inte är någon väpnad konflikt i Irak eller
              Afghanistan.
            </seg>
            <seg n="10132ace">
              När man läser och lyssnar på utrikesministerns svar förstår man
              att det heller inte är samstämmigt mellan olika lagområden. Du
              skriver att det inte är någon väpnad konflikt i utlänningslagens
              mening, men det skulle kunna vara det i någon annan lags mening.
              Det är inte tillfredsställande att vi har olika tolkningar av
              samma begrepp i olika delar av vår lagstiftning.
            </seg>
            <seg n="ded4e3f9">
              I det här fallet har domstolar utgått från förarbeten och från
              folkrätten. Folkrätten och FN-stadgan kom till efter andra världskriget,
              och väpnad konflikt var då en konflikt mellan två länder. Det
              har sedan utvidgats i folkrätten till att också i vissa fall omfatta
              en intern konflikt i landet, ett inbördeskrig. Frågan är: Hur
              kan man säga att det inte är ett inbördeskrig i Afghanistan och
              i Irak när vi, till exempel när det gäller Afghanistan, skickar
              trupp på grund av konflikten i landet?
            </seg>
            <seg n="f2b2793b">
              Det är väldigt märkligt för oss som arbetar med de här frågorna
              och allra mest för allmänheten att vi kan använda så olika begrepp
              för en och samma sak. I det ena fallet är det krig, och i det
              andra fallet är det fred.
            </seg>
            <seg n="a7295202">
              De förarbeten som domstolen utgick från tillkom 1995. Vi har
              grävt i den här frågan under flera månader nu. Förra mandatperioden
              gjorde man om utlänningslagstiftningen.
            </seg>
            <seg n="6545cc1f">
              För att komma till rätta med de luckor som faktiskt blev följden
              av tolkningen av begreppet väpnad konflikt tillkom andra försvårande
              omständigheter. Men för att det ska gälla har domstolarna bestämt
              att det krävs att man som enskild person är förföljd. Alltså är
              det inte tillämpbart i det här fallet. Samtidigt står det att
              man ska lyssna på UNHCR:s rekommendationer och på andra organisationer,
              till exempel Svenska Afghanistankommittén, som ju har gott renommé
              i många länder och som också har talat om hur läget är.
            </seg>
            <seg n="198a0328">
              Det jag vill komma åt är att det inte är rimligt att vi tolkar
              begreppen i lagstiftningen på så skilda sätt. Kalles fråga är
              därför väldigt väl motiverad: Kommer utrikesministern att ta några
              initiativ för att klara ut att det råder en väpnad konflikt i
              de här länderna?
            </seg>
          </u>
          <note n="0d80f40c">
            Anf. 13 GUNNAR ANDRÉN (fp):
          </note>
          <u who="unknown" xml:id="i-42feda5e7bdd2e2a-0" n="296fac5f">
            <seg n="b996131c">
              Herr talman! Jag tackar utrikesministern för svaret på Kalle
              Larssons interpellation. Jag tyckte att det var ett väl genomtänkt
              svar som visar att det råder olika situationer i olika delar i
              ett land.
            </seg>
            <seg n="4079af46">
              Jag skulle likväl vilja höja blicken en smula och diskutera en
              annan sak som gäller Afghanistan, nämligen problemet med att regimen
              i Kabul uppenbarligen inte har suveränitet över rättskipningen
              och rättstillämpningen i hela landet eller ens delar av landet.
            </seg>
            <seg n="e0daa210">
              Jag tror, herr talman, att detta är en av de allra viktigaste
              sakerna när man ska se vilket tillstånd som råder i ett land,
              nämligen att det finns en fungerande rättskipning.
            </seg>
            <seg n="1291ae7b">
              Jag läste för ett tag sedan en artikel som var införd i Times
              of London. Den var publicerad den 5 november och refererade till
              händelser den 7 oktober, vilket visar vilken lång tid det tar
              att nå fram med olika informationer.
            </seg>
            <seg n="05ce5300">
              Det var en fullständigt fantastisk skildring av avrättningar
              som hade skett i utkanten av Kabul. Det var uppenbarligen ett
              synnerligen allvarligt fall där myndigheterna inte hade grepp
              över vad som hände. Det var 15 dödsstraff som exekverades under
              helt absurda omständigheter.
            </seg>
            <seg n="02e8111b">
              Jag skulle vilja ställa en fråga till Carl Bildt mot bakgrund
              av att det är så uppenbart att regimen i Kabul inte har suveränitet
              över detta otroligt viktiga område. Det är det viktigaste området
              för att man över huvud taget ska kunna bli en demokrati. Det handlar
              nämligen om rättssäkerhet för de enskilda människorna. Vad gör
              Sverige, som ju stöder FN:s mission i Afghanistan, på detta område
              för att se till att regimen i Kabul har möjligheter att tillförsäkra
              människorna i hela Afghanistan vad vi i västvärlden kallar en
              rättssäker rättstillämpning? Det tror jag är en synnerligen viktig
              fråga för alla människor, om man ska leva så här.
            </seg>
          </u>
          <note type="speaker" n="57675885">
            Anf. 14 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-7" n="43dc7fb3">
            <seg n="9b3a4f8a">
              Herr talman! Jag börjar med någon rättvisa får det vara i världen
              Kalle Larsson som sade att han var förvånad över mitt svar. Det
              tror jag inte alls att han är. Han är ingen duvunge i politiken
              heller, så han vet precis att han har frågat om det som jag inte
              ens kan svara på. Statsråd ska icke överpröva svenska myndigheters
              lagtillämpning. Är han förvånad över att jag inte gick i den relativt
              enkla fällan tror jag att han tror att jag är en något större
              politisk amatör än vad jag faktiskt är.
            </seg>
            <seg n="5a8a418d">
              Det är rätt självklart att det här är en lagprövningsfråga när
              det gäller de exakta definitionerna i migrationslagen, och det
              är rätt självklart att ett statsråd icke i kammaren ger sig in
              i att överpröva det. Det är en relativt elementär historia. Så
              förvåningen var väl mer en retorisk effekt än någon återspegling
              av någonting annat.
            </seg>
            <seg n="d91400f0">
              Däremot har vi inga svårigheter att här diskutera vare sig situationen
              i Afghanistan eller situationen i Irak. Ibland sker det också
              med tillämpning av ord som inte har någon större folkrättslig
              relevans. Jag tror att Kalle Larsson retoriskt frågade: Pågår
              det inte krig i Afghanistan, eller pågår det inte krig i Irak?
            </seg>
            <seg n="96f54aab">
              Nej, om vi ska hålla oss till de folkrättsliga beteckningarna
              gör det inte det. Men det uppfattas ju som lätt irrelevant att
              hålla på med just den typen av spetsfundigheter vad gäller lagprövning
              som du vill att vi ska ge oss in i, och det ska vi inte. I folkrättslig
              mening pågår det inte krig i Irak. I folkrättslig mening pågår
              det inte krig i Afghanistan. Sedan är utmaningarna betydande.
            </seg>
            <seg n="77206ced">
              Gunnar Andrén illustrerade det. Visst skulle vi önska att vi
              hade kommit fram till en situation i Afghanistan där vi hade en
              fungerande rättsstat och en fungerande rättsordning. Vi vet alla
              att så inte är fallet. Delar av landet kontrolleras av talibanerna.
              Delar av landet är så pass osäkra att man inte riktigt vet vem
              som kontrollerar dem. Och i delar av landet som i formell mening
              kontrolleras av Karzairegimen i Kabul kan det vara olika lokala
              krigsherrar av olika dignitet, kulör och kaliber som kontrollerar
              rättstillämpningen.
            </seg>
            <seg n="c91dca37">
              Vad vi är engagerade i, det internationella samfundet och Sverige
              som en del av detta, från Svenska Afghanistankommittén till svenska
              soldater, män och kvinnor, pojkar och flickor i uniform, är att
              försöka bygga en fungerande stat i Afghanistan som innehåller
              en fungerande rättsordning, som slutar strida, bygger demokrati
              och skapar förutsättningar för en rättsordning.
            </seg>
            <seg n="03517799">
              Det är självfallet samma sak i Irak, som vi diskuterade alldeles
              nyligen. Där är det svenska engagemanget avsevärt mycket mindre.
              Men jag hoppas och den tidigare debatten gav uttryck för detta
              att det icke är mindre viktigt för att försöka åstadkomma detta.
              Det handlar om att bilägga stridigheter, om att bygga en rättsstat
              och om att förhoppningsvis bygga en demokrati, även om jag är
              medveten om att jag använder relativt ambitiösa begrepp.
            </seg>
            <seg n="b5ff67c5">
              Sedan har vi också att hantera och hjälpa människor i nöd. Det
              är en flyktingpolitik som ska tillämpas enligt de lagar som denna
              kammare har beslutat om och som ska tillämpas på det sätt som
              denna kammare har beslutat om av oberoende myndigheter. Men även
              där måste vi självfallet följa och värdera utvecklingen på olika
              sätt.
            </seg>
            <seg n="2de2c05f">
              Jag nämnde i den tidigare interpellationsdebatten att vi i går
              hade en överläggning med den irakiske utrikesministern Zebari.
              Där kom vi också att diskutera dessa frågor. Den förbättring som
              har skett av säkerhetsläget i Irak under de senaste månaderna
              är mycket tydlig. Sedan kan man alltid diskutera hur pass uthållig
              den är; det vet vi inte. Men den har lett till att netto 46 000
              människor under den senaste månaden har återflyttat till Irak.
              Det är sådant som betyder någonting, hur människor faktiskt flyttar
              fram och tillbaka. Det handlar om faktiska förhållanden och vad
              man faktiskt kan göra, inte om att föra strider om Migrationsöverdomstolens
              tolkningar av svensk utlänningslagstiftning.
            </seg>
          </u>
          <note type="speaker" n="7d43c25a">
            Anf. 15 KALLE LARSSON (v):
          </note>
          <u who="Q5937876" xml:id="i-7f7b02b5a9e9c5ce-0" n="3870f9df" next="i-787de08b0f989ec4-0">
            <seg n="67a079a4">
              Herr talman! Det som förvånade mig i Carl Bildts svar var inte
              att han inte gick i någon fälla, för någon sådan var inte gillrad.
              Hade jag velat veta vad Carl Bildt avsåg i fråga om väpnad konflikt
              i utlänningslagens mening hade jag frågat specifikt om detta.
            </seg>
          </u>
          <note n="5a1885a6">
            (Utrikesminister CARL BILDT (m): Det tror jag inte.)
          </note>
          <u who="Q5937876" xml:id="i-787de08b0f989ec4-0" n="3870f9df" prev="i-7f7b02b5a9e9c5ce-0">
            <seg n="fd28de47">
              Det tror inte Carl Bildt, men han tror inte alltid mycket.
            </seg>
            <seg n="25196944">
              Jag har frågat om Carl Bildt instämmer i Internationella rödakorskommitténs
              tolkning av läget i Afghanistan och Irak. De anser att det råder
              väpnad konflikt. Låt mig ställa den frågan så specifikt. Gör de
              en felaktig tolkning, enligt utrikesministerns mening?
            </seg>
            <seg n="e0f1ca2d">
              Visst kan man lite studentikost kalla det att gillra fällor,
              men vi sysselsätter oss ändå här, herr talman, med ganska väsentliga
              och betydelsefulla frågor.
            </seg>
            <seg n="5882b88e">
              Jag vill än en gång vara tydlig. Jag avser inte att fråga vare
              sig utrikesministern i dag eller migrationsministern på fredag
              om tolkningen i enskilda fall. Jag kan till och med öppna för
              att det vore välkommet om man ville göra sin egen bedömning från
              domstolarnas sida. Från regeringens sida gjorde man en bedömning
              när man lämnade en proposition om läget i Afghanistan för att
              motivera den svenska insatsen där. Man gjorde bedömningen att
              det då pågick en väpnad konflikt i delar av landet. Jag kan öppna
              för att man ändå från domstolens sida skulle kunna göra en annan
              bedömning.
            </seg>
            <seg n="aa1b02df">
              Låt oss för tillfället bortse från detta, lämna det juridiska
              finliret och prata om vad som faktiskt pågår, vad som faktiskt
              händer, vad det är för verklighet som människor förväntas resa
              tillbaka till.
            </seg>
            <seg n="8a167120">
              Vad är det för kriterier som enligt utrikesministern behöver
              vara uppfyllda för att man ska kunna tala om väpnad konflikt?
              Gäller det antalet döda? I Afghanistan dödas tusentals människor
              varje månad, likaså i Irak. Det är till och med fler i Irak. Gäller
              det territoriell kontroll? Ja, där hörde vi alldeles nyss utrikesministern
              själv säga att det finns delar av såväl Afghanistan som Irak som
              andra grupper än ockupationstrupperna och deras lydregimer har
              större kontroll över. Det finns stora områden i båda dessa länder
              där man inte riktigt vet vem som har kontrollen, och det är bara
              i begränsad omfattning som ockupationstrupperna och deras lydregimer
              har kontroll. Borde man i så fall inte göra de avvägningarna i
              stället för att vägra använda begreppet väpnad konflikt eller
              allvarliga inre motsättningar?
            </seg>
            <seg n="ce2a51b4">
              Gunnar Andrén tyckte att svaret var väl avvägt. Jag tror att
              han är relativt ensam om den bedömningen. Möjligen håller tjänstemän
              på utrikesministerns kansli med om det men inte så många fler.
              Det var egentligen inget svar. Nu inser jag att vi ändå har kommit
              en bit längre i diskussionen. Det var också avsikten med att föra
              debatten här i kammaren.
            </seg>
            <seg n="8575456b">
              Det väsentliga är att vi har en situation i två länder, som i
              dag diskuteras, där många människor mister livet, där ännu fler
              riskerar att mista livet i framtiden, där människor har tvingats
              fly. Många av dem har kommit till Sverige. Den överväldigande
              majoriteten av flyktingar från båda dessa länder finns förstås
              i närområdet; så är det alltid. Men en liten rännil har ändå hittat
              till Sverige. Och den fråga som vi har att diskutera är hur betydelsefullt
              eller hur viktigt det är att man med tvång ska sända människor
              tillbaka.
            </seg>
            <seg n="d487627b">
              Jag ska föra debatten om asylpolitikens innehåll med migrationsministern
              på fredag, men det är inte betydelselöst hur regeringen som helhet
              tolkar situationen i de länder vi diskuterar. Det är därför frågan
              också är rest gentemot utrikesministern.
            </seg>
            <seg n="1b935491">
              Så instämmer utrikesministern i Internationella rödakorskommitténs
              bedömning av läget i Afghanistan och Irak? Råder det, som de anser,
              väpnad konflikt eller gör det inte det?
            </seg>
          </u>
          <note type="speaker" n="708a4105">
            Anf. 16 BODIL CEBALLOS (mp):
          </note>
          <u who="unknown" xml:id="i-130f1745e60ac16e-1" n="296fac5f">
            <seg n="1394cf84">
              Herr talman! Utrikesministern kommenterade aldrig det jag tog
              upp om rimligheten i det här språkbruket som skiljer sig så mycket
              beroende på vilken lagstiftning det handlar om och om det är allmänhet,
              jurister eller politiker som använder det. Jag menar att det är
              väldigt viktigt att vi har ett språkbruk som går att begripa även
              för gemene man. Regeringen har möjligheten att ändra lagen. När
              den senaste utlänningslagen antogs var det inte lagstiftarens
              mening att vi skulle hamna i den här situationen. Det var därför
              man tillförde en annan grund, andra svåra omständigheter, och
              någonstans i förarbetena står det också att vi inte skulle få
              en striktare tillämpning än vad vi hade vid det tillfället.
            </seg>
            <seg n="f9fa6076">
              Men nu har vi alltså en striktare tillämpning. Därför är det
              viktigt att vi diskuterar den här frågan inte bara med migrationsministern,
              som ansvarar just för utlänningslagen, utan med er andra ministrar
              också så att ni gemensamt kan ta initiativ att ändra på det som
              blev fel. Det borde inte vara så väldigt svårt för er gemensamt
              att bestämma er för att se över lagen och begreppet och försöka
              få det att bli mer samstämmigt i olika lagstiftningar och på ett
              sätt så att människor begriper vad det handlar om.
            </seg>
            <seg n="cc69b4e7">
              Utrikesministern nämnde också 46 000 återvändande till Irak.
              Det kan så vara, att det är 46 000 som återvänder till Irak, men
              frågan är om det är frivilligt de återvänder eller om de är påtvingade
              detta återvändande. Just nu skickas många människor tillbaka,
              både till Irak och till Afghanistan, och det är inte på grund
              av att deras regeringar i huvudsak vill att de ska komma tillbaka.
              Man skriver någon form av avtal med UNHCR som hjälper till etcetera,
              men det är inte så att det är helt och hållet frivilligt. Det
              lät nästan som om det var någon form av semesterresor fram och
              tillbaka i det svar som jag fick.
            </seg>
          </u>
          <note n="bad37053">
            Anf. 17 GUNNAR ANDRÉN (fp):
          </note>
          <u who="unknown" xml:id="i-42feda5e7bdd2e2a-1" n="296fac5f">
            <seg n="9530ec46">
              Herr talman! Det utmärkande för Afghanistan är att detta land
              har plågats av konflikter under mycket lång tid. Det har varit
              dåvarande Sovjetunionen och andra länder som har försökt lägga
              beslag på makten i Kabul. Jag menar att det är det som är det
              allra viktigaste att diskutera. När det gäller hur språkbruket
              är, om det är väpnad konflikt eller inte, ligger det i uppenbar
              dager att det var ett nyanserat svar som utrikesministern gav
              att det är olika i olika delar av landet och vid olika tillfällen.
            </seg>
            <seg n="92761784">
              Jag vill diskutera en annan fråga än vad Kalle Larsson och Bodil
              Ceballos vill, nämligen hur människorna har det, vilka framtidsutsikter
              människorna har i Afghanistan. Det finns goda framtidsutsikter
              där också, men det förutsätter vissa saker, nämligen att det ska
              bli fred.
            </seg>
            <seg n="b75cba0c">
              Kalle Larsson och jag har helt olika utgångspunkter. Om det är
              så som Kalle Larsson säger att det råder väpnad konflikt eller
              konflikt i någon annan bemärkelse i 25 av 32 provinser, är det
              då rimligt att vi ska lämna denna region helt och hållet, att
              FN ska dra sig tillbaka? Är det någon lösning att bara dra sig
              ur detta land när man inte har en fungerande centraladministration
              med en central förmåga att upprätthålla rättsskipning och så vidare?
              Jag ser inte att det är en lösning.
            </seg>
            <seg n="a4cbb3d5">
              Vad är Kalle Larssons lösning? Ska Sverige och FN lämna Afghanistan
              åt sitt öde just nu? Är det rimligt? Vad gör detta bättre för
              människorna i Kabul och i de andra 31 provinserna?
            </seg>
          </u>
          <note type="speaker" n="17c2aefe">
            Anf. 18 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-8" n="43dc7fb3">
            <seg n="c2a7f5c2">
              Herr talman! Det är som Gunnar Andrén säger. Den här diskussionen
              handlar om två saker. Det är juridiska definitioner och det som
              Kalle Larsson, och i någon utsträckning Bodil Ceballos också,
              är ute efter. Det handlar också om att faktiskt kunna påverka
              och förbättra villkoren för enskilda människor och för samhällena
              i stort. Jag tänker inte ge mig in i de juridiska hårklyverierna,
              för jag ser tydligt motiven för den diskussionen. Jag har sagt
              vad jag avser att säga i den delen.
            </seg>
            <seg n="9a372cb7">
              Men jag kan tala utförligt om den faktiska situationen i de här
              länderna och vad vi kan göra för att hjälpa dem. Då är det viktigt,
              som Gunnar Andrén säger, att vi inte kan göra det bättre i Afghanistan
              genom att gå hem därifrån, vända det ryggen och hoppas att allt
              blir bättre. Det finns de som förordar den linjen. Det tror jag
              är fel. Vi måste vara där för att försöka att bygga en fungerande
              stat. Det innebär att vi måste ge säkerhet. Vi måste hjälpa till
              med frivilligorganisationer. Vi måste hjälpa till med enskilda
              människor. Det kan vara svårt. Det kan vara farligt. Det finns
              ingen garanti för att det kommer att lyckas. Men att över huvud
              taget inte ge sig in på detta
            </seg>
            <seg n="97ea5d17">
              Jag vet inte om jag hörde fel, att Kalle Larsson talade om ockupationstrupper
              i Afghanistan. I den mån han sade det har han inte ens rätt elementära
              folkrättsliga begrepp klara för sig. Att kalla svenska soldater,
              killar och tjejer, där borta för ockupationstrupper är, tror jag
              nog, att visa att man inte riktigt har grepp om ordens riktiga
              värden.
            </seg>
            <seg n="3cd3269a">
              När det gäller Irak är det samma sak. Vi måste engagera oss,
              också för att göra det möjligt för flyktingar att återvända. Bodil
              Ceballos sade att det inte är säkert att de som nu återvänder
              gör det på grund av att regeringarna vill att de ska återvända.
              I Irak vet jag att regeringen vill att de ska återvända. När jag
              var i Bagdad fick jag många rätt kritiska frågor om svensk flyktingpolitik.
              Man tyckte att det var människor som de behövde i Irak för att
              göra en insats för landets återuppbyggnad.
            </seg>
            <seg n="17d9a3e2">
              Om vi talar om KRG eller den irakiska regionen Kurdistan som
              vi diskuterade rätt utförligt nyligen är säkerhetssituationen
              inget avgörande problem. Det finns andra problem som vi var inne
              på i den delen. Men de är inte av den karaktär som vi diskuterar
              i denna debatt. Där är säkerhetssituationen under kontroll. Det
              finns också många som återvänder och bidrar till återuppbyggnaden.
              Det vi har sett i vissa andra delar av Irak jag säger i vissa
              andra delar av Irak är början till samma tendens.
            </seg>
            <seg n="5819e691">
              De 46 000 som har återvänt netto det är svårt att verifiera siffran
              i alla sina detaljer är framför allt från Damaskus och Amman,
              där man flyttar relativt lätt. De har säkert en möjlighet att
              flytta fram och tillbaka över den gränsen, någorlunda enkelt,
              skulle jag vilja säga. Det är en rätt hygglig barometer på hur
              de själva bedömer det faktiska tillståndet i landet.
            </seg>
            <seg n="2b4bd460">
              Vi har sett i Irak att ca 2 miljoner har lämnat landet. 2 ½ miljoner,
              tror jag faktiskt att det är. Vi har ytterligare ca 2 miljoner
              som är internflyktingar. Det är ett förödande omdöme om säkerhetssituationen
              i delar av landet under en tid. Om vi nu ser en stabilisering
              av säkerhetsläget, inte bara i KRG-områdena utan i vissa andra
              områden, så att människor återflyttar ska vi försöka att uppmuntra
              den tendensen på ett eller annat sätt. För människor är trots
              allt mer intresserade av att göra en insats i sitt eget land.
            </seg>
            <seg n="605ee213">
              Svensk flyktingpolitik ska alltid finnas där som en reservutgång.
              Bara en liten anekdot i denna del: Jag var i riksdagshuset för
              några timmar sedan också. På utvägen träffade jag en herre som
              kom från Chile som råkade vara den chilenske försvarsministern
              som var här på privat besök. Hans dotter arbetar här.
            </seg>
            <seg n="fc39b1f9">
              Det är en återspegling av att vi under en period i början och
              mitten av 70-talet hjälpte ett med dagens mått mätt relativt begränsat
              antal flyktingar från de latinamerikanska diktaturerna Chile och
              Argentina att vara kvar här. Men det gavs också möjlighet för
              dem att återvända, göra karriärer och insatser för sina egna länder
              och sedan bli levande band mellan våra olika samhällen. Det är
              så vi hoppas att det en gång ska vara möjligt också i Irak och
              Afghanistan. Men vi vet alla att vägen dit är tämligen lång.
            </seg>
          </u>
          <note type="speaker" n="3926a00d">
            Anf. 19 KALLE LARSSON (v):
          </note>
          <u who="Q5937876" xml:id="i-abc47a6f7b9407f4-1" n="3870f9df">
            <seg n="50a8bbbb">
              Herr talman! Det finns minst två retoriska knep för att undvika
              att ge sig in i en diskussion. Det första är ett försök att låta
              diskussionen handla om något helt annat, att svara på något annat
              än det som frågeställaren ställer frågor om. Gunnar Andrén följer
              det klassiska exemplet, pratar om något fullständigt helt annat,
              eller åtminstone väsentligen annorlunda. Får jag möjligen föreslå,
              även om det inte är till Gunnar Andrén jag ska rikta mig i den
              här debatten, att han lägger märke till reglerna för debatttekniken
              men framför allt kanske skriver en egen interpellation om han
              är intresserad av att få svar på de frågor han ställer.
            </seg>
            <seg n="94913ce2">
              Detsamma gäller förstås utrikesministerns försök att i stället
              få en diskussion om hur läget är och den folkrättsliga grunden
              för ockupationen i Irak respektive Afghanistan. Låt oss återkomma
              till den debatten! Jag kan rent av på stående fot lova att vi
              kommer att återkomma till den debatten vid tillfälle. Då kan vi
              kanske skicka en särskild inbjudan till Gunnar Andrén så han kan
              ingå i den diskussionen.
            </seg>
            <seg n="ca09922e">
              Nej, så lätt ska vi inte göra det för oss. Det andra är att inte
              svara på frågan alls: Nej, jag tänker inte svara på den frågan.
              Eftersom anekdoter tycks tillåtna påminner det mig om en del diskussioner
              jag hade i studentpolitiken en gång i tiden. Inte för att det
              är något föredöme precis, men där fanns det ett parti som kallades
              Pilsner på kåren inga jämförelser i övrigt självfallet. Det partiet
              brukade svara på ungefär det sättet: Vi har makten att inte behöva
              svara, alltså gör vi inte det. Det är klart att ministern har
              den makten.
            </seg>
            <seg n="24f1b18b">
              Utrikesministern har all rätt och formell möjlighet i världen
              att inte svara på de frågor som ställs. Jag kan bara konstatera
              för min del och för väldigt många andras del att jag är övertygad
              om att det är lite märkligt, nej det är inte lite märkligt utan
              ganska pinsamt, att vi från den svenska regeringens håll och från
              utrikesministerns håll i dag får höra att han vägrar uttala sig
              om huruvida det råder väpnad konflikt i två av de mest intensiva
              krigshärdar som vi har i världen. Han vill inte uttala sig om
              det därför att han inte vill lägga sig i hur domstolarna dömer.
              Då tror jag att han har missförstått sitt uppdrag. Jag har tidigare
              varit irriterad över att Carl Bildt har varit diplomat här i talarstolen.
              I dag vet jag faktiskt inte vilken utrikesminister som har ställts
              inför mig.
            </seg>
          </u>
          <note type="speaker" n="f5d13794">
            Anf. 20 Utrikesminister CARL BILDT (m):
          </note>
          <u who="Q52922" xml:id="i-941b98016d4960bc-9" n="43dc7fb3">
            <seg n="352407ce">
              Herr talman! Det beror helt enkelt på att statsrådet har förstått
              de regler som gäller om att statsråd icke överprövar lagtillämpningen
              hos myndigheter. Så är det, och det tror jag att Kalle Larsson
              i grunden är väl medveten om. Sedan ska han göra sina retoriska
              finesser.
            </seg>
            <seg n="2f0fed60">
              Jag tycker att det är angeläget att diskutera sakförhållanden
              i både Afghanistan och Irak och svensk flyktingpolitik och så
              vidare. Men det som Kalle Larsson är intresserad av är mer, som
              sagt, överprövning av lagtolkningen av svenska myndigheter, och
              det ägnar jag mig inte åt.
            </seg>
            <seg n="40210c75">
              Sedan kan man ha synpunkter på reglerna för riksdagens interpellationsdebatter.
              Det må man ha. Men interpellationsdebatter tillgår så att jag
              lämnar ett svar, och jag har lämnat mitt svar. Det är ingen tvekan
              om det. Sedan finns det möjligheter, det ligger i interpellationsdebatternas
              natur, för andra ledamöter av kammaren att gå in debatten och
              komplettera den med perspektiv som kan vara något annorlunda.
              Det är inte min sak att recensera den saken, möjligtvis talmannens.
              Men det är min skyldighet att då åtminstone något försöka bemöta
              eller ansluta till det som andra ledamöter har att framföra. Som
              statsråd känner jag respekt både för reglerna för interpellationsdebatterna
              och för vad riksdagens samtliga ledamöter har att anföra i dessa
              debatter.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="2e6a903a">
            7 § Svar på interpellation 2007/08:110 om militariseringen av
            EU:s yttre gräns
          </note>
          <note type="speaker" n="4717084a">
            Anf. 21 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-10" n="64b7b9ce">
            <seg n="612b6d0f">
              Herr talman! Kalle Larsson har frågat mig vilka initiativ jag
              är beredd att ta, dels för att Sverige ska ges möjlighet att ta
              ställning till enskilda polisiära operationer som innebär svenskt
              deltagande, dels för att Sverige ska få ta del av den information
              som finns i de risk- och hotbildsanalyser som ligger till grund
              för utformandet av Frontex operativa verksamhet.
            </seg>
            <seg n="9a2abd42">
              Många människor har de senaste åren sökt sig till Europa, inte
              minst från afrikanska länder. Dessa människor har olika motiv
              för att lämna sina hem, vissa söker skydd undan förföljelse, medan
              andra hoppas finna en bättre framtid med större möjligheter att
              försörja sig själva och sin familj. Man är beredd att anlita människosmugglare
              för att nå sitt mål, men riskerar samtidigt sitt liv. Vi har alla
              nåtts av rapporterna om dem som så tragiskt omkommit mellan Afrika
              och Europa i sjöodugliga fartyg. Självklart ska Sverige bidra
              med det vi kan för att avhjälpa denna situation, inte minst inom
              det europeiska samarbetet.
            </seg>
            <seg n="56bdbfcb">
              Den europeiska gränsbyrån, Frontex, har sin grund i den artikel
              i EG-fördraget som reglerar personkontrollen vid de yttre gränserna.
              Byråns mandat är därför begränsat till just personkontrollen,
              och av förordningen om Frontex inrättande framgår att i dess huvuduppgifter
              ingår genomförandet av gemensamma operationer. Frontex ska, inom
              ramen för den årliga handlingsplan som antas av byråns styrelse,
              godkänna enskilda förslag till gemensamma operationer. Förslagen
              presenteras för medlemsstaterna, och de som väljer att delta i
              operationen kan också delta i utformningen av den operativa planen.
              De svenska gränskontrollerande myndigheterna är alltså redan i
              dag med och påverkar de gemensamma operationer som man fritt väljer
              att delta i.
            </seg>
            <seg n="6bd34ee9">
              När det gäller grupperna för snabba insatser vid gränserna, Rabit,
              ska dessa inrättas endast i exceptionella situationer och då med
              mycket kort varsel. Deltagarnas befogenheter regleras noggrant
              i förordningen om inrättande av grupperna och, inom denna ram,
              deras uppgifter i den operativa plan som upprättas för varje enskild
              insats. Av förordningen framgår särskilt att deltagarna fullt
              ut ska respektera människors värdighet samt att alla vidtagna
              åtgärder ska stå i proportion till syftet.
            </seg>
            <seg n="5851ecf2">
              All Frontex verksamhet är riskanalysbaserad. Riskanalyserna kan
              ta formen av återkommande generella riskanalyser eller enskilda
              riskanalyser kring särskilda teman. Frontex analytiker använder
              såväl öppna källor, till exempel medierna, som information och
              underrättelser från medlemsstaternas berörda myndigheter. Byrån
              har också upprättat ett nätverk av riskanalysexperter från medlemsstaterna,
              där man löpande diskuterar både arbetsmetoder och enskilda riskanalyser.
              Sverige representeras i detta nätverk av Rikskriminalpolisen,
              som alltså har både insyn i och inflytande över de riskanalyser
              som ligger till grund för verksamheten.
            </seg>
            <seg n="7e46373d">
              Jag tycker därför att vi sammantaget har goda möjligheter att
              påverka Frontex verksamhet.
            </seg>
          </u>
          <note type="speaker" n="dbbb596a">
            Anf. 22 KALLE LARSSON (v):
          </note>
          <u who="Q5937876" xml:id="i-abc47a6f7b9407f4-2" n="3870f9df">
            <seg n="69a5a12e">
              Herr talman! Låt mig välkomna Beatrice Ask till denna debatt.
              Det är utmärkt att vi vid detta tillfälle får chans att diskutera
              Frontex, vad konsekvenserna blir och hur den rättsliga grunden
              för detta samarbete egentligen ser ut. En liknande diskussion,
              fast ur ett asylperspektiv, kommer jag att ha på fredag med migrationsminister
              Tobias Billström. Det har nämligen inte varit alldeles enkelt
              att få svar på frågor, vare sig i sakutskotten som hanterar dessa
              frågor, justitieutskottet och socialförsäkringsutskottet, eller
              i EU-nämnden. Vid ett stort antal tillfällen har man hänvisat
              till att det är just det andra departementet och den andra ministern
              som borde svara på frågan. Det kanske sker i dag också, men då
              vet jag i alla fall vilka frågor som Tobias Billström måste svara
              på på fredag.
            </seg>
            <seg n="08675e15">
              Bakgrunden till detta är alltså att EU just nu håller på att
              stänga sina gränser för dem som försöker att ta sig in och söka
              asyl. Det har under de senaste åren kallats vid många olika namn.
              Från Vänsterns sida varnade vi redan för flera år sedan för att
              denna utveckling skulle komma. Då införde man det som kallas transportörsansvar,
              alltså att man gör den som fraktar en person över gränsen till
              ansvarig för den personens asylansökan och att man också kan bötesbelägga
              det företag som transporterar någon om personen i fråga inte befinns
              ha asylskäl. Vi ser hundratals eller tusentals döda runt Europas
              kuster i dag.
            </seg>
            <seg n="bddfa576">
              Jag befann mig strax före midsommar på en delegationsresa för
              Vänsterpartiets räkning till Kanarieöarna, dit ni vet att många
              svenskar reser på semester, och det må vara dem väl förunnat.
              Men bortom den glättiga verklighet som man då lever i finns det
              flyktingförvar där hundratals eller tusentals människor lever
              under mycket mediokra förhållanden, och myndigheterna gör allt
              som står i deras makt för att sända dessa människor tillbaka.
              Det är ändå den lilla rännil av människor som har lyckats att
              ta sig förbi EU:s yttre gräns och in till Kanarieöarna, alltså
              Spanien, och över den gräns som numera är Sveriges yttre gräns.
            </seg>
            <seg n="8abfee23">
              Problematiken här är inte bara att Sverige i praktiken saknar
              möjligheter att påverka jag ska återkomma till det utan också
              att själva syftet med uppbyggandet av denna gränsövervakningsbyrå
              är att hindra människor från att söka asyl. EU har nämligen lurat
              ut det så finurligt att man anser att om en person inte kommer
              in på EU:s territorium har denna person inte heller enligt flyktingkonventionen
              rätt att söka skydd undan förföljelse. Därför, precis som justitieministern
              själv har uttalat sig om i juli månad i år och som EU-kommissionen
              är mycket tydlig med vid diskussioner med sina tjänstemän, är
              Frontex syfte att hålla människor utanför och inte alls att hjälpa
              dem, oavsett vad justitieministern beskriver i välvilliga ordalag
              i sitt interpellationssvar.
            </seg>
            <seg n="63692522">
              Justitieministern och jag har uppenbarligen olika uppfattningar
              i många frågor, men i just detta sammanhang inte minst i fråga
              om huruvida Sverige kan välja att ingå i en operation eller inte.
              Det besked som tidigare har getts på den punkten är att man inte
              kan välja annat än med hänvisning till allvarlig inre oro i det
              egna landet, det vill säga att om man ingår i Frontex är man också
              skyldig att medverka i de operationer som Frontex genomför om
              man inte just kan peka på att det är allvarlig inre oro i det
              egna landet. Och den situationen riskerar vi i Sverige kanske
              inte inom överskådlig tid att hamna i.
            </seg>
            <seg n="bac97a4a">
              Sedan undrar jag om justitieministern verkligen tycker att det
              är tillräckligt att låta Rikskriminalpolisen vara den som representerar
              Sverige. De riskanalyser och de bedömningar som görs av vad som
              hotar EU eftersom det ändå är hotbilder som vi talar om här om
              jag förstår det rätt när det gäller invandring och migration,
              borde det inte också vara politiska bedömningar? Hur ser regeringens
              påverkansmöjligheter ut? Vilken information har regeringen? Hur
              ska riksdagen komma in i detta sammanhang? Det finns många frågor
              kvar för ministern att svara på.
            </seg>
          </u>
          <note type="speaker" n="5829fb91">
            Anf. 23 BODIL CEBALLOS (mp):
          </note>
          <u who="unknown" xml:id="i-cbddfecccc72999c-0" n="296fac5f">
            <seg n="e2217448">
              Herr talman! Den första interpellationen jag ställde här i riksdagen
              handlade just om Frontex och Kanarieöarna. Det är kanske inte
              så konstigt eftersom jag, som åtminstone vår migrationsminister
              nu väl vet, också har ett andra hem just på Kanarieöarna.
            </seg>
            <seg n="0e1a616b">
              Jag har under så många år sett den här utvecklingen både på Kanarieöarna
              och i Spanien, på det spanska fastlandet, alltså att människor
              som försökt ta sig in i Spanien på så kallad illegal väg har flutit
              i land.
            </seg>
            <seg n="ddba1d38">
              Ju mer vi stänger gränser, desto fler människor dör. Nu är det
              långt fler än vanligt. Bara förra året dog omkring 6 000 personer
              på vägen till Kanarieöarna. Hur många de är som dött på andra
              ställen vet jag inte riktigt. 30 000 personer kom fram och 6 000
              dog.
            </seg>
            <seg n="e545187e">
              Spanjorerna är ett väldigt EU-positivt folk, kanske det mest
              EU-positiva folket i Europa. Även de gröna där är väldigt positiva.
              Jag har mycket kontakt med dem i de här frågorna. Vad de hela
              tiden försökt hävda är följande: Ja, men Frontex räddar liv. Det
              är det som de är till för. De ska rädda liv.
            </seg>
            <seg n="7dec48d5">
              Den bild som man ger allmänheten här i Sverige åtminstone var
              det så förra året i en debatt i Falun som jag var med i och som
              handlade om just Frontex och den gemensamma asyl- och flyktingpolitiken;
              också där fick jag den uppfattningen är att Frontex är till för
              att rädda liv.
            </seg>
            <seg n="a34ab2f4">
              Nu kommer jag tillbaka till det som jag tog upp också i den förra
              interpellationsdebatten som jag var med i, nämligen att vi har
              ett språkbruk gentemot allmänheten. Men sedan är det ett annat
              språkbruk när det gäller de rent juridiska formerna för det här,
              för Frontex uppgift är inte att rädda liv. Frontex uppgift är
              att hålla ute.
            </seg>
            <seg n="3296b461">
              Det här är någonting som man först nu har kunnat se på nyheterna
              också i Spanien. Man känner: Oj då, de håller folk ute. Det är
              inte så att de försöker rädda liv.
            </seg>
            <seg n="dce8c976">
              Det var väldigt upprörda känslor en kväll hemma hos mig i mitt
              vardagsrum när nyheterna visade att Frontex stoppade människor.
              Min sambo kunde inte tro att det faktiskt var så illa att man
              stoppade människor från att komma in till Kanarieöarna detta i
              stället för att, som tidigare gällde, rädda liv.
            </seg>
            <seg n="fddd0d8a">
              Jag tror att den spanska befolkningen lite grann börjar ändra
              uppfattning. Det borde man göra också här. Vi borde tala om vad
              Frontex är till för så att det inte bara handlar om vad man tror
              att Frontex är till för.
            </seg>
            <seg n="4789447a">
              I somras var folk från alla riksdagspartier med i en diskussion
              i Almedalen. Jag tyckte att vi alla var överens om att Frontex
              är okej om Frontex är en räddningstjänst. Om Frontex uppgift är
              att rädda liv kan det vara någonting bra att vara med i men inte
              om Frontex är någonting som är till för att hålla ute. Även riksdagsledamöterna
              från alliansens partier tyckte samma sak, så jag hoppas att samma
              uppfattning återspeglas i regeringen.
            </seg>
            <seg n="f84d2800">
              Hur som helst: Också i socialförsäkringsutskottet har vi ett
              par gånger haft dragningar om det här. Vi har då fått veta att
              vi skickar dokumentläsare eller vad det nu var vi skulle vara
              med i. Vi skulle i alla fall inte ha några personer avsatta för
              den här uppgiften. Men i interpellationen står det om 20 personer.
              Därför undrar jag lite grann över när vi har ändrat inställning
              i frågan, alltså att det inte bara är dokumentläsare som vi ska
              bidra med. Varför har vi ändrat uppfattning, och vad är det som
              vi egentligen har ändrat till?
            </seg>
          </u>
          <note type="speaker" n="5151821f">
            Anf. 24 HILLEVI LARSSON (s):
          </note>
          <u who="Q3375042" xml:id="i-5fcb199e8f5e5113-0" n="00bb7e12">
            <seg n="360209bb">
              Herr talman! För ett tag sedan var det en historia som blev lite
              uppmärksammad. Det var nämligen så att ett antal fiskare hade
              fiskat upp ett par båtflyktingar och därmed räddat deras liv.
              Enligt sjörätten, som är den lag som gäller ute till havs, ska
              man föra dem man räddat till livet till närmaste hamn en europeisk
              hamn i det här fallet. De här fiskarna hotades av åtal för detta,
              alltså därför att de hade följt sjörätten. Jag tycker att det
              är mycket allvarligt att något sådant över huvud taget kan hända.
            </seg>
            <seg n="bfef5409">
              Det är oroande att en så grundläggande princip som den om sjörätten
              det handlar ju i första hand om att rädda liv och om att hjälpa
              människor i hamn så snabbt som möjligt över huvud taget kan ifrågasättas.
            </seg>
            <seg n="b8d034fe">
              Här kommer Frontex in. Jag håller med om att Frontex skulle kunna
              vara någonting mycket positivt. Men den utveckling vi i dag ser
              känns oroande. Jag tycker absolut inte att vi i Sverige aktivt
              till och med ska vara med i snabbinsatsstyrkan eller andra styrkor
              som opererar under Frontex. Den utveckling som Frontex nu går
              mot är oroande nog. Men ännu värre är, tycker jag, att vi i Sverige
              skulle avhända oss kontrollen över vad våra svenska utsända gör.
              Då blir vi ju ännu mer delansvariga.
            </seg>
            <seg n="faff1abd">
              Regeringen har hittills sagt att vi ska kunna vara med. Men jag
              anser inte att vi har tillräckliga garantier för de uppdrag som
              de här människorna, inklusive svenskar, kommer att sändas ut på.
            </seg>
            <seg n="4ba82449">
              Det har förekommit militära sammandrabbningar också mellan Frontex
              och båtflyktingar. Det pekar åt fel håll när det inte i första
              hand handlar om att rädda liv. Man måste ändå fastslå att detta
              med att rädda liv kommer före allt annat; det får man aldrig tumma
              på.
            </seg>
            <seg n="2f1a701e">
              Har man tagit sig in i Europa har man självklart rätt att söka
              asyl. Också det är en grundläggande princip. Sedan kan man få
              avslag på sin asylansökan. Men det är viktigt att ändå följa den
              här principen.
            </seg>
            <seg n="caee9286">
              Sedan är det en myt att det är väldigt attraktivt att som båtflykting
              ta sig från Afrika till Europa. Sanningen är att en tredjedel
              av båtflyktingarna dör på vägen. Det här är alltså inte speciellt
              attraktivt. Föräldrarna bönfaller ofta sina barn och säger: Snälla,
              åk inte med tanke på riskerna och med tanke på hur många som dör
              och skadas på vägen!
            </seg>
            <seg n="4cf3c5b3">
              Det är alltså en myt att det fullständigt väller in flyktingar
              och att det, om gränserna inte bevakas mycket hårt, kommer att
              komma hur många som helst.
            </seg>
            <seg n="c1ce1406">
              Dessutom är detta den lilla delen av både flyktingströmmen och
              invandringsströmmen till EU. Det finns ju hur många gränsregioner
              som helst runt EU-området där det är betydligt lättare att ta
              sig över till Europa. Det finns också lite dubbelmoral i detta.
              Många länder välkomnar i själva verket invandring av billig arbetskraft,
              och många länder är till och med till stor del uppbyggda av den
              här billiga arbetskraften och är beroende av den oavsett om det
              officiellt erkänns eller inte.
            </seg>
            <seg n="78a8b1e4">
              Man gör det väldigt enkelt för sig genom att säga att om vi inte
              har väldigt hårda tag i den här regionen kommer det att välla
              in hur många som helst. Det här känns i stället mer som ett symboliskt
              krig. Över huvud taget måste man tänka på dessa människor som
              redan är i en väldigt utsatt situation. En tredjedel drunknar,
              som sagt. Ska då de få som ändå lyckas komma fram jagas? Där känner
              jag att rädda liv är nummer ett. Har man väl lyckats ta sig in
              på europeisk mark ska man få söka asyl. Det är på de premisserna
              som vi ska medverka.
            </seg>
          </u>
          <note type="speaker" n="3a95d44d">
            Anf. 25 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-11" n="64b7b9ce">
            <seg n="43bf2ad1">
              Herr talman! Det är många viktiga frågor som här tas upp. Vad
              som sagts i socialförsäkringsutskottet kan jag rimligen inte ha
              någon uppfattning om eftersom jag inte känner till det. Jag ska
              ändå försöka bemöta en del av det som här sagts.
            </seg>
            <seg n="ee0e45ba">
              Det här med att människor illegalt försöker invandra till Europa
              när asylskäl saknas är, som jag nämnt, ett bekymmer. Det beror
              på att vi har reglerad invandring till Europa. Vi har ingen helt
              fri arbetskraftsinvandring, och många söker en bättre tillvaro.
            </seg>
            <seg n="0fd3a5be">
              Inte heller vet jag om något parti i Sveriges riksdag driver
              linjen att vi ska ha fri arbetskraftsinvandring och annat. Jag
              tror att många har synpunkter på bland annat människosmugglare
              som utnyttjar människors olika skäl när det gäller hur man arbetar.
            </seg>
            <seg n="4fa8b5da">
              Frontex huvuduppdrag är att försäkra sig om att det finns en
              gränskontrollverksamhet som fungerar enligt alla de regler och
              paragrafer som gäller. Jag försökte redovisa det i mitt svar.
            </seg>
            <seg n="f6cd4b50">
              Sedan finns den särskilda grupp som är till för extrema situationer
              och som ska kunna hantera sådana. Frontex och gränskontrollanter
              i Frontex operationer hanterar absolut inte asylfrågor och annat
              det gör de nationella myndigheterna utan de har att hantera det
              som är rena gränskontrollfrågor.
            </seg>
            <seg n="a099e46d">
              Vidare har vi det som Hillevi Larsson pekade på, nämligen situationer
              som är väldigt extrema. Inte minst har det varit så i några omgångar.
              Men i normalläget är verksamheten inte särskilt extrem.
            </seg>
            <seg n="266a7194">
              Händelsen med fiskarna och det bråk som uppstod var Frontex över
              huvud taget inte inblandat i, om vi menar samma händelse. Det
              var en diskussion mellan malteser och italienare som ställde de
              här fiskarna i ett väldigt konstigt läge. Det händer stup i kvarten.
            </seg>
            <seg n="934ce340">
              Jag tror att det ändå i Europa är vettigt att ha en diskussion
              och försöka hitta regelverk som gör att man i varje situation
              tänker på människorna. Vi har en del frågetecken när det gäller
              just situationen till sjöss. Man kan fråga sig hur asylrätten
              till sjöss ser ut, och där finns det en del oklarheter i regelverket
              när det gäller internationell havsrätt, främst när det gäller
              sjöräddning och hur det ska tillämpas i samband med gränskontrollverksamhet.
            </seg>
            <seg n="f2fa288c">
              Det där har man bestämt sig för att reda ut, och det finns en
              arbetsgrupp eller en kommitté där vi har tjänstemän från Justitiedepartementet
              som tittar på hur reglerna ska gälla. Jag tror att det bara är
              genom att delta i olika insatser som vi kan reda ut frågorna,
              vilket är nödvändigt på just den delen av området.
            </seg>
            <seg n="1b07cebc">
              När det gäller frågan i övrigt är det som jag redovisade så att
              vi till stor del väljer själva om vi deltar i olika verksamheter,
              inte i alla. Men när man ska delta i en operation har man tillgång
              till riskanalyser och deltar i planeringen av arbetet. Man har
              sett till att de som deltar i gränskontrollverksamheten får särskild
              utbildning om asylrätten och annat. Jag tycker att det är väldigt
              bra att se till att de tjänstemän som ska agera är kunniga i de
              frågor som gäller.
            </seg>
            <seg n="addea9f1">
              Frågan om Frontex ska rädda liv var uppe och har diskuterats
              av och till. Frontex har naturligtvis samma skyldighet som alla
              andra i akuta lägen, men huvuduppgiften är inte livräddning. Men
              utan en ordning när det gäller gränskontrollverksamheten skapas
              situationer som blir väldigt allvarliga. I den meningen är huvuduppgiften,
              tror jag, otroligt väsentlig för att vi ska få ordning, lugn och
              mer trygghet i de gränsövergångar som finns och som så många människor
              vill ta sig igenom.
            </seg>
          </u>
          <note type="speaker" n="370ab75d">
            Anf. 26 KALLE LARSSON (v):
          </note>
          <u who="Q5937876" xml:id="i-abc47a6f7b9407f4-3" n="3870f9df">
            <seg n="ddb40f18">
              Herr talman! Det är bra att vi får klarlagt att huvudsyftet för
              Frontex är att vara gränsövervakningsbyrå och, som EU-kommissionen
              själv uttrycker det, i första hand hålla människor ute. Det vore
              märkligt annars om man hade hemliga riskanalyser, som det ju talas
              om. Vore uppgiften att rädda liv vore det alldeles utmärkt om
              människor kände till var Frontex befann sig, men så är alltså
              inte fallet. I stället ska det vara hemliga riskanalyser så att
              man ska kunna överraska de människor som, mot bättre vetande tydligen,
              försöker att ta sig in i EU och söka asyl.
            </seg>
            <seg n="482afbfd">
              Visst är det blandade strömmar av människor. Människor har olika
              anledningar, individuella skäl att försöka ta sig till EU. Men
              hur många som egentligen har rätt till asyl, skydd undan förföljelse
              från de väpnade konflikter och krigssituationer och det politiska
              förtryck som är ganska utspritt i flera stater i Afrika i dag,
              vet man inte så länge man undanhåller människor rätten att söka
              asyl. Det är den stora problematiken i det här fallet. Det Frontex
              gör, utbildade eller ej i asylkunskap, är att borda fartyg, sända
              människor tillbaka, försöka att se till att båtar inte kommer
              så nära EU:s gräns att man enligt folkrätten är skyldig att ta
              dem till EU:s gräns. Man till och med samarbetar med många afrikanska
              länder och försöker förmå deras regimer och regeringar att stoppa
              människor innan de över huvud taget lämnar hamnarna i Afrika.
              Där görs ingen som helst urskiljning av om de här personerna har
              asylskäl eller inte. En person som kan ha varit politiskt aktiv
              i Marocko eller Algeriet och som riskerar fängslande, tortyr eller
              kanske avrättande om man grips av regimen ska hållas utanför EU.
              Det är syftet. En person som flyr från krigets Kongo eller den
              väpnade konflikten i Senegal ska, om Frontex fungerar som det
              är tänkt, aldrig ens nå EU:s territorium.
            </seg>
            <seg n="37c5e25b">
              Det är det som är syftet, det är det som är uppgiften, och det
              är det som Sverige ger sitt aktiva stöd till i dag. Det är där
              den verkliga tragiken inträffar. Samtidigt har den borgerliga
              regeringen och den tidigare socialdemokratiska gjort allt vad
              man kunnat för att bygga murarna runt Europa så höga som möjligt
              också i andra avseenden transportörsansvar och Dublinförordning.
              Det finns många olika namn på vad framför allt Moderaterna och
              Socialdemokraterna gemensamt tidigare har fattat beslut om i denna
              kammare.
            </seg>
            <seg n="4c4a6cbe">
              Därför välkomnar jag nu att Socialdemokraterna deltar i den här
              debatten med en lite ny ton, med en delvis annorlunda framtoning
              än vad man tidigare har haft. Sent ska Socialdemokraterna vakna
              i flyktingpolitiken, men vaknar de är de välkomna till diskussionen.
            </seg>
            <seg n="619395b8">
              Desto mer tragiskt att det finns så få öppningar från justitieministerns
              sida. Inser justitieministern att det handlar om brott mot internationella
              konventioner när man hindrar människor från att komma till EU
              för att söka asyl? Inser justitieministern att det här inte är
              en diskussion om reglerad invandring, som hon försöker låta påskina?
              Det är en annan diskussion om man ska låta de människor som söker
              sig till EU bli prövade för rätten till asyl eller om man helt
              ska hålla dem utanför, förhindra dem att över huvud taget komma
              in på EU:s territorium.
            </seg>
            <seg n="643f3498">
              Justitieministern säger, för att återgå till en av de frågor
              som jag har ställt, att Sverige till stor del, inte i alla, väljer
              vilka operationer man vill delta i. Nu börjar det bli intressant.
              Kan justitieministern i så fall avgöra i vilka sammanhang som
              Sverige kan välja, i vilka sammanhang man inte kan välja att delta
              utan är tvingad att delta därför att man deltar i samarbetet i
              stort? På vilket sätt är det demokratiska inflytandet över detta
              organiserat? Vad kan regeringen avgöra? När kan riksdagen få ha
              synpunkter på om vi deltar i att bygga murarna runt Fästning Europa
              högre och högre?
            </seg>
          </u>
          <note type="speaker" n="e7c20de4">
            Anf. 27 BODIL CEBALLOS (mp):
          </note>
          <u who="unknown" xml:id="i-cbddfecccc72999c-1" n="296fac5f">
            <seg n="02d78b79">
              Herr talman! Det som är så cyniskt i den här frågan, som jag
              upplever det, är att i takt med att Schengenarbetet träder i kraft,
              i takt med att vi har byggt upp murar runt om Europa och i takt
              med att vi på grund av Schengensamarbetet har tvingat vissa länder
              att ha en mycket restriktivare invandringspolitik än vad de hade
              tidigare har många människor fått sätta livet till. Jag har sett
              hur utvecklingen har varit, hur fler och fler dör. Det är svårare
              att ta sig in till Spanien där gränserna tidigare läckte som såll
              och där man, precis som Hillevi tidigare talade om, var beroende
              av den arbetskraft som kom utifrån, särskilt under sommarmånaderna.
              Då kunde man komma in med sitt turistvisum. Människor jobbade,
              svart eller vitt, och sedan åkte de tillbaka. Många studenter
              kunde finansiera sina studier under resten av året genom att komma
              till Spanien och jobba under sommaren. Sedan åkte de hem. Den
              som nu lyckas ta sig in kan inte sedan ta sig ut igen, utan är
              tvungen att stanna kvar. Man vet inte om man nästa år kommer att
              klara den där båtresan en gång till.
            </seg>
            <seg n="6a8c1aa3">
              Vi har byggt högre och högre murar, och för att hålla ute alla
              som skulle hållas ute har vi skapat Frontex, som stänger till
              ännu mer och som gör det ännu svårare att ta sig in.
            </seg>
            <seg n="fc0fa2ec">
              Om Frontex ska utöva gränskontroll kan vi inte ha en gränskontroll
              ute till havs där man ska avgöra vilka som får åka vidare och
              söka asyl, vilka som ska åka hem. Det tog Kalle alldeles nyss
              upp.
            </seg>
            <seg n="98da0dfa">
              Det som vi har gjort är att vi verkligen gett en marknad för
              människosmugglarna i det här fallet. Vi har skapat en marknad
              för människosmugglare att försöka få människor in i Europa. De
              tjänar oerhört stora pengar på det här och lurar många människor
              som kanske inte annars skulle ha gett sig av.
            </seg>
            <seg n="d2e69ab0">
              Vi väljer vilka operationer vi deltar i, säger ministern. Jag
              skulle också vilja ha lite mer svar på det.
            </seg>
          </u>
          <note type="speaker" n="23631d83">
            Anf. 28 HILLEVI LARSSON (s):
          </note>
          <u who="Q3375042" xml:id="i-5fcb199e8f5e5113-1" n="00bb7e12">
            <seg n="8bc576e2">
              Herr talman! Jag vill börja med att säga att jag inte tycker
              att allt EU gör inom området migration och flyktingpolitik är
              dåligt. Jag tycker faktiskt att det finns möjligheter i det som
              görs. Till exempel har man antagit regler som gör att flyktingar
              i alla de länder som tar emot flyktingar har, innan de har fått
              asyl, rätt till boende, till grundläggande sjukvård, utbildning,
              sådana saker som tidigare inte reglerades. Det tycker jag kan
              vara positivt, inte minst med tanke på de länder som inte lever
              upp till det.
            </seg>
            <seg n="690f0bc6">
              Men i det här fallet, inte Frontex som sådant utan den utformning
              och den inriktning det har fått, tycker jag att det går åt fel
              håll. Jag tycker att det är viktigt att vi i Sverige påpekar det,
              och det gäller oavsett om vi är med i de här operationerna själva
              eller inte. I synnerhet tycker jag att vi inte ska vara med i
              de här gränsbevakningsstyrkorna så länge det är så här oklart
              vad de egentligen ska syssla med.
            </seg>
            <seg n="80059a1b">
              Problemet är att det väldigt ofta uppstår konflikter. Till exempel
              uppstår ofta konflikten om man ska rädda liv eller bevaka gränsen.
              Här finns det inte klarlagt att det är att rädda liv som går först.
              Så länge detta inte är klart kan vi inte acceptera det.
            </seg>
            <seg n="401af12e">
              I fallet med fiskarna som räddade båtflyktingar till livet gjorde
              de allt enligt sjörätten. Fiskarna räddade dem och återförde dem
              till den närmaste hamnen, vilket råkade vara en europeisk hamn.
              Då frågar man sig om Frontex roll inte är att följa sjörätten
              utan att skicka tillbaka flyktingar oavsett hur medtagna de är.
              Många drunknar, men det är också många som är näst intill döende
              när de väl kommer fram. Det är en väldigt lång resa med många
              strapatser och risk för att de inte får tillräckligt med mat och
              vatten. Det kan vara kallt och stormigt. Det händer ju väldigt
              mycket på vägen.
            </seg>
            <seg n="0a154bfc">
              Jag hoppas att regeringen vågar ta upp de här frågorna.
            </seg>
          </u>
          <note type="speaker" n="f76c77ae">
            Anf. 29 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-12" n="64b7b9ce">
            <seg n="d60bf5be">
              Herr talman! Först måste jag reagera på att vi skulle bygga högre
              och högre murar. Hela Europasamarbetet för oss som är för ett
              Europasamarbete handlar faktiskt om att riva murar och skapa ett
              mer gränslöst Europa.
            </seg>
            <seg n="294bc24b">
              Det som händer nu i december är att vi öppnar dörrarna för de
              nya medlemsstaterna att vara med i ett mer gränslöst Europa. Däremot
              är det inte så att vi har helt fri arbetskraftsinvandring och
              att det finns regler. Frontex har därför skapats för att hjälpa
              medlemsstaterna vid yttre gräns. Och det finns regler och en ordning
              för det, precis som jag svarade på de frågor som ställdes i interpellationen.
              Jag tror att det är viktigt att man har ordning på detta och att
              man arbetar med det.
            </seg>
            <seg n="a15f3237">
              Det är spännande detta med arbetskraftsinvandring. När man lyssnar
              på Bodil Ceballos blir man lite nyfiken på om Miljöpartiet nu
              kommer att stödja de förslag till ökade möjligheter till arbetskraftsinvandring
              som regeringen har aviserat. Det handlar ju om att vi inte har
              den typen av regler i dag, och det gör att människor som söker
              av det skälet avvisas från att komma in i vårt land eller i Europa.
              Där finns det en hel del att göra eftersom vi behöver de insatser
              som de kan bidra med.
            </seg>
            <seg n="b6948b20">
              Jag tror att det var Kalle Larsson som tog upp att här arbetar
              man med hemliga riskanalyser. Frontex analyser bygger på öppna
              källor, rapporter från olika organisationer, medieuppgifter. Man
              tar även in sekretessbelagd information och alla möjliga olika
              fakta. Det omfattar bland annat de rutter och tillvägagångssätt
              som används av de kriminella nätverk som utnyttjar människor och
              som ägnar sig åt människosmuggling. Det är inte möjligt att exakt
              avslöja och ha full offentlighet när det gäller den kunskap man
              har om detta, för det skulle omedelbart utnyttjas av de cyniska
              brottslingar som förstör livet för människor. Det är skälet till
              att det inte är offentlighet fullt ut. Men när man deltar i operativa
              insatser inom Frontex eller Rabit har man naturligtvis full tillgång
              till informationen och kan vara med i analysen och också planera
              det arbete som ska utföras. Vi ser detta som ett operativt samarbete
              och det är polisen som avgör.
            </seg>
            <seg n="bbc92f05">
              När det gäller om det är obligatoriskt att vara med för det var
              också med i en diskussionsvända här är det så att i Frontex operationer
              får polisen själv bestämma. Om de känner att det är något som
              de har att bidra med gäller reglerna, och man är med i arbetet
              där. När det däremot gäller Rabit är man tvingad att ha personal
              som kan användas eftersom man då har så snabba ledtider för att
              kunna rycka ut i besvärliga situationer. Därför har man ganska
              noggranna förordningar och regelverk för vad som gäller för dem
              som arbetar med detta. Där måste man anmäla deltagande redan innan.
              Det är alltså en viss skillnad mellan dessa arbeten.
            </seg>
            <seg n="92bad141">
              Som sagt finns det egentligen inget onödigt hemlighetsmakeri
              i detta, utan man arbetar på ett ganska traditionellt polisiärt
              sätt. Det är fler poliser som arbetar med detta, de som arbetar
              med det har högre utbildning och man försöker att få bättre och
              bättre regelverk. Det är otroligt viktigt. Och vi har hög svansföring
              i diskussionerna om att se till att Frontex verkligen har ett
              mervärde och är till människors hjälp och inte till för att mota
              undan människor.
            </seg>
            <seg n="f6051d8a">
              När det gäller frågan om gränskontroll är samma sak som att hålla
              människor utanför handlar det om fri invandring eller reglerad
              invandring, och jag har hittills inte märkt att någon i den här
              riksdagen har varit för en helt fri och öppen invandring.
            </seg>
          </u>
          <note type="speaker" n="c13e89cf">
            Anf. 30 KALLE LARSSON (v):
          </note>
          <u who="Q5937876" xml:id="i-abc47a6f7b9407f4-4" n="3870f9df">
            <seg n="7c03e503">
              Herr talman! Att göra det här till en debatt om huruvida man
              är för fri invandring eller för Frontex är väl ändå att förenkla
              diskussionen ganska avsevärt. Att i det här sammanhanget lyfta
              fram arbetskraftsinvandring är fullständigt irrelevant. Det vi
              diskuterar nu är möjligheten att söka sig till EU och få rätt
              att söka asyl. De provokationerna eller sidospåren tänker jag
              inte falla för. Detsamma gäller det första nu angivna påståendet
              av justitieministern att det här handlar om huruvida man är för
              Europa eller för EU eller inte. Inte heller den lilla falluckan
              tror jag att jag ska falla i.
            </seg>
            <seg n="bb10edc3">
              Låt oss återgå till huvudfrågan. Här har Sverige, under socialdemokratisk
              och under borgerlig regering, under ett stort antal år byggt murarna
              runt Europa högre, alltså gjort det svårare för människor att
              komma hit och söka asyl. Det är inget som jag står här och hittar
              på. Schengenavtalet är ett sådant exempel, Dublinförordningen
              är ett sådant exempel och transportörsansvaret är ett sådant exempel.
              Och det kan man inte bara bortse från därför att man som justitieminister
              plötsligt i riksdagens talarstol inte vill kännas vid att det
              parti man representerar under många år har bidragit till att just
              bygga dessa murar högre och göra det allt svårare för människor
              att komma hit och i stället hänvisa dem till människosmugglare.
              Ibland är det människosmugglare som gör sina operationer i vinstsyfte,
              ibland är det människor som hjälper andra därför att man faktiskt
              ser att människor har ett behov av hjälp. Det här kallar justitieministern
              för omänskligt. Omänskligt är väl snarare beskrivningen av den
              politik som driver människorna i händerna på människosmugglare.
            </seg>
            <seg n="d6126480">
              Så kom det ändå fram till sist: Vi kan inte välja att vara med
              i Rabitinsatser eller inte. Det betyder alltså, om jag förstår
              det rätt, att Sverige nu har inträtt i ett samarbete där vi inte
              kan avgöra i vilka Rabitinsatser vi kommer att medverka. Om de
              följer de regleringar som vi tycker borde gälla, om man får rätten
              till asyl i de sammanhangen eller inte, om UNHCR är representerat
              eller inte, om det är militär personal från andra länder som medverkar
              eller inte i alla fall på den punkten fick vi ett klargörande,
              men det gör inte saken bättre.
            </seg>
          </u>
          <note type="speaker" n="c82496a5">
            Anf. 31 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-13" n="64b7b9ce">
            <seg n="16215171">
              Herr talman! Jag skulle aldrig drömma om att försöka bygga falluckor,
              Kalle Larsson. Men det är ett relevant ställningstagande att bestämma
              sig för om man vill ha fri invandring eller om man vill ha en
              reglerad invandring. Väljer man reglerad invandring måste man
              på ett eller annat sätt reglera den och se till att man upprätthåller
              regelverken.
            </seg>
            <seg n="1cca2f48">
              När det gäller EU:s yttre gräns har man kommit fram till att
              det finns en del problem. Därför har man skaffat sig en gemensam
              institution, resurs eller ett instrument, som är Frontex, för
              vissa typer av uppgifter när medlemsstaterna inte klarar av det
              som de borde klara av. Vi måste hela tiden hålla noga koll på
              hur det fungerar. Jag försökte i mitt svar redovisa de grundläggande
              regelverk som gäller för detta, och det är inget märkvärdigt med
              det.
            </seg>
            <seg n="c8570815">
              Sedan är det så, som jag också påpekade när det gäller gränskontroll
              till sjöss, att det finns en del oklarheter. Det gäller inte det
              exempel som Hillevi Larsson tog upp om fiskarna, för det var ett
              annat ärende. Men det finns oklarheter. Därför har man tillsatt
              en kommitté för att reda ut oklarheter. Där deltar Sverige därför
              att vi tycker att det är viktigt att få klarlagt vad som ska gälla.
              Vi tycker också att det är viktigt att se till att gränskontrollanterna
              får ordentlig utbildning, inte minst när det gäller asylrätt och
              annat. Dock är inte asylfrågorna något som prövas av Frontex,
              utan det är de nationella myndigheternas eget ansvar.
            </seg>
            <seg n="f708133d">
              Jag vet inte om Kalle Lasson tog det som en nyhet att vi inte
              kan välja om vi ska delta i Rabitinsatser. Det är i vart fall
              ingenting som har hemlighållits. Men som jag påpekade finns det
              noggranna regler för hur detta ska gå till. Vi har möjlighet,
              om vi deltar i en sådan insats, att påverka uppläggningen av densamma
              så att den verkligen i de extrema situationer där den kan användas
              fungerar till människors hjälp och inte någonting annat. Avsikten
              är att vi ska ha regelverk som fungerar också i förhållande till
              verkligheten. Vi ska leva upp till internationella konventioner
              om människors fri- och rättigheter.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="42745869">
            8 § Svar på interpellation 2007/08:117 om Kronofogdemyndighetens
            hantering av underhållsstöd vid utmätning
          </note>
          <note type="speaker" n="713f8f23">
            Anf. 32 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-14" n="64b7b9ce">
            <seg n="83ccf890">
              Herr talman! LiseLotte Olsson har frågat mig hur jag avser att
              göra hanteringen av underhållsstöd vid utmätning mer rättvis i
              förhållande till hanteringen av underhållsbidrag och därigenom
              underlätta för människor att själva återbetala underhållsstöd
              till Försäkringskassan i stället för att tvingas söka socialbidrag.
            </seg>
            <seg n="bf9edb61">
              Reglerna om underhåll syftar först och främst till att säkerställa
              att det barn som är berättigat till bidrag också får det.
            </seg>
            <seg n="dbb7cc0e">
              Det finns skillnader mellan underhållsbidrag och underhållsstöd.
              Underhållsbidrag betalas direkt av den ena föräldern till den
              andra. Om den som betalar har löneutmätning för andra skulder
              får han eller hon förbehålla sig ett belopp för betalningen av
              underhållsbidraget. På det sättet säkerställs det att betalningarna
              av underhåll till barnet fortsätter som vanligt trots utmätningen.
              Den som inte betalar underhåll utan i stället låter Försäkringskassan
              betala underhållsstöd, vilket sedan återkrävs av den bidragsskyldige
              föräldern, får däremot inte tillgodoräkna sig beloppet vid en
              utmätningssituation.
            </seg>
            <seg n="5d16fc90">
              Eftersom barnet redan är garanterat underhåll genom underhållsstödet
              har det inte ansetts finnas skäl att göra någon skillnad på den
              fordringen i förhållande till andra statliga fordringar. Lagstiftningen
              kan därmed sägas premiera den som betalar underhållsbidrag direkt
              till den andre föräldern genom att underhållsbidragets storlek
              då tillåts påverka förbehållsbeloppets storlek.
            </seg>
            <seg n="def9b015">
              En effekt av den nuvarande lagstiftningen är alltså att det är
              förmånligare att betala sina underhållsbidrag själv i stället
              för att utnyttja Försäkringskassan som förmedlare. Det kan vara
              positivt att lagstiftningen på det här sättet har en handlingsdirigerande
              funktion. En förutsättning är dock att de skillnader som finns
              mellan systemen för underhållsbidrag och underhållsstöd är kända
              för de människor som är berörda. I annat fall riskerar reglerna
              att leda till att bidragsskyldiga skuldsätts i onödan. Ett sätt
              att komma till rätta med eventuella problem vore att säkerställa
              att underhållsskyldiga får tillräcklig information om reglerna.
              Jag kan nämna att bland annat Kronofogdemyndigheten för närvarande
              arbetar med att förbättra informationen.
            </seg>
            <seg n="48d3ac82">
              Vidare överväger regeringen en översyn av utsökningsbalken och
              särskilt frågorna om gäldenärernas situation vid löneutmätning.
              Jag kan dock inte nu ange någon exakt tidpunkt för när en sådan
              utredning kan tillsättas. Syftet med en översyn är att göra utsökningsförfarandet
              effektivare och mera rättssäkert och att säkerställa att det finns
              ett tillräckligt socialt skydd. I det sammanhanget är det naturligt
              att också frågan om förbehållsbelopp ses över.
            </seg>
          </u>
          <note type="speaker" n="d7f61e0e">
            Anf. 33 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-0" n="b0c72cd7">
            <seg n="c94c31f7">
              Herr talman! Först vill jag tacka ministern för svaret på min
              interpellation.
            </seg>
            <seg n="b2a632bc">
              Som vi kunde höra av svaret tycker ministern att dagens förfarande
              kan försvaras och att det är riktigt. I Kronofogdemyndighetens
              allmänna råd framgår det med all tydlighet att ett barn inte anses
              ha bättre rätt till förälderns lön än det kreditinstitut där föräldern
              har en skuld. Företaget med en fordran på föräldern prioriteras
              framför försörjningen av barnet. Det är någonting som jag kan
              tycka är orättvist och fel eftersom vi i många andra sammanhang
              talar om barnets bästa. Det här är inte för barnets bästa.
            </seg>
            <seg n="0592d577">
              Kronofogdemyndigheten tar inte, och ska inte ta, hänsyn till
              föräldrarnas kostnader för underhållsstöd eller kostnader som
              uppstår i samband med umgänge med barnet när förbehållsbeloppet
              räknas ut. Kronofogdemyndighetens allmänna råd ser ut som de gör
              på grund av en ändring i företrädesordningen i utsökningsbalken
              2005. Jag tycker att det är märkligt att ett mobil- och telefonföretag
              som står utanför mataffären på kvällen och prånglar ut telefonabonnemang
              har större rätt till abonnentens lön än hans eller hennes barn.
            </seg>
            <seg n="f6629f73">
              Utsökningsbalken är från 1981 då kreditmarknaden såg helt annorlunda
              ut än i dag.
            </seg>
            <seg n="a5ee334d">
              Kronofogdemyndighetens praxis gör att flera underhållsskyldiga
              föräldrar inte har möjlighet att betala tillbaka underhållsstöd
              till Försäkringskassan, varpå skulden växer. Nya skulder leder
              till nya svårigheter, till exempel kan man inte bli beviljad skuldsanering.
            </seg>
            <seg n="35e53233">
              Det finns också exempel på umgängesföräldrar som inte kan eller
              frivilligt avstår från att träffa sina barn då de helt enkelt
              inte har råd. Det finns inga pengar att betala de extrakostnader
              som umgänget med barnet innebär. Det kan röra sig om allt från
              resekostnader till att ta med sig barnet på bio.
            </seg>
            <seg n="b5a5555d">
              I praktiken kan i och för sig ensamstående umgängesföräldrar
              ansöka om socialbidrag när förbehållsbeloppet understiger riksnormen.
              Men socialtjänsten avslår ofta ansökningar om bistånd till underhållsstöd
              och umgängeskostnader. Det är inte heller alla umgängesföräldrar
              som är föremål för utmätning som känner till sina rättigheter.
              Där kan jag hålla med ministern om att det behövs mycket mer kunskap
              i frågorna. Det är långt ifrån alla som har fått avslag på sin
              ansökan som orkar gå vidare med ett överklagande för att eventuellt
              få rätt i länsrätten.
            </seg>
            <seg n="1afa7a87">
              Den viktigaste frågan för mig är om det verkligen är rimligt
              att umgängesföräldern som är föremål för utmätning ska behöva
              söka socialbidrag för att försörja sina barn. I många fall skulle
              säkert föräldern betala kostnaderna själv om bara kostnaden täcktes
              av förbehållsbeloppet. För mig är det självklart att ingen människa
              ska behöva avstå från att träffa sina barn på grund av att han
              eller hon inte har råd. Lika självklart är det att återbetalning
              av underhållsstöd till Försäkringskassan inte får bli en ny skuldfälla
              för den som redan är utsatt för utmätning.
            </seg>
            <seg n="86c8ae55">
              Därför bör Kronofogdemyndigheten räkna med underhållsstöd i förbehållsbeloppet,
              precis som man gör med underhållsbidrag som betalas direkt till
              den förälder där barnet bor utan Försäkringskassans inblandning.
            </seg>
            <seg n="6d73c8f5">
              Herr talman! Regeringen talar ofta om att man ska leva på sin
              lön och inte vara bidragsberoende. I de fall som jag precis har
              tagit upp har personen en lön men tvingas ändå söka socialbidrag
              på grund av, som jag menar, brister i lagstiftningen. Det är motsägelsefullt.
              Det skulle vara intressant att höra vad justitieministern har
              att säga om saken.
            </seg>
          </u>
          <note type="speaker" n="f54438a5">
            Anf. 34 ANTI AVSAN (m):
          </note>
          <u who="Q574782" xml:id="i-259357325da3b1f4-0" n="00d57c98">
            <seg n="c47a4c3b">
              Herr talman! LiseLotte Olsson ställer frågor om Kronofogdemyndighetens
              hantering av underhållsstöd vid utmätning. Justitieministern har
              redogjort för de regler som gäller i sitt anförande, men jag vill
              ändå framhålla att ett väsentligt skäl för den ordning vi har
              i dag är att det är ett prioriterat ändamål när en förälder gör
              rätt för sig genom att betala underhållsbidrag till ett barn.
            </seg>
            <seg n="93abf55b">
              Om Försäkringskassan har betalat underhållsstöd i stället för
              det underhåll föräldern borde ha betalat har i varje fall barnet
              hållits skadeslöst. Frågan gäller företrädesordningen mellan olika
              fordringar vid utmätning.
            </seg>
            <seg n="34cf1e1e">
              Det är riktigt att en lagändring trädde i kraft den 1 januari
              2005. Tidigare, före den 1 januari 2005, hade en fordran som avsåg
              återbetalningsskyldighet för underhållsstöd samma företrädesrätt
              som en fordran på underhållsbidrag. En fordran som gäller utbetalt
              underhållsstöd är en statlig fordran. Att en sådan fordran hade
              företrädesrätt framför andra statliga fordringar ifrågasattes
              eftersom det för ett barns försörjning saknar betydelse om staten
              har bättre företrädesrätt för fordringar avseende återbetalningsskyldighet
              för underhållsstöd än för andra statliga fordringar eftersom medel
              för barnets försörjning tryggas genom Försäkringskassans utbetalning
              av underhållsstöd. Det ansågs också principiellt lämpligare att
              låta fordringar på utbetalt underhållsstöd jämställas med statens
              andra fordringar.
            </seg>
            <seg n="9504a492">
              Underhållsstödsutredningen föreslog därför att företrädesrätten
              skulle ändras, något som Riksskatteverket redan 1998 hade föreslagit
              i en skrivelse till regeringen. Det var den tidigare socialdemokratiska
              regeringen, där LiseLotte Olssons parti ingick i regeringsunderlaget,
              som därför föreslog att statliga fordringar avseende återbetalningsskyldighet
              för underhållsstöd vid löneutmätning inte längre skulle ges företräde.
              Jag anser att det är en rimlig ordning.
            </seg>
            <seg n="bf22f02b">
              Herr talman! Vad gäller då i en utmätningssituation? Kronofogdemyndigheten
              gör utmätning för skulder i en viss ordning. För det första sker
              utmätning för underhållsbidrag. För det andra, vilket är ett undantag,
              görs utmätning för konkursbos fordran på lön. Det kan vi i princip
              glömma i detta sammanhang. Sedan kommer skatter, böter, underhållsstöd
              och andra statliga fordringar och till sist övriga skulder, till
              exempel bankskulder och tv-avgifter. Det betyder att om en person
              har skatte- och underhållsskulder så har övriga fordringsägare
              små möjligheter att få betalt.
            </seg>
            <seg n="47d8eb6f">
              När det sedan gäller den kommunala sidan av den påstådda problematiken
              som LiseLotte Olsson tar upp kan jag konstatera att det inte finns
              utrymme för betalning av sådana skulder som LiseLotte Olsson talar
              om i den av Socialstyrelsen fastställda riksnormen för försörjningsstöd.
              Att någon som frivilligt försätter sig i situationen att han eller
              hon betalar statliga skulder framför att köpa mat tillfälligt
              i en akut situation kan få försörjningsstöd för att slippa svälta
              är en annan sak.
            </seg>
            <seg n="da453d1d">
              Herr talman! Jag kan inte förstå hur LiseLotte Olsson kan påstå
              att det med gällande ordning kan bli så att skattepengar går till
              att finansiera finansbolagens vinster.
            </seg>
          </u>
          <note type="speaker" n="11464a3a">
            Anf. 35 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-15" n="64b7b9ce">
            <seg n="dc4d16b4">
              Herr talman! Anti Avsan har ytterligare redovisat vad som gäller
              på området. Jag kan instämma i det. Det är orimligt att påstå
              att man skulle låta privata skulder gå före en vettig ekonomi
              för den som är betalningsskyldig. Det finns en ganska noga genomtänkt
              ordning för hur skulder prioriteras för den som ska ha en utmätning.
            </seg>
            <seg n="f4e00ab5">
              Påståendet att gäldenärer söker socialbidrag och att skattepengar
              därigenom finansierar vinster hos finansbolag är inte heller korrekt.
              Normalt kan man inte få socialbidrag samtidigt som man är föremål
              för en löneutmätning. Reglerna om förbehåll syftar till att man
              ska ha kvar pengar för sina vanliga levnadsomkostnader. Skulle
              det inträffa att någon under löneutmätning får socialbidrag kan
              man ändå inte säga att skattepengar finansierar finansbolag. Eftersom
              statliga fordringar har bättre rätt än privata så måste de betalas
              innan några andra borgenärer kan tillgodoses. Det är inte korrekt
              i argumentationen.
            </seg>
            <seg n="b5474338">
              Föräldrar som har barn som de ska betala för på det ena eller
              andra sättet har en mycket besvärlig situation. Det som är olyckligt,
              och det var jag inne på i mitt ursprungssvar, är naturligtvis
              om man inte kan reglerna ordentligt och inte ser skillnaderna
              mellan underhållsbidrag och underhållsstöd som så noga har reglerats.
              Det finns ett syfte med skillnaden. Man har i riksdagen ansett
              att det är en fördel om föräldrarna kommer överens om vad som
              ska betalas och sköter det själva i förhållande till att man låter
              Försäkringskassan hantera det hela. Det finns många skäl för det
              ställningstagandet. Över tid kan det naturligtvis vara så att
              det finns enstaka föräldrar, kanske många, som inte känner till
              reglerna och därför tycker att det blir konstigt och ojämnt och
              inte riktigt förstår hur de ska hantera sin ekonomi och vad som
              faktiskt gäller. Därför är det mycket bra att Kronofogdemyndigheten
              funderar över bättre information till berörda.
            </seg>
            <seg n="7c76adc3">
              Det jag sade om att vi ska se över utsökningsrätten är också
              viktigt. Det kommer att kräva en utredning som jag inte riktigt
              har kunnat prioritera än, men det handlar om att se över situationen
              vid löneutmätning, till exempel frågor om förbehållsbelopp. Jag
              tror att det är oerhört angeläget att man i det tittar på de normkonflikter
              som finns mellan den familjerättsliga och socialrättsliga regleringen
              å den ena sidan och utsökningsrätten å den andra, exempelvis när
              det gäller umgängeskostnader. Det finns ett antal ganska knepiga
              frågor som man behöver analysera i en sådan utredning.
            </seg>
            <seg n="d4a123c4">
              Jag vågar inte i dag ge besked om när denna utredning kan komma
              till stånd. Det viktiga är att vi får bättre information till
              föräldrarna så att de vet vad som gäller. I övrigt tycker jag
              att reglerna är ganska väl motiverade och rimliga.
            </seg>
          </u>
          <note type="speaker" n="d5023cfd">
            Anf. 36 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-1" n="b0c72cd7">
            <seg n="ba042803">
              Herr talman! Jag tackar ministern för hennes inlägg. Jag tackar
              också Anti för juristkursen.
            </seg>
            <seg n="e713044c">
              Detta behöver inte vara bara en diskussion om att läsa lagen.
              Lagen handlar också om hur man ska tolka saker och hur man uppfattar
              saker. Det är mycket tydligt att det finns en skillnad mellan
              högerns och min syn. I högerns argumentation har alla, som förälder
              eller som vilken person som helst, lika möjlighet att välja hur
              man i sådan här situation vill handskas med sina skulder, vill
              klara av umgänget med sina barn och så vidare. Så är det inte
              i dag.
            </seg>
            <seg n="bd6a13c5">
              Det finns många föräldrar, i många fall handlar det om pappor,
              som är i en mycket utsatt situation. Det finns en förening som
              heter Insolvens där många av dessa pappor, och även mammor för
              den delen, är medlemmar och kan vittna om många fall där det inte
              alls fungerar så exemplariskt som det verkar göra i justitieministerns
              och Antis värld. Det är inte så. Föräldrar som har umgängesrätt
              med sina barn måste tyvärr ibland avstå från att träffa sina barn
              för att de inte har råd. Man har velat göra rätt för sig, och
              då finns det inte pengar för umgänge med barnen. Det är mycket
              sorgligt.
            </seg>
            <seg n="bfb98221">
              I förarbetena till lagen föreskrivs att beloppen för utmätning
              ska ligga över riksnormen för ekonomiskt bistånd. Det är för att
              individen och inte samhället ska bära kostnaderna för individens
              skulder. I verkligheten är det i dag så att får man detta stöd
              från socialtjänsten, som är svårt att få, för att klara umgänget
              med sina barn är det inte så att socialtjänsten direkt har betalat
              kreditbolagens skuld. Men i förlängningen blir det så att man
              har fått hjälp att betala de pengarna. Det kan man diskutera.
            </seg>
            <seg n="f2cb4b41">
              Det är också sagt att en person som har löneutmätning ska få
              behålla egna pengar till sitt uppehälle. Gäldenären ska inte löneutmätas
              så hårt att hon eller han ska behöva söka socialbidrag för sin
              försörjning. Men tyvärr sker det i dag, och jag tycker att regeringens
              linje är mycket motsägelsefull. Här finns personer som skulle
              klara av sin situation och inte behöva söka bidrag om reglerna
              såg annorlunda ut.
            </seg>
            <seg n="635814d4">
              I verkligheten är det så, precis som jag sade tidigare, att bland
              familjer med löneutmätning hamnar ensamstående barnfamiljer med
              tonårsbarn och ensamstående umgängesföräldrar nästan alltid, tvärtemot
              syftet med lagen, under riksnormen för kommunalt ekonomiskt bistånd.
            </seg>
            <seg n="f8b1453c">
              I svaret och i sitt förra inlägg sade ministern också att lagstiftningen
              kan sägas premiera den som betalar underhållsbidrag direkt till
              den andre föräldern genom att underhållsbidragets storlek då tillåts
              påverka förbehållsbeloppets storlek. Men för att få ta del av
              premieringen krävs att föräldrarna är överens. Jag anser inte
              att det är lagstiftarnas sak att premiera den ena skilsmässouppgörelsen
              framför den andra.
            </seg>
            <seg n="7c5aaf3b">
              Vidare sägs i svaret att det kan vara positivt att lagstiftningen
              på detta sätt har en handlingsdirigerande funktion. Positivt för
              vem, undrar jag. Är det för de barn som inte får träffa sin pappa
              för att han inte har råd eller för den mamma som måste be socialtjänsten
              om hjälp för att ha råd att leva drägligt den vecka hon har barnen?
            </seg>
          </u>
          <note type="speaker" n="29a04b90">
            Anf. 37 ANTI AVSAN (m):
          </note>
          <u who="Q574782" xml:id="i-259357325da3b1f4-1" n="00d57c98">
            <seg n="737ac07c">
              Herr talman! Jag återkommer till LiseLotte Olssons fråga om det
              är rimligt att kommunala skattemedel går till finansbolagens vinster.
            </seg>
            <seg n="4f1e071c">
              Jag kan konstatera att jag har svårt att se när denna situation
              kan uppkomma. Det skulle i så fall innebära om man samtidigt är
              återbetalningsskyldig för underhållsstöd att man har betalat hela
              den skulden eftersom vi har en företrädesordning som gäller. Om
              det av någon anledning skulle vara så att företrädesordningen
              inte har fått genomslag när Kronofogdemyndigheten har gjort en
              utmätning kan man överklaga Kronofogdemyndighetens beslut till
              tingsrätten. Så måste det självklart vara i en rättsstat. Man
              kan inte ge sken av att vi har regler och sedan inte tillämpa
              dem. De regler som finns ska tillämpas, och det finns en tanke
              med dem.
            </seg>
            <seg n="e8c07508">
              Sedan försöker LiseLotte Olsson rädda situationen genom att föra
              in en mängd andra frågor. Att det är svårt för utsatta föräldrar
              och att det finns en problematik i många avseenden är inte så
              svårt att instämma i. Det är klart att det finns det. Den praktiska
              verkligheten är i många fall väldigt svår för personer som har
              en hög skuldsättning. Det är svårt att få livet att gå ihop. Det
              kan också vara väldigt svårt att göra rätt för sig eftersom det
              finns andra utgifter, för mat och livsnödvändigheter, som man
              måste ta i första hand. Det är en helt annan fråga. Det här är
              regler i utsökningsbalken, och jag framhåller återigen att jag
              inte kan se att det som LiseLotte Olsson har påstått i interpellationen
              om finansbolagen och att det skulle gå skattemedel till deras
              vinster är riktigt.
            </seg>
          </u>
          <note type="speaker" n="93096cd6">
            Anf. 38 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-16" n="64b7b9ce">
            <seg n="877ecc37">
              Herr talman! Ibland finns det nästan humoristiska inslag i de
              här debatterna. Nu var det högerns argumentation kontra vänsterns
              där då jag, som antagligen tillhör högern, utmålades med ord om
              möjligheter att välja för föräldrar och så vidare. Låt mig reda
              ut det här. Möjlighet att välja om man vill betala för sina barn
              har man inte. Föräldrar är skyldiga att bidra till sina barns
              försörjning. Det har vi varit överens om i den här riksdagen.
              Vi har också varit överens om, möjligen med undantag för Vänsterpartiet,
              att man däremot kan välja hur man betalar det man ska betala för
              sina barn. Riksdagens majoritet har tyckt, och jag tycker att
              det var väldigt klokt, att man vill premiera föräldrar som kommer
              överens och där man betalar direkt till den som ska ha bidrag
              eller stöd. Gör man inte det är det något mindre förmånligt. Jag
              tycker att det är en rimlig ordning.
            </seg>
            <seg n="3fb7445b">
              Det är viktigt att vi försöker få människor att fortsätta ta
              ett gemensamt ansvar för gemensamma barn också när de har skilt
              sig eller när de har valt att inte bo ihop, och det har varit
              riksdagens avsikt. Man kommer ändå inte ifrån att för föräldrar
              som är skyldiga att betala för sina barn eller som är ensamstående
              är den ekonomiska situationen väldigt besvärlig, och situationen
              i övrigt också för den delen. Det kan vi diskutera i många andra
              interpellationsdebatter.
            </seg>
            <seg n="dfa2b8b4">
              Det som möjligen är ett problem, med anledning av de frågor som
              interpellanten har tagit upp, är att det kanske är otydligt för
              en del föräldrar vad som faktiskt gäller och varför. Där har jag
              understrukit att det kommer bättre information och att det är
              viktigt. Däremot tycker jag att grundprinciperna för hur det här
              fungerar och hur man har turordningen när det gäller att betala
              skulder vid en löneutmätning är rimliga. Jag tycker att riksdagens
              majoritet har kommit fram till rätt kloka avvägningar, och jag
              är nästan förvånad över att Vänsterpartiet uppenbarligen tycker
              att de är det knepiga.
            </seg>
          </u>
          <note type="speaker" n="83084e64">
            Anf. 39 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-2" n="b0c72cd7">
            <seg n="a9de94eb">
              Herr talman! Jag har en liten kommentar till Anti Avsan. Jag
              tycker inte att det jag diskuterar är en helt annan fråga. Det
              jag diskuterar är barnens bästa utifrån den situation som råder
              i dag, en situation som är väl omvittnad av till exempel föreningen
              Insolvens, där de här föräldrarna finns.
            </seg>
            <seg n="81589d63">
              Det är verkligheten som råder i dag, och har vi möjlighet, vi
              som är lagstiftare här i riksdagen, att rätta till och göra saker
              och ting bättre vill jag att vi ska göra det. Därför har jag tagit
              upp den här frågan. Jag menar att reglerna och tillämpningen av
              den här utsökningsbalken måste ändras.
            </seg>
            <seg n="561fa4bc">
              Skulle man bara ta hänsyn till förarbetena skulle situationen
              för många av de fattigaste i Sverige förbättras. Praxisen måste
              bli att Kronofogdemyndigheten ska ta hänsyn till den skuldsattes
              hela situation och att umgänge med barn alltid måste räknas med.
              Så är det inte i dag i verkligheten. Vi brukar i många andra sammanhang,
              som jag har sagt, prata om barnens bästa som en ledstjärna. Ska
              man då som liten tvingas avstå från en av föräldrarna på grund
              av ekonomin och samhällets outgrundliga regelverk? För det är
              också bevisligen så, precis som justitieministern sade, att det
              här inte är någon medveten kunskap hos ensamstående föräldrar,
              inte hos många i alla fall. Det är en stor brist bara det.
            </seg>
            <seg n="448d644d">
              Det verkar som om dagens regler, som vi läser dem i Kronofogdemyndighetens
              allmänna riktlinjer, mer tar hänsyn till långivare och kreditbolag
              än till barnen. Jag håller fast vid att det verkligen är så. Det
              är en verkligt konstig ordning när kommunala skattepengar ska
              gå till att finansiera vinster hos finansbolag där de underhållsskyldiga
              har sina skulder. Men om jag läser svaret med positiva ögon kan
              jag trots allt se att det finns en viss förståelse för situationen
              hos Beatrice Ask då hon i slutet av svaret säger att man överväger
              en översyn av utsökningsbalken och särskilt frågorna om gäldenärernas
              situation vid löneutmätning. Jag skulle dock vilja ha en mer exakt
              tid för när den här översynen kan bli av, för det brådskar för
              alla fattiga familjer. Jag hoppas att regeringen verkligen har
              barnens bästa för ögonen när man gör den här översynen.
            </seg>
          </u>
          <note type="speaker" n="71433f38">
            Anf. 40 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-17" n="64b7b9ce">
            <seg n="d1fa6889">
              Herr talman! Jag tror att det är viktigt i den här diskussionen
              att ha klart för sig att det är en besvärlig situation man har
              om man är med i föreningen för dem som har insolvensbekymmer.
              Jag har också träffat många av dem, och det är så. Däremot tror
              jag inte att det är reglerna på just det här området som ställer
              till det mest av allt, utan det finns annan problematik. Det är
              också så att man som ensamstående förälder eller som underhållsskyldig
              i någon mening ofta har en besvärlig ekonomi. Jag tror nästan
              att alla föräldrar av och till tvingas att avstå från trevliga
              saker för sina barn på grund av ekonomiska problem. Det kan vi
              bara lösa på ett annat sätt, nämligen genom att se till att folk
              får arbete och att vi har bättre villkor överlag. Men det handlar
              inte om hur man reglerar detta med löneutmätning och skillnaderna
              där.
            </seg>
            <seg n="8a058588">
              Jag är ändå av uppfattningen att det är en poäng att försöka
              få föräldrar att själva reda ut vad man ska betala. Om man hanterar
              det själv har man en fördel av det. Jag tror att det är en bra
              regel, men det är viktigt att man vet om den. Det skulle underlätta
              för Försäkringskassan och många andra om föräldrarna inte höll
              på med myndigheter som mellanhand. Det skulle naturligtvis också
              spara pengar. För samhället vore det en fördel. Men det är en
              bisak. Jag tycker att det är en lite konstlad problematik som
              tas upp i interpellationen i vissa delar.
            </seg>
            <seg n="d74130f7">
              Sedan är det viktigt att vi ser över de konflikter som finns
              mellan olika regelverk för att räta ut en del frågetecken. Jag
              nämnde ju den här utredningen som ska se över utsökningsrätten.
              I det ingår naturligtvis att titta på umgängeskostnader, som man
              alltid kan diskutera på väldigt många olika sätt. Ibland hävdar
              man från en del håll att det är otroligt svårt att få det hela
              att gå ihop. Då får man väl se om det finns några orimligheter,
              men min grundinställning är att riksdagen har hamnat ganska rätt
              när det gäller de principer som gäller regler för utmätning och
              annat och också när det gäller regler för att betala för sina
              barn.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="01d6f822">
            9 § Svar på interpellation 2007/08:141 om rättsintyg i våldtäktsutredningar
          </note>
          <note type="speaker" n="9e525d3f">
            Anf. 41 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-18" n="64b7b9ce">
            <seg n="33ff09c7">
              Herr talman! Lena Olsson har frågat mig om jag avser att vidta
              åtgärder för att åklagare och polis rutinmässigt ska begära ut
              och analysera rättsintyg i våldtäktsutredningar.
            </seg>
            <seg n="a4fae5fc">
              Rättsintygen fyller en viktig funktion när det gäller att utreda
              och lagföra brott. För att höja kvaliteten på rättsintygen infördes
              i januari 2006 en ny ordning för utfärdande av rättsintyg. Innebörden
              av den nya ordningen är att Rättsmedicinalverket har huvudansvaret
              för att utfärda rättsintyg.
            </seg>
            <seg n="f0662187">
              Sedan reformen genomfördes har fler rättsintyg inhämtats. Enligt
              uppgift har också kvaliteten på rättsintygen förbättrats. Däremot
              har antalet rättsintyg grundade på en kroppsundersökning minskat.
              Detta är enligt min mening värt att uppmärksamma. Jag utgår från
              att syftet med lagstiftningen om utfärdande av rättsintyg får
              genomslag i den brottsbekämpande verksamheten.
            </seg>
            <seg n="e528ebcd">
              Att bedöma vilken bevisning som krävs i ett enskilt ärende och
              när rättsintyg ska hämtas in är däremot uteslutande en uppgift
              för de brottsbekämpande myndigheterna. Jag kommer att noga följa
              utvecklingen på området.
            </seg>
          </u>
          <note type="speaker" n="32db544a">
            Anf. 42 LENA OLSSON (v):
          </note>
          <u who="Q4971169" xml:id="i-741d4a6eb234fe87-0" n="ed300709">
            <seg n="ed0af35b">
              Herr talman! Jag vill tacka ministern för svaret.
            </seg>
            <seg n="412ce7fe">
              Tidningen Arbetaren gjorde en intervju med en representant för
              den nya akutmottagningen för våldtagna kvinnor på Södersjukhuset,
              en akutmottagning som jag som vänsterpartist är väldigt stolt
              över, för det är Vänsterpartiet i Landstinget i Helsingforss län
              som har drivit på för att få till den.
            </seg>
            <seg n="8073eeb8">
              Det rör sig om ungefär 600 fall, och 60 procent av fallen anmäldes
              också. Det kan ju vara så att en kvinna tar tillbaka och av sekretesskäl
              inte tillåter att man använder materialet, men jag tror i alla
              fall om dessa 60 procent att har man tagit steget att anmäla så
              menar man också allvar med detta.
            </seg>
            <seg n="8aabc3a2">
              Det som bekymrar mig är att åklagare och polis i hälften av de
              här fallen inte kräver det här rättsintyget. Vi vet utifrån historien
              att det är ett bekymmer i rättegångsförhandlingar när ord står
              emot ord. Intygen är väldigt betydelsefulla.
            </seg>
            <seg n="901d1fce">
              Jag kommer också ihåg att överläkaren som intervjuades på denna
              avdelning var väldigt bekymrad. Man lade ned ett stort arbete
              på att göra en utförlig dokumentation, men den begärs sedan inte
              ut som stödbevisning.
            </seg>
            <seg n="0842a9c9">
              Jag är glad för det svar jag har fått såtillvida att ministern
              har uppmärksammat att rättsintyg grundade på kroppsundersökning
              har minskat. Vad gäller kvaliteten lär det ju ha blivit bättre
              sedan den nya lagstiftningen kom, men professor Lennart Rammer
              på Rättsmedicinalverket tycker inte att det här är tillfyllest.
            </seg>
            <seg n="dd500aa7">
              Därför skulle jag vilja fråga ytterligare en gång: Finns det
              konkreta åtgärder som ministern tänker vidta?
            </seg>
            <seg n="b70c316c">
              Det är ju också så att det kom en handlingsplan förra veckan
              när det gäller mäns våld mot kvinnor, och där tar man specifikt
              upp rättsintygen. Nu var det en ganska liten text där, så det
              kanske vore bra att i dag konkret få reda på hur man ska kunna
              utveckla det här till det bättre, framför allt för dessa kvinnor
              som förnedras ganska grovt under en våldtäkt.
            </seg>
            <seg n="ee5c370f">
              Att bedöma vilken bevisning som krävs i ett enskilt ärende, skriver
              ministern, och när rättsintyg ska hämtas in är däremot uteslutande
              en uppgift för de brottsbekämpande myndigheterna. Men jag skulle
              ändå vilja passa på och fråga: Någonting borde man väl göra? I
              hälften av de här fallen begär man ut rättsintyg. Jag kan tycka
              att det är ganska slarvigt, och jag vet heller inte varför det
              är så. Beror det på det vi har sett i domstolar förnedrande frågor
              och så nämligen att det är en viss kvinnosyn som återigen syns
              i de här frågorna?
            </seg>
          </u>
          <note type="speaker" n="28067b8d">
            Anf. 43 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-19" n="64b7b9ce">
            <seg n="32977077">
              Herr talman! Jag tror att Lena Olsson och jag är helt överens
              om vikten av att använda rättsintyg och att det fungerar väl.
              Det är också så att Rättsmedicinalverket i en rapport har föreslagit
              ett antal åtgärder för att få ökad användning av detta. Man pekar
              på en del problem som vi har. Vi har för få rättsintygsläkare.
              Fler behöver rekryteras. Man tittar på utbildning, handledning,
              kvalitetskontroller och lite olika sådana saker.
            </seg>
            <seg n="6f3be41d">
              Det bekymrar mig, detta med att kroppsundersökningar har försvunnit.
              Man har alltså inte riktigt de rättsintyg man alltid skulle önska
              ens i de fall där man har rättsintyg, och det skulle behöva göras
              mer.
            </seg>
            <seg n="b17e3c81">
              Jag vill ändå säga att under 2007 har polismyndigheterna identifierat
              möjligheterna att förbättra sitt eget och åklagarnas arbete på
              det här området, och Rikspolisstyrelsen har under det här året
              vidtagit flera åtgärder för att öka användningen av rättsintyg.
              Man har bland annat tagit upp mer än en gång på länspolismästarmötena
              hur viktigt det är att implementera det beslut som riksdagen har
              tagit. Men det finns i andra änden en del problem med brist på
              läkare som utfärdar dessa intyg, rutiner och annat, och det är
              därför som jag inte tycker att man kan kräva detta förrän vi har
              en utbyggnad.
            </seg>
            <seg n="a61d3f17">
              Vi kommer att arbeta vidare med att se till att polis och åklagare
              faktiskt inser betydelsen av och använder detta som verktyg. Det
              får absolut inte vara en fråga om kostnader eller annat när det
              gäller om man använder den här bättre bevisningen.
            </seg>
            <seg n="e731b8e8">
              En sak som vi naturligtvis kan göra det kan vi hjälpas åt med
              är att syna resultaten. Vill vi få upp antalet våldtäktsmål och
              annat som leder till beslut i statistiken så måste vi få bättre
              kvalitet i utredningarna. Men det kan naturligtvis också finnas
              anledning det är det jag vill fundera över att i regleringsbreven
              för polis, åklagare och Rättsmedicinalverket återkomma i frågan.
            </seg>
            <seg n="9e304563">
              Vi studerar alltså väldigt noggrant den gedigna rapport som Rättsmedicinalverket
              har gjort om hur det nya riksdagsbeslutet har fungerat och hur
              utvecklingen ser ut. Där ser vi en hel del positiva tecken, men
              som jag sade också en del som jag ser som bekymmer. Det får vi
              ta tag i. Det kommer alltså ytterligare anvisningar.
            </seg>
            <seg n="64d47760">
              Jag är glad över att poliserna själva inte minst har uppmärksammat
              betydelsen av att använda det här verktyget.
            </seg>
          </u>
          <note type="speaker" n="c4e21bca">
            Anf. 44 LENA OLSSON (v):
          </note>
          <u who="Q4971169" xml:id="i-741d4a6eb234fe87-1" n="ed300709">
            <seg n="49e7fcda">
              Herr talman! Ja, visst är det så, ministern: Vi är nog ganska
              överens om de här frågorna, och vi vill också att det händer någonting
              i de här frågorna. Det här har ju en historik bakåt som man lätt
              kan uppfatta, herr talman, som att det går väldigt trögt så länge
              det är fråga om kvinnor, speciellt när det gäller de här sexualbrottsmålen.
            </seg>
            <seg n="77d4c215">
              Jag vet också att en hel del görs hos åklagare och polis. Det
              har jag skaffat mig information om. Jag har också sagt i en del
              intervjuer att jag inte anklagar åklagarna generellt. Jag säger
              att det här inte gäller alla åklagare och inte alla poliser, utan
              det finns naturligtvis de som sköter sig. Men jag vill verkligen
              skicka en signal till dem som inte sköter sig.
            </seg>
            <seg n="29a41117">
              Därför tycker jag att det är bra med vidare direktiv från regeringen
              när det gäller de här frågorna. Jag hoppas att det händer en hel
              del på de här områdena. Man börjar bli ganska trött på att kvinnor,
              oavsett var vi befinner oss, har något slags underordnad betydelse.
            </seg>
          </u>
          <note type="speaker" n="cf7f832d">
            Anf. 45 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-20" n="64b7b9ce">
            <seg n="40613f2a">
              Herr talman! Det är klart att vi måste få ordning på detta. Då
              tror jag att man måste arbeta som i ramsan om katten på råttan
              och så vidare. Genom att sätta press på att vi ska få resultat
              när det gäller uppklaringen av de här brotten gäller det att se
              till att utredningarna blir bättre. Det inser alla poliser om
              de tänker efter: Vi måste få högre kvalitet i utredningarna. Och
              då har man väldigt god nytta av rättsintyg.
            </seg>
            <seg n="3bc00a10">
              De problem som man då möjligen skulle kunna skylla på eller tycka
              finns är bristen på rättsintygsläkare, för det saknas på många
              orter i landet fortfarande men inte överallt.
            </seg>
            <seg n="a14ebe11">
              Sedan är det så det pekar Rättsmedicinalverket på i sin rapport
              att det verkar som om kostnaderna för att inhämta ett sådant där
              rättsintyg avhåller en del polismyndigheter från att arbeta med
              det. I stället begär man ofta en kopia av patientjournalen i stället,
              vilket inte alls är lika bra. Det är bekymmersamt, och därför
              är det så viktigt att polisen trycker på och att man på länspolismästarmöten
              med flera sammanhang pekar på det värde rättsintygen har.
            </seg>
            <seg n="d344a19f">
              Men då måste vi också se till att rättsintyget har uppgifter
              som kommer av en ordentlig kroppsundersökning. Det är inte alltid
              det trevligaste för den drabbade kvinnan. Det brukar vara tråkigt
              och jobbigt ibland, och det krävs kompetens i vården när man arbetar
              med att göra den typen av undersökningar. Men det är oftast den
              typ av teknisk bevisning som man kan behöva för att avkunna en
              riktig dom i den här typen av ärenden.
            </seg>
            <seg n="ac105afd">
              Jag tror alltså att vi får arbeta mycket med att sätta press
              på resultat här och också se till att sprida kunskap om de möjligheter
              som finns.
            </seg>
            <seg n="428fb2e8">
              Rättsmedicinalverket arbetar effektivt på det området och pekar
              i den senaste rapporten på många olika saker som behöver göras.
              Det tror jag att vi kan använda i de direktiv som vi ska ge polis
              och åklagare.
            </seg>
          </u>
          <note type="speaker" n="b763ca1c">
            Anf. 46 LENA OLSSON (v):
          </note>
          <u who="Q4971169" xml:id="i-741d4a6eb234fe87-2" n="ed300709">
            <seg n="f3a10d41">
              Herr talman! Jag har bara en fråga till som jag vill ställa.
              Det gäller rättsintygen och de förbättringar som nu ska göras
              och den utveckling som det nu ska sättas fokus på för att få lite
              bättre ordning på dessa frågor.
            </seg>
            <seg n="a9966ca8">
              Inom vilken tidsram tror ministern att vi kan få en förbättring?
              Är det inom ett år eller inom två år, eller är det inom perioden
              för handlingsplanen som gäller mäns våld mot kvinnor? Det är en
              angelägen fråga. Det är bra att vi har den här debatten, för den
              i sig skapar debatt utanför det här huset, något som i sin tur
              innebär en påtryckning. När kan vi räkna med konkreta åtgärder?
            </seg>
          </u>
          <note type="speaker" n="d010e538">
            Anf. 47 Justitieminister BEATRICE ASK (m):
          </note>
          <u who="Q297850" xml:id="i-f665640fe66e3b14-0" n="64b7b9ce" next="i-83afb7ea4e73a655-0">
            <seg n="f547e8ae">
              Herr talman! Bättre resultat när det gäller uppklaringen vågar
              jag inte sätta någon tidsram för, men det vore väl tusan om vi
              inte lite snabbare kunde se till att rättsintyg används på ett
              vettigt sätt, och att den möjligheten verkligen används. Vi vet
              att det är en viktig pusselbit för att komma längre i sak.
            </seg>
            <seg n="2001e1ae">
              Jag vill också säga att regeringen arbetar aktivt med dessa frågor.
              Vi sätter inte kvinnor på undantag. Vi har presenterat handlingsplanen
              som, precis som påpekades, ibland är lite kortfattad i beskrivningarna,
              vilket beror på att vi vill ha med väldigt mycket i den.
            </seg>
            <seg n="3e6be2ef">
              För mig som justitieminister handlar det om att arbeta mycket
              med bemötandefrågor inom domstol, åklagarväsende och polis för
              att bemöta kvinnor på rätt sätt så att de vill och vågar anmäla,
              vågar berätta och håller ut under hela resan. Det handlar om Stalkningsutredningen,
              som även innehåller frågor om vad vi ska göra när besökförbud
              inte respekteras. Det handlar om ändrade skadeståndsregler och
              mycket annat. Det handlar alltså om hela denna problematik. Jag
              skulle kunna göra listan ganska lång.
            </seg>
            <seg n="fe469e62">
              Frågan om rättsintyg är mycket viktig för mig. Det är därför
              den är med i handlingsplanen. Jag tycker också att det är mycket
              bra att vi nu har en färsk utredning där vi kan se hur de används,
              hur kvaliteten ser ut och vad vi kan göra. Rättsmedicinalverket
              har dessutom tagit som sin uppgift att ge lite idéer om vad vi
              kan göra för att förbättra det hela.
            </seg>
            <seg n="5b20febd">
              Vi måste dock rekrytera lite fler läkare för att kunna täcka
              upp så att den kompetensen finns runt om i landet. Det räcker
              inte med den utmärkta mottagningen på Södersjukhuset, som även
              jag har besökt.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="572f6fe0">
            Ajournering
          </note>
          <note n="5907fba8">
            Kammaren beslutade kl. 15.52 på förslag av talmannen att ajournera
            förhandlingarna till kl. 18.00.
          </note>
          <u who="Q297850" xml:id="i-83afb7ea4e73a655-0" n="64b7b9ce" prev="i-f665640fe66e3b14-0">
            <seg n="e6060bcd">
              Återupptagna förhandlingar
            </seg>
          </u>
          <note n="21dfb4e2">
            Förhandlingarna återupptogs kl. 18.00.
          </note>
          <note n="ce07508c">
            10 § Svar på interpellation 2007/08:150 om registrering av flygpassagerardata
            inom EU
          </note>
          <note type="speaker" n="a69fb867">
            Anf. 48 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-21" n="64b7b9ce">
            <seg n="ff7109ca">
              Herr talman! Alice Åström har frågat mig om jag avser att vidta
              åtgärder för att stoppa förslaget om ett nytt system för registrering
              av flygpassagerardata inom EU.
            </seg>
            <seg n="d1d80a36">
              Insamling av information om flygpassagerare som finns i flygbolagens
              bokningssystem, så kallade PNR-uppgifter, pågår redan i dag. Efter
              avtal mellan EU och USA samt Kanada överförs PNR-uppgifter från
              flygbolagen till amerikanska och kanadensiska tull- och gränsskyddsmyndigheter
              i samband med transatlantiska flygningar. Australien vill gärna
              ingå ett liknande avtal med EU.
            </seg>
            <seg n="b2d912a7">
              Jag ska inledningsvis också säga att lufttrafikföretag redan
              i dag har en skyldighet enligt ett direktiv från 2004 att på begäran
              från behöriga myndigheter lämna ut förhandsuppgifter om flygpassagerare
              för gränskontrolländamål och för att bekämpa den olagliga invandringen.
              Sådan information omfattar biografiska data såsom resehandlingar,
              nationalitet, namn och restider. Inom ett PNR-system är avsikten
              att ytterligare informationstyper, till exempel kreditkortsnummer
              och ändringar i flygplaneringen, ska göras tillgängliga i ett
              tidigare skede. Syftet med detta är att skapa möjligheter för
              polisen att göra riskbedömningar av passagerare för att förhindra
              terroristbrott och annan allvarlig organiserad brottslighet.
            </seg>
            <seg n="c20dea39">
              Kommissionens nu aktuella förslag om PNR är en del i ett paket
              med förslag som också omfattar en handlingsplan om säkerhet rörande
              sprängmedel och en revidering av 2002 års rambeslut om bekämpande
              av terrorism. Kommissionen har också aviserat att ytterligare
              ett paket med förslag avses att läggas fram under det första halvåret
              2008. EU:s agerande mot terrorism omfattar alltså flera planerade
              åtgärder.
            </seg>
            <seg n="6e546bcd">
              När det gäller PNR är en majoritet av medlemsstaterna positiva
              till att ett EU-system inrättas. Flera medlemsstater har också
              initierat åtgärder i den riktningen på nationell nivå.
            </seg>
            <seg n="2a454fb5">
              När vi nu analyserar detta nya förslag måste vi naturligtvis
              ägna särskild uppmärksamhet åt balansen mellan säkerhetsaspekter
              å den ena sidan och integritetsskydd och respekt för mänskliga
              rättigheter å den andra. En ytterligare fråga som rests i sammanhanget
              handlar om effektiviteten och mervärdet av ett PNR-system i förhållande
              till den stora mängd information som avses att behandlas. Den
              frågeställningen måste belysas ingående såväl i vår egen analys
              som i de kommande förhandlingarna.
            </seg>
            <seg n="e372d2f9">
              Rätten till privatliv är inte en absolut rättighet. Intrång i
              privatlivet får man göra, men det får endast ske om åtgärden har
              stöd i lag och är nödvändig i ett demokratiskt samhälle för att
              uppfylla vissa legitima mål. Åtgärden måste även stå i rimlig
              proportion till det mål som eftersträvas. Det krävs dessutom att
              lagen är tillräckligt tydlig för att dess adressater ska kunna
              rätta sig efter den och att den är förutsägbar. I det sammanhanget
              står det klart att inte minst de föreslagna lagringstiderna, men
              även avgränsningen av ändamålen och informationstyperna, kommer
              att behöva analyseras ingående.
            </seg>
          </u>
          <note type="speaker" n="1ff791d2">
            Anf. 49 ALICE ÅSTRÖM (v):
          </note>
          <u who="Q4354173" xml:id="i-9cb1b52c5f8c37aa-0" n="14cfd7fe">
            <seg n="ee5cf59a">
              Herr talman! Jag vill börja med att tacka justitieministern för
              att hon har tagit sig tid att besvara interpellationerna här i
              dag. Detta säger jag mot bakgrund av den händelse som har inträffat
              i dag och som berör oss alla som jobbar med frågor i rättsväsendet.
              Vi är väldigt angelägna om att se till att vi i ett demokratiskt
              samhälle kan skydda dem som representerar rättssamhället för vår
              räkning. Jag är väldigt tacksam att justitieministern ändå har
              tagit sig tid att ta debatterna. Jag förstår att det är många
              tankar i huvudet som upptar justitieministern just nu och att
              hon kanske inte just nu är så fokuserad på just den här frågan.
            </seg>
            <seg n="cb027186">
              Herr talman! Vi kommer att återkomma till frågan vid flera tillfällen.
              Anledningen till min fråga är att jag på en mängd områden ser
              allt fler förslag som rör den personliga integriteten. Vi måste
              också ställa oss frågan om varje sådan åtgärd egentligen fyller
              det syfte vi vill uppnå. Det handlar om att den är proportionerlig,
              att det är rimligt att vi kan använda oss av den och att den är
              effektiv på något sätt.
            </seg>
            <seg n="f05211ca">
              Man ser skillnaden mellan de uppgifter som finns i dag enligt
              avtalet mellan EU, USA och Kanada. Det nya förslaget skulle gälla
              alla resor till tredjeland, inresa till tredjeland eller utresa
              till tredjeland. Det innebär en oerhört mycket större mängd data.
            </seg>
            <seg n="b1c9841e">
              Jag vill inte utvidga debatten ytterligare. Men i det sammanhanget
              måste jag säga att när det gäller att bekämpa terrorism och grov
              organiserad brottslighet finner jag det lite underligt att det
              gäller just ut och in från tredjeland och inte inom EU-länderna.
            </seg>
            <seg n="80a38fcf">
              Vi vet att terrorism också kan förekomma inom EU-länderna och
              inte bara mellan tredjeland. Man kan ställa sig frågan: Ett system
              som blir så oerhört omfattande, blir det över huvud taget så täckande
              att det kan fylla den funktionen?
            </seg>
            <seg n="d72d018d">
              Den andra frågan som justitieministern tar upp är att lufttrafikföretagen
              redan i dag har en skyldighet enligt ett direktiv att lämna ut
              förhandsuppgifter om flygpassagerare för gränskontrolländamål
              och för att bekämpa den olagliga invandringen. Där är det heller
              inte samma lagringstid.
            </seg>
            <seg n="2ad5fa9b">
              Där har jag en konkret fråga till justitieministern. Jag har
              läst en artikel som var ett referat från kommissionen att kommissionen
              också ska titta på en samkörning mellan den typen av register
              som finns och Schengensystemet.
            </seg>
            <seg n="f6a8561d">
              Vi börjar få en oerhört stor mängd register utan att man också
              tittar på en samkörning. Det innebär ett väldigt stort steg när
              det gäller skyddet för den personliga integriteten.
            </seg>
            <seg n="1bdebb0e">
              Herr talman! Min förhoppning är att justitieministern i det fortsatta
              arbetet när det gäller förslagen från kommissionen framför allt
              lyfter fram frågan om den personliga integriteten och också frågan
              om hur proportionerligt det är.
            </seg>
            <seg n="9e2c3a0e">
              Visst får man göra intrång när det gäller skyddet för den personliga
              integriteten och begränsa människors rättigheter, men det ska
              vara proportionerligt. Ett sådant datalagringssystem kommer att
              vara oerhört omfattande och beröra alla människor som egentligen
              befinner sig på resa till eller från tredjeland.
            </seg>
            <seg n="98d42bbb">
              Dessutom ska materialet sammanlagt lagras i 13 år. Om man tänker
              på all flygtrafik mellan tredjeland och Sverige eller från tredjeland
              till Sverige är det en oerhörd mängd data. Inte kan väl justitieministern
              anse att det kan vara ett effektivt sätt att bekämpa brottsligheten
              och samtidigt ha respekt för den personliga integriteten?
            </seg>
          </u>
          <note type="speaker" n="c5acd6ee">
            Anf. 50 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-22" n="64b7b9ce">
            <seg n="1f6c2569">
              Herr talman! Låt mig börja med det jag hoppade över på s. 3 i
              interpellationssvaret, som ändå är en bra inledning.
            </seg>
            <seg n="02c0a385">
              Sammanfattningsvis anser jag att det är alldeles för tidigt att
              ta ställning till det förslag som nu florerar. Det har kommit
              alldeles nyligen. Arbetet med att analysera det har precis påbörjats.
              Vi kommer att få anledning att återkomma till det.
            </seg>
            <seg n="f5e2380b">
              Det bör understrykas att förslaget ligger på bordet efter önskemål
              från medlemmarnas stats- och regeringschefer. Syftet är att man
              vill öka säkerheten för våra medborgare. Det är en fråga som vi
              tar på stort allvar.
            </seg>
            <seg n="876c1c64">
              Inom EU, precis som inom riksdagen, är det ständigt en mängd
              olika förslag som bollas i diskussionerna. Det gäller detta med
              samkörning mellan olika register. Det finns alla möjliga olika
              tankar lite här och där.
            </seg>
            <seg n="a4e8d154">
              Jag har inte sett något sådant konkret förslag om jag ska vara
              riktigt ärlig. Det finns anledning att fråga sig om det kommer
              ett sådant. Många idéer visar sig mindre hållbara när man ska
              sätta dem i sjön, och det är väl tur det, höll jag på att säga.
            </seg>
            <seg n="cc7aa550">
              Vad det visar är att det finns en väldigt målmedveten inställning
              hos medlemsstaterna att öka informationsutbytet. För att det brottsbekämpande
              samarbetet inom EU ska vara effektivt behövs ett fungerande informationsutbyte.
            </seg>
            <seg n="27ec4b20">
              Vi har fattat en hel del beslut på området, och det pågår en
              hel del modernisering. Det är viktigt, som jag framhöll i mitt
              svar, att man tittar på proportionaliteten och effektiviteten
              i systemen.
            </seg>
            <seg n="4187cb8d">
              System som blir alltför omfattande blir lite grann som att leta
              nålar i en höstack. Det kostar mycket och ger lite, och det tycker
              jag är en aspekt som alldeles för ofta glöms bort när man diskuterar
              informationssystem och utbyte av dessa.
            </seg>
            <seg n="3fc73a16">
              Det här skiljer sig naturligtvis från en del andra system, möjligen
              med undantag av lagring av trafikdata som vi också har på vårt
              bord för att diskutera i riksdagen så småningom. Det handlar om
              information som tas upp av privata aktörer och som sedan används
              i brottsbekämpande syfte. Det kräver en särskild mässa och ett
              särskilt regelverk när det handlar om hur man ska ha det med den
              typen av system. Jag är intresserad av hur förslaget ser ut, men
              framför allt av att analysera de olika delarna.
            </seg>
            <seg n="d6c4cdd8">
              För svenskt vidkommande är vi med när det gäller att samarbeta
              för att bekämpa grov brottslighet. Vi tycker att det är viktigt
              att Sverige ställer upp tillsammans med andra länder för att motarbeta
              terrorism och annat. Men jag tycker också att vi har en skyldighet
              att se till att informationsutbytet är effektivt och relevant.
              Det ska också bygga på rule of law och därmed det som hör ihop
              med rättssäkerhet och aspekter som har att göra med mänskliga
              fri- och rättigheter. Det finns något slags gräns för hur långt
              man kan gå i olika syften även om det är oerhört behjärtansvärt
              att göra vad man kan för att stoppa den ytterst grova kriminalitet
              som den här typen av åtgärder riktas mot.
            </seg>
          </u>
          <note type="speaker" n="9b4ebd43">
            Anf. 51 ALICE ÅSTRÖM (v):
          </note>
          <u who="Q4354173" xml:id="i-9cb1b52c5f8c37aa-1" n="14cfd7fe">
            <seg n="e3d76d91">
              Herr talman! Jag börjar i änden med den grova brottsligheten
              och terrorismen. Det är det flygregistret ska kopplas till; man
              skydda sig mot grov organiserad brottslighet och terrorism. Man
              måste också koppla det till rambeslutet om bekämpande av terrorism
              som är ett av de tre paket som ligger här. Vi vet att det redan
              i dag finns en kritik mot att just terroristdefinitionen är alldeles
              för vid.
            </seg>
            <seg n="5d77c312">
              I det liggande ramförslaget om ändring finns också det här med
              offentlig uppmaning, rekrytering och utbildning när det gäller
              terrorism. Just offentlig uppmaning är någonting som ligger väldigt
              nära gränsen till yttrandefrihet och hur man ska definiera det
              hela. Det har riktats en del kritik från MR-organisationer mot
              utkastet till ändring.
            </seg>
            <seg n="9544271a">
              Om man kopplar ihop det här och går tillbaka till flygregistret,
              där man ska lagra data under fem år i ett första skede och upp
              till 13 år om det finns ett tydligt terroristhot, så måste man
              också titta på definitionerna och hur man ser på det hela.
            </seg>
            <seg n="5c3223a9">
              Man kan se på de tre förslagen ihop. Det andra handlar om sprängämnen,
              där jag tycker att det finns många saker som är rätt bra och rimliga
              när det gäller att hålla koll på hanteringen. Det handlar också
              om definitionen av terrorism; det är då man ska använda sig av
              registren. Det kan innebära grov stöld, urkundsförfalskning och
              sådant som kan kopplas till terrorism eller till syftet att stödja
              terrorism. Med de vida begreppen finns det en mängd andra brottsrubriceringar
              som kan kopplas till terrorism.
            </seg>
            <seg n="b6428d53">
              Därför har jag en fråga till justitieministern. När det gäller
              förhandlingarna om de tre olika förslagen, framför allt det som
              gäller flygregistret, måste det hela vara tydligt. Justitieministern
              sade i sitt svar att det måste vara tydligt, förutsägbart och
              avgränsat. Jag tycker att man också måste lyfta upp frågan om
              vid vilken typ av terroristbrott som man ska kunna använda sig
              av registret mellan 5 och 13 år. Det är väldigt otydligt. Vad
              tycker justitieministern?
            </seg>
          </u>
          <note type="speaker" n="bdfcda8b">
            Anf. 52 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-23" n="64b7b9ce">
            <seg n="d8cf7ab9">
              Herr talman! Jag tycker att man ska eftersträva en tydlighet.
              Det finns definitioner, och det finns nog mer att göra åt dem.
            </seg>
            <seg n="94e842e6">
              I många av debatterna under senare tid har det funnits en risk
              för att man kallar alla för terrorister. Samtidigt får man inte
              underskatta allvaret i detta, vilket jag tycker att interpellanten
              kanske gjorde i sin interpellation när hon pratar om att väga
              detta mot något enstaka terroristdåd. Jag tycker att det är ganska
              många allvarliga saker som har hänt under de senaste åren, och
              vi har anledning att ta dem på allvar. Men det är klart att det
              ska definieras.
            </seg>
            <seg n="f93c9588">
              Jag tror att det är viktigt att se de tre olika delarna av förslaget
              eller paketet i en helhet. Man måste försöka anstränga sig för
              att se helheten. Men vår utgångspunkt måste vara att vi också
              ordentligt analyserar de förslag som lagts fram.
            </seg>
            <seg n="d890e14c">
              Jag kommer ganska väl ihåg de diskussioner som fördes när man
              tecknade avtalet med USA om PNR-uppgifterna. Det var ganska besvärliga
              diskussioner av det enkla skälet att motparten mer eller mindre
              kunde säga: Då kan ni slippa flyga till USA! Då är man lite bunden,
              och därför var det viktigt att få en ömsesidighet i det hela.
            </seg>
            <seg n="3c0c8a33">
              Jag kan ha stor respekt för att man vill ha en del uppgifter
              i flygtrafiken, som ju är känslig. Men det jag tycker är bekymmersamt
              är tanken att man ska spara information och börja kartlägga hur
              folk rör sig och reser i tid och evinnerlighet. Det leder för
              långt.
            </seg>
            <seg n="4f33b62b">
              Det är klart att man vill veta att man inte har farliga personer
              på det flygplan man kliver ombord på och att man vill ha kontroller.
              Vi har redan i dag ganska noggranna kontroller när man ska ut
              och flyga. Det är rimligt och det är bra. Men man måste verkligen
              diskutera hur långt man ska utsträcka det och vilka olika system
              vi kan ha för att utvidga insamlingen. Jag tror att det handlar
              mycket om proportionaliteten och att analysera det här. Man måste
              också göra det praktiskt för myndigheter och människor att röra
              sig fritt och att leva ett någorlunda fritt liv.
            </seg>
            <seg n="e7e4ac23">
              Detta står inte i underlaget, men jag tror också att om man går
              för långt i olika typer av kontrollsystem riskerar man att lägga
              så mycket energi på att tro att man kontrollerar allting att man
              sedan inte har någon kraft att ta tag i saker som faktiskt händer.
              Man kanske kan hitta andra lösningar. Vi måste ha tid, ork, resurser
              och människor som kan arbeta med det som kommer därutöver och
              som händer fast vi inte hade tänkt på det. Man riskerar att förlora
              den flexibiliteten om man bygger in sig i alldeles för många byråkratiska
              kontroller och annat. Det tar mycket energi.
            </seg>
            <seg n="a1b30f2d">
              Proportionerna, omfattningen och effektiviteten känns oerhört
              viktiga. De är i sig också skyddsmekanismer för att arbeta för
              att inte få alltför integritetskränkande administration och system
              för detta.
            </seg>
          </u>
          <note type="speaker" n="3f489b9c">
            Anf. 53 ALICE ÅSTRÖM (v):
          </note>
          <u who="Q4354173" xml:id="i-9cb1b52c5f8c37aa-2" n="14cfd7fe">
            <seg n="314ab75d">
              Herr talman! Jag kan instämma i mycket av det som justitieministern
              säger. Man riskerar att bygga in sig i system som man tror skapar
              någon trygghet. Man lägger kraft och tid på det och har därför
              inte kraft och tid att arbeta mer på gräsrotsnivå men så kanske
              man inte ska säga. Men om alla blir upptagna med att sitta och
              analysera datautskrifter i stället för att vara ute i verksamhet
              tror jag att man riskerar att förlora mycket.
            </seg>
            <seg n="fbfae836">
              Det som justitieministern tog upp och som kanske var lite provocerande
              i min interpellation var det här med att det omöjligt står i rimlig
              proportion till de vinster som kan uppnås genom att möjligen förhindra
              något enstaka terroristdåd. Ja, det var provocerande och medvetet
              provocerande! Jag och Vänsterpartiet upplever att man till slut
              hamnar farligt nära den diskussion som till exempel har funnits
              i USA. Där undrar man om det är möjligt att använda tortyr. Ska
              vi inte kunna göra det, säger man. Om vi torterar ett visst antal
              människor med grymma metoder och om vi då skulle lyckas förhindra
              ett terroristdåd ska vi då inte använda oss av den metoden? Helt
              plötsligt har vi fått en debatt i världen där man börjar säga
              att det här går att ställa i relation till varandra. Flygregister
              är kanske inte det som är det allra största där. Men vi måste
              hålla debatten ständigt levande. Visst kanske det vore möjligt
              för oss att förhindra hemska saker som händer i världen, men vi
              kanske också betalar ett för högt pris på vägen dit.
            </seg>
            <seg n="da6a9b5d">
              Om man förenklar det mycket så vore det oerhört mycket lättare
              om vi satte ett litet chips i nacken på alla barn som föds världen
              över. Sedan skulle vi kunna följa dem och kartlägga dem. Då skulle
              vi kunna klara upp i stort sett alla brott. Men frågan är: Är
              det ett samhälle vi vill ha? Den gränsen måste man ständigt dra,
              även om det är en jobbig och obehaglig fråga att ställa sig. Om
              man kan förhindra ett terroristdåd ska man då göra allt?
            </seg>
          </u>
          <note type="speaker" n="d23170ed">
            Anf. 54 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-24" n="64b7b9ce">
            <seg n="2f08b21a">
              Herr talman! Jag tror att det är viktigt visavi medborgarna att
              man kan säga att man har gjort allt som har stått i ens makt,
              men jag tycker snarast att man måste fundera över om det finns
              andra insatser som skulle ge ett bättre resultat. Vi politiker
              tvingas ju alltid att väga olika insatser emot varandra. Skapar
              man för stora system eller för krångliga system riskerar de att
              kosta mycket och kräva mycket energi och kraft, och då kanske
              man inte hinner eller orkar med annat som skulle vara nog så verkningsfullt.
              Det är den svåra avvägningen vi har att göra.
            </seg>
            <seg n="6897516a">
              Jag tycker att det ska sägas i den här diskussionen att det finns
              ett stöd för den här typen av åtgärder hos flertalet medlemsstater.
              I en del fall är det också på goda grunder beroende på hur man
              utformar ett system. Ett av skälen är att det retar upp Europa
              att andra kontinenter ställer så många krav på våra medborgare,
              och vi har ingenting att sätta emot. Det gör att vi får det svårare
              i förhandlingarna. Det kan också finnas skäl att säga att vi har
              det här systemet, vi gör på det här sättet, och det är den motprestation
              vi har.
            </seg>
            <seg n="56815de3">
              En aspekt som man också ska ha med är om man kan ha ömsesidig
              nytta av det eller kan man använda saker till något annat.
            </seg>
            <seg n="6c5311c7">
              Det förslag som har kommit på begäran av regeringscheferna är
              alldeles nytt. Det fordrar en ingående analys och beredning och
              en diskussion om vad som är bra och mindre bra. Det finns också
              anledning för oss att lyssna på andra medlemsstater och höra hur
              de ser på sakerna. Det är inte alltid vi är så långt ifrån varandra
              även om en del väldigt snabbt säger att de vill se ett förslag
              förverkligat.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="62cd8926">
            11 § Svar på interpellation 2007/08:164 om skärpt lagstiftning
            mot läktarvåld
          </note>
          <note type="speaker" n="98d207a0">
            Anf. 55 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-25" n="64b7b9ce">
            <seg n="134f736f">
              Herr talman! Bosse Ringholm har frågat mig om jag kan redovisa
              skälen till förseningen av den utlovade lagstiftning som skulle
              förstärka fotbollsklubbarnas och arrangörernas möjligheter att
              stävja läktarvåldet. Han har också frågat mig om jag avser att
              vidta någon form av åtgärder för att skynda på den utlovade lagstiftningen.
            </seg>
            <seg n="7bb58c22">
              Lagen om tillträdesförbud kom den 1 juli 2005. Alliansregeringen
              initierade omedelbart efter makttillträdet hösten 2006 en process
              för att förbättra den lagstiftning som den tidigare regeringen
              skapat. Eftersom ordningsstörningar vid idrottsarrangemang är
              ett problem som man effektivast angriper gemensamt med alla berörda
              aktörer fördes en dialog med företrädare för bland annat idrottsrörelsen
              och polisen. Samtalen syftade till att identifiera de särskilda
              frågor där lagstiftning kan behövas. Så snart samtalen var avslutade
              utarbetades ett uppdrag till en utredare, vilket beslutades i
              början av hösten 2007. Jag har svårt att se hur arbetet hade kunnat
              bedrivas på ett mer skyndsamt sätt än så.
            </seg>
            <seg n="738de0b4">
              Skyndsamheten i beredningen ska gälla även fortsättningsvis.
              Utredaren ska redovisa sina förslag redan den 31 mars nästa år.
              Jag har gett direktiv om att projektet har högsta prioritet. Sedvanligt
              remissförfarande måste dock iakttas, och det är viktigt att de
              förslag som lämnas är så väl genomarbetade att de verkligen innebär
              en effektivare lagstiftning. Min avsikt är att kunna presentera
              ett förslag som kan träda i kraft våren eller sommaren 2009.
            </seg>
          </u>
          <note type="speaker" n="472cfd33">
            Anf. 56 BOSSE RINGHOLM (s):
          </note>
          <u who="Q321595" xml:id="i-90537193ba1758d5-0" n="3597f0ae">
            <seg n="86f81d9b">
              Herr talman! Jag har frågat justitieministern om skälen till
              att den utlovade lagstiftningen nu är försenad ett år, och jag
              får ett ganska vagt svar. Jag har också frågat justitieministern
              om hon kan tänka sig att skynda på arbetet som har försenats kraftigt,
              och jag får egentligen inget svar alls. Jag antar att justitieministern
              förstår att två så magra svar inte är mycket att tacka för.
            </seg>
            <seg n="e76c9823">
              På vissa andra områden har justitieministerns kolleger visat
              stor handlingskraft när det gäller att riva ned delar av det svenska
              välfärdssystemet. När det gäller att lösa ett problem tycks handlingskraften
              inte vara lika stor i Beatrice Asks justitiedepartement och bland
              hennes regeringskamrater. Det har tagit Beatrice Ask ett helt
              år att tillsätta en utredning. Jag ser kraften i detta tillsättande
              av en utredning efter ett år.
            </seg>
            <seg n="f5b158a6">
              Så sent som i början av det här året hade Beatrice Ask samlat
              idrottsrörelsen, bland annat Fotbollförbundet, till en diskussion,
              och jag tycker att det är bra att alla får tillfälle att uttrycka
              sina synpunkter. Men det som då framfördes var naturligtvis känt
              sedan mycket lång tid tillbaka. Då ställde Beatrice Ask i utsikt
              att det snabbt skulle hända någonting inom Justitiedepartementet
              och att man skulle kunna få fram ett lagförslag under innevarande
              år så att det kunde träda i kraft nästa år. Av detta löfte bidde
              inte ens en tumme. Det bidde bara en utredning efter ett år. Den
              ska ta ytterligare ett halvår, och sedan tar det ytterligare ett
              år innan vi eventuellt får se någonting framåt sommaren 2009.
              Det är ganska emligt, Beatrice Ask. Det är inte mycket till handlingskraft.
              Man undrar vad justitieministern ägnar sin dag åt om detta är
              det enda resultat vi har sett efter ett helt års arbete.
            </seg>
            <seg n="1e9b4294">
              Vi socialdemokrater tycker att det är viktigt att den lagstiftning
              som vi initierade för ett par år sedan nu kan förstärkas.
            </seg>
            <seg n="950402f8">
              Vi tycker för det första att polismyndigheten bör få rätt att
              göra anmälan till allmän åklagare om tillträdesförbud.
            </seg>
            <seg n="3b78a625">
              Vi tycker för det andra att den allmänna åklagaren, på de uppgifter
              som anmälaren lämnar, bör kunna fatta ett direkt interimistiskt
              beslut som sedan skyndsamt kan prövas enligt lagen om tillträdesförbud
              och som i sin tur kan prövas av domstol.
            </seg>
            <seg n="a1e10570">
              För det tredje tycker vi att det måste bli lättare för klubbarna
              att få tillstånd för kameraövervakning.
            </seg>
            <seg n="e49f4c6a">
              För det fjärde tycker vi att det är viktigt att lagstiftningen
              och tillämpningen av den när det gäller supportrar som beträder
              spelplanen, kastar föremål och använder pyroteknik, vilket också
              är ett återkommande problem i samband med vissa fotbolls-, hockey-
              och bandymatcher, ses över och förstärks.
            </seg>
            <seg n="e937c18b">
              För det femte vill vi att tillträdesförbud ska kunna ges även
              för den som är under 15 år.
            </seg>
            <seg n="425d02cf">
              För det sjätte tycker vi att det är viktigt att de som tilldöms
              tillträdesförbud kan få anmälningsskyldighet till polisen i anslutning
              till högriskmatcher.
            </seg>
            <seg n="227c0a85">
              Låt mig nu fråga justitieministern om dessa sex förslag kan rymmas
              i det utredningsarbete som Beatrice Ask nu äntligen har fått i
              gång. Skulle jag kunna få ett svar på frågan om de här sex förslagen
              är möjliga att hantera inom de direktiv som är lämnade till utredaren
              för att få en möjlighet att få dem prövade? Jag tror att det vore
              i linje med vad många i svensk idrottsrörelse och vad många i
              publiken kräver att få till stånd. Det handlar helt enkelt om
              en bättre ordning för att kunna stävja läktarvåld och få bättre
              trygghet för den publik som kommer till olika idrottsevenemang
              för evenemangens skull och som inte vill bli störda.
            </seg>
            <seg n="1fedf094">
              Därför är min fråga till Beatrice Ask: Kommer de sex förslag
              som vi socialdemokrater för fram att kunna prövas av utredaren?
            </seg>
          </u>
          <note type="speaker" n="f2fac358">
            Anf. 57 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-26" n="64b7b9ce">
            <seg n="f69a5ed8">
              Herr talman! Det är väldigt intressant att diskutera den här
              frågan med en tidigare idrottsminister. I jämförelse med tidigare
              regeringar har den här regeringen arbetat ganska mycket med de
              här frågorna.
            </seg>
            <seg n="dbb4663c">
              När det gäller den försening som interpellanten kallar det var
              det idrottsrörelsen som hörde av sig och hade synpunkter omedelbart
              efter tillträdet. Vi ordnade en hearing väldigt snabbt. Det fanns
              en del uppfattningar som var kända, och andra var det inte. Det
              visade sig också att det fanns lite olika uppfattningar hos en
              del idrottsföreträdare men också hos polisen och andra. Vi skickade
              ut frågor, och det tog lite tid för de här organisationerna och
              andra att samla sig till svar på dem som skulle vara ett underlag
              för att ta fram direktiven till utredningen. Det kan man tycka
              olika saker om.
            </seg>
            <seg n="6fb106fc">
              Det är dessutom så att i det arbete vi har bedrivit är det inte
              bara riksdagen som ska fatta beslut om lagändringar utan också
              en del som ska göras ute på andra ställen i samhället. Det är
              många som måste agera för att stävja den här typen av våld.
            </seg>
            <seg n="0cde2296">
              Jag blir både glad och lycklig över de förslag som Socialdemokraterna
              har presenterat. En del av dem känner jag igen från reservationen
              när man antog den här lagstiftningen om tillträdesförbud som var
              något begränsad. Vi hade diskussioner här i kammaren då. Bosse
              Ringholm var inte med i den debatten. Vi var bekymrade över att
              Socialdemokraterna inte ville agera för att ta sig an de unga
              supportrarna och deras problem och hur de utnyttjas av äldre i
              den här typen av idrottsbråk. Jag tycker att det finns anledning
              att fundera över hur vi ska agera när det gäller dem som är under
              15 år.
            </seg>
            <seg n="2694b7fa">
              Kameraövervakning är en annan otroligt viktig fråga, men där
              är problemet att den förra regeringen inte gjorde ett dugg för
              att modernisera den kameralagstiftning vi har. Vi har fått helt
              olika tillämpning runt om i landet. Så det är verkligen uppochnedvända
              världen.
            </seg>
            <seg n="8abd9826">
              Nu har jag satt i gång ett arbete för att få en modernare lagstiftning
              när det gäller kameraövervakning så att vi får någon ordning på
              detta. Det är klart att det inte går att förklara för folk ute
              på arenorna varför vi har så konstiga regler och olika regler.
              Här behövs det en modernisering.
            </seg>
            <seg n="fa546826">
              Det arbete som vi bedriver när det gäller denna utredning sker
              enligt cirklar och kvadrater. Jag har faktiskt fått mycket kritik
              från en kollega till Bosse Ringholm i konstitutionsutskottet som
              tycker att vi ska bereda saker ännu noggrannare. Därför tycker
              jag att det är viktigt att vi tar fram ordentliga lagstiftningsförslag.
              Jag tror också att när det gäller så långtgående åtgärder som
              det kan vara fråga om att det är viktigt att man har ett remissarbete.
              Men det ska inte vara mer långbänk än nödvändigt. Tvärtom är det
              viktigt att hitta lösningar eftersom publiken är bekymrad.
            </seg>
            <seg n="5f333bae">
              Jag träffar ofta föräldrar som funderar över om de vågar skicka
              sina ungdomar på olika idrottsevenemang. Det är människor som
              inte själva vill gå på detta. Klubbarna är förtvivlade i många
              avseenden. En del förbättringar har skett, inte minst i Helsingfors
              och Göteborg, där jag vet att man har diskuterat och intensifierat
              en del saker som man kanske hade kunnat göra tidigare därför att
              våra samtal har underlättat samverkan. Man har kommit fram till
              att man nog faktiskt får förena sig i att använda de regler som
              finns tills vi får nya.
            </seg>
            <seg n="251f5196">
              Jag tycker att det är utmärkt att man kan räkna med stöd från
              Socialdemokraterna på flera punkter där vi tidigare inte har känt
              någon gemenskap. Jag tror att om vi ska komma till skott när det
              gäller att stävja idrottsvåldet måste alla goda krafter förenas.
              Jag räknar med ett brett stöd i riksdagen för de förslag som vi
              kommer att lägga fram när vi har fått fram en utredning och har
              fått synpunkter från remissinstanserna.
            </seg>
          </u>
          <note type="speaker" n="a82fec3d">
            Anf. 58 BOSSE RINGHOLM (s):
          </note>
          <u who="Q321595" xml:id="i-90537193ba1758d5-1" n="3597f0ae">
            <seg n="82cff951">
              Herr talman! Efter att jag inte har fått några ordentliga svar
              på de frågor som jag har ställt i interpellation ställde jag en
              enda enkel fråga till Beatrice Ask. Kan justitieministern bekräfta
              om de sex förslag som jag nämnde från socialdemokratiskt håll
              kommer att kunna prövas i utredningsarbetet? Jag fick inget svar.
              Kommer jag att få något svar på den frågan? Det är en enda fråga.
              Det tar inte fyra minuter, det tar inte två minuter, det tar inte
              en minut att svara på den frågan. Kommer justitieministern att
              se till att de sex förslag som vi har fört fram från socialdemokratiskt
              håll om att stävja läktarvåldet kommer att kunna prövas i detta
              utredningsarbete? Kan jag få ett ja eller ett nej? Det klarar
              man på några sekunder. Det behövs inte något långt anförande för
              det.
            </seg>
            <seg n="5fc806a6">
              Jag tycker att det är lite magstarkt om Beatrice Ask nu börjar
              skylla på idrottsrörelsen genom att säga att man där har olika
              uppfattningar och att hon därför inte har kunnat komma i gång
              med lagstiftningsarbetet. Men säg som det är i stället. Det är
              väl en rätt utdragen senfärdighet om det har tagit ett år att
              tillsätta en utredning.
            </seg>
            <seg n="b69c76ce">
              När Beatrice Ask i en TT-intervju i början av detta år fick frågan
              om hon kunde tänka sig att ta fram ett förslag under året så att
              det skulle kunna gälla redan under nästa säsong sade hon: Jag
              kan inte lova det, utan vi får titta på vad vi har konkret. Men
              jag brukar inte ha för vana att dra ut på tiden.
            </seg>
            <seg n="a0014d49">
              Men det är väl det som Beatrice Ask har, nämligen för vana att
              dra ut på tiden? Att hålla på ett år för att tillsätta en utredning
              är väl att dra ut på tiden.
            </seg>
            <seg n="caf2b52a">
              Nu har Beatrice Ask chansen att revanschera sig och svara på
              den enkla frågan: Kommer de förslag som vi socialdemokrater har
              lagt fram att kunna prövas av utredningen? Det är faktiskt lite
              oklart om utredningsdirektiven medger den mer breda prövning som
              vi har föreslagit.
            </seg>
            <seg n="bfa1a4ad">
              I en intervju nyligen i Göteborgs-Posten sade Beatrice Ask följande
              när det gällde kritiken mot att förslaget om anmälningsplikt inte
              finns med i utredningen: Visst kan man säga att utredningen är
              för tunn.
            </seg>
            <seg n="6758c94d">
              Det är därför som jag är orolig för att utredningen inte kommer
              att kunna pröva alla de idéer och förslag som finns, när till
              och med justitieministern tycker att utredningen är för tunn.
              Då har det ändå tagit ett år att få fram utredningsdirektiven
              för denna tunna utredning. Det vore kanske bättre om Beatrice
              Ask koncentrerade sig på att se till att utredaren får resurser
              och vida ramar och inte några begränsningar i sina direktiv i
              stället för att börja skylla på att det finns olika uppfattningar
              inom idrottsrörelsen och skylla på den tidigare justitieministern.
              Visa lite handlingskraft och börja med att svara på min fråga
              exempelvis! Det är en enda fråga: Kommer dessa sex förslag från
              socialdemokratiskt håll att kunna prövas av utredningen? Kom inte
              med några om och med utan ett ja eller ett nej, Beatrice Ask!
            </seg>
          </u>
          <note type="speaker" n="44c0804f">
            Anf. 59 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-27" n="64b7b9ce">
            <seg n="6e6c6f1b">
              Herr talman! Till skillnad från interpellanten har jag inte för
              vana att vara otrevlig.
            </seg>
            <seg n="94d6e4f0">
              Det är två frågor som ställs i interpellationen. Den första gäller
              orsaken till så kallade förseningar. Varför har det tagit längre
              tid än vad jag hoppades på inledningsvis? Jag berättade det i
              ett tidigare inlägg. Skälet var att vi hade flera olika diskussioner
              och att det fanns lite olika uppfattningar. Och vi diskuterade
              i omgångar. Jag tror att det är viktigt att man ibland förankrar
              uppfattningar och beslut innan man kommer till skott och tar fram
              en lagstiftning. Det kanske inte är en vana som den tidigare regeringen
              hade, men jag tror att det är viktigt. Det är betydelsefullt med
              förankring, inte minst när det gäller insatser som berör Folkrörelse-Sverige.
            </seg>
            <seg n="7d09bbf6">
              Den andra frågan som ställs är: Avser ministern att skynda på
              den utlovade lagstiftningen? Jag har redovisat den tidsplan som
              gäller. Jag har sagt att jag inte kommer att försena den men att
              jag kommer att se till att vi får en utredning som är väl genomarbetad
              och att vi ska se till att vi genomför en ordentlig remissomgång
              av detta. Därutöver räknar jag inte med några förseningar.
            </seg>
            <seg n="427824d4">
              Det finns flera socialdemokratiska förslag som är intressanta.
              En del ryms inom den utredning som finns. Jag vet inte vad det
              är för tidningscitat och klipp som Bosse Ringholm sparar på. Däremot
              har vi preciserat direktiven till denna utredare ganska ordentligt
              för att få fram ett förslag som faktiskt är inriktat på det som
              det framför allt handlar om när det gäller önskemål från idrottsrörelsen,
              nämligen att få en mer användbar lagstiftning vad gäller tillträdesförbudet.
              Delvis finns det med i de punkter som Socialdemokraterna har presenterat.
              Därutöver finns det naturligtvis möjligheter för utredaren att
              också komma med ytterligare förslag. Men det är en precisering
              i ett beställningsarbete för att man ska få fram just den lagstiftningsförändring
              som vi diskuterade redan när Socialdemokraterna lade fram det
              första förslaget men som inte blev av då. Nu hoppas jag att vi
              får denna lagstiftning på plats. Om man vidgar direktiven till
              att utredningen ska tycka om allting är risken väldigt stor att
              den tar längre tid. Så har det varit med många utredningar.
            </seg>
            <seg n="c6a08e08">
              En del av Socialdemokraternas förslag är inte särskilt komplicerade.
              Då är det lätt att genomföra dem i alla fall om det visar sig
              att de är bra.
            </seg>
            <seg n="a84a4c1b">
              Sammantaget tycker jag att man kan säga att det finns en ganska
              stor samstämmighet om vilka åtgärder som behöver genomföras, och
              jag ser fram mot de förslag som utredaren kommer att lägga fram
              och kommer att genomföra dem så skyndsamt som möjligt.
            </seg>
            <seg n="b96b5bce">
              Jag räknar också med att fortsätta diskussionen med idrottsrörelsen
              om de åtgärder som kan vidtas på olika nivåer för att man snabbare
              än så ska få en bättre sakernas tillstånd än vad vi har i dag.
              Det är nämligen tyvärr på det viset att det är alldeles för mycket
              bråk och oroligheter kring många idrottsevenemang.
            </seg>
            <seg n="2702b103">
              Jag skulle också vilja skicka med interpellanten en sak, och
              det är att man från den socialdemokratiska sidan kanske skulle
              fundera något över det fullständiga ointresse som finns för att
              göra supporterpolisernas arbete riktigt bra. När vi har större
              internationella evenemang skulle det vara väldigt bra om vi kunde
              samarbeta mer än vad vi får göra i dag. Men mot detta vänder sig
              Socialdemokraterna och säger nej, nej, nej hela tiden. I stället
              får vi ta med oss supporterpoliser på matcherna som får gå med
              händerna bakbundna och som inte kan göra någon som helst nytta
              mer än att informera svensk polis om vad som borde göras, detta
              till skillnad mot vad som sker i andra länder, där svensk polis
              faktiskt kan hjälpa till att stävja den kriminalitet som stör
              så mycket av idrotten.
            </seg>
          </u>
          <note type="speaker" n="f87b9ea3">
            Anf. 60 BOSSE RINGHOLM (s):
          </note>
          <u who="Q321595" xml:id="i-90537193ba1758d5-2" n="3597f0ae">
            <seg n="d412a929">
              Herr talman! Visst vore det trevligt, Beatrice Ask, om jag hade
              kunnat få ett svar på min fråga. Jag ställde en enda fråga om
              de sex socialdemokratiska förslagen till att stävja läktarvåldet
              ryms inom de direktiv som utredaren har fått. Om jag ska tolka
              svaret från Beatrice Ask är det varken ja eller nej, utan svaret
              är att dessa förslag delvis kan hanteras. Jag ska tolka det som
              att alla förslag inte kan diskuteras i sammanhanget. Då vill jag
              veta vad det är som gör att en del av dessa förslag är så omöjliga
              att de redan nu ska tas undan från den fortsatta utredningen.
            </seg>
            <seg n="c4e9ca0d">
              Jag har förståelse för om Beatrice Ask säger att hon vill förankra
              förslag som man ska fatta beslut om. Men sanningen är att regeringen
              inte har fattat ett enda beslut. Regeringen har tillsatt en utredning,
              och den behöver man inte förankra så mycket. Man visste vilka
              problemen var, och man visste att det kanske fanns en god erfarenhet
              som man kunde lägga in i grunden för utredningen. Men det var
              inte nödvändigt att alla parter hade alla bestämda uppfattningar
              på en linje före själva utredningen utan detta skulle prövas under
              utredningsarbetet.
            </seg>
            <seg n="7ae5d760">
              Sanningen är, Beatrice Ask, att det har tagit ett år att tillsätta
              en utredning. Det kommer att ta Beatrice Ask i stort sett hela
              mandatperioden att få fram en ny lagstiftning. Så framemot fotbollssäsongen
              2010, valåret 2010, kan den eventuella lagstiftning som Beatrice
              Ask talar om här träda i kraft.
            </seg>
            <seg n="7817881a">
              Jag kan ge Beatrice Ask ett konkret svar på frågan om vad det
              för citat jag talar om. Jag talar om ett citat i Göteborgs-Posten
              nu i höst, i oktober, om det känns igen.
            </seg>
            <seg n="1e5446a2">
              Citatet av vad Beatrice Ask säger är: Visst kan man säga att
              utredningen är för tunn Det är inte jag som påstår det, utan det
              är Beatrice Ask som själv tycker att den egna utredningen är för
              tunn. Därför är jag orolig för att inte alla våra sex socialdemokratiska
              förslag kan prövas i utredningen.
            </seg>
          </u>
          <note type="speaker" n="650ea446">
            Anf. 61 Justitieminister BEATRICE ASK (m):
          </note>
          <u who="Q297850" xml:id="i-941b98016d4960bc-28" n="64b7b9ce">
            <seg n="5932a2d2">
              Herr talman! Det är möjligt att Bosse Ringholms erfarenhet är
              att varje ord i en tidning är korrekt citerat. Det är i så fall
              en erfarenhet som kanske inte alla andra har. Likväl tycker jag
              naturligtvis att de direktiv som jag har gett utredningen är ganska
              genomtänkta och bra.
            </seg>
            <seg n="9fbe2dd0">
              Utredaren ska överväga om polisen ska ges möjlighet att ansöka
              om det tillträdesförbud som fanns med på Socialdemokraternas lista.
              Utredaren ska också titta på om polis eller åklagare ska ha möjlighet
              att genomföra ett interimistiskt beslut.
            </seg>
            <seg n="4d41f7a7">
              Det finns i dag oklarheter vad gäller straffansvaret vid planinvasion.
              Det tror jag också fanns med på Socialdemokraternas lista som
              nu, i efterhand, har kommit; det vill jag gärna säga. Utredaren
              ser över regleringen kring den pyroteknik som man ofta använder
              och roar sig med kring matcherna. Man tittar också på strafflagstiftningen
              beträffande fall där någon kastar in föremål.
            </seg>
            <seg n="c99f343d">
              Det här är viktiga frågor för att få ordning och reda kring matcherna.
              Säkert finns det en och annan fråga till som det borde funderas
              över. Men det här är utredningen.
            </seg>
            <seg n="ebe54e5c">
              Däremot är diskussionen fri. Det är klart att utredaren också
              kan lägga till saker som kommer därutöver. Men detta är det konkreta
              uppdrag som regeringen gett och någonting som önskats av andra.
            </seg>
            <seg n="c03a926b">
              Därutöver detta ligger inte i den här utredningen har jag satt
              i gång arbetet med att modernisera lagstiftningen om kameraövervakning.
              Inom EU-arbetet arbetar jag intensivt för att få en bättre tingens
              ordning när det gäller polissamarbete nog så viktigt kring detta.
              Vidare har vi fortsatta samtal och diskussioner och också initiativ
              för att underlätta för föreningar och klubbar att göra ett bra
              arbete på sitt område.
            </seg>
            <seg n="185ee826">
              Till detta kommer den storsatsning på fler poliser som är helt
              nödvändig för att man ska ha tillräckligt med folk för att ha
              någorlunda lugn och ro på matcherna, så jag tycker att vi gör
              ganska mycket för att få mer lugn och ro kring idrotten.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="0544db3e">
            12 § Svar på interpellation 2007/08:115 om anställningsskyddet
            för sjukskrivna
          </note>
          <note type="speaker" n="111ff757">
            Anf. 62 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-29" n="296fac5f">
            <seg n="0888c34e">
              Herr talman! LiseLotte Olsson har frågat mig vilka åtgärder jag
              avser att vidta för att de aviserade tidsgränserna för när arbetsförmågan
              ska prövas under sjukskrivningstiden inte ska urholka anställningsskyddet.
            </seg>
            <seg n="ee2b4e45">
              Under perioden 20012006 fick 312 160 människor sjuk- och aktivitetsersättning.
              Det är en förfärande hög siffra. För vissa är naturligtvis sjukersättning
              det bästa alternativet, men många har hamnat i utanförskap på
              grund av en långsam och passiviserande sjukskrivningsprocess.
            </seg>
            <seg n="5585b3a1">
              Socialförsäkringsutredningen, som lämnade sitt betänkande förra
              hösten, konstaterade att om färre ska passera genom sjukskrivningen
              in i sjuk- och aktivitetsersättningen måste fler mycket snabbare
              hitta en väg tillbaka från sjukdom till arbete. Ofta handlar en
              sjukskrivning inte om att gå från frisk till sjuk till frisk.
              Det sjuka finns där, mer eller mindre, och problemet är att det
              gamla arbetet inte längre fungerar. I ett gott samhälle blir då
              frågan vilket arbete som skulle kunna förenas med det sjuka, var
              och hur det ska gå att ta till vara det friska. Helst sker bytet
              redan innan problemet lett till sjukskrivning. I andra hand är
              det viktigt att sjukskrivningen blir början på en omställningsprocess.
              I lyckosamma fall kan övergången ske direkt från sjukskrivning
              till ett nytt arbete, och i andra fall kan det komma att krävas
              en tid med arbetslöshet innan målet nås. I samtliga fall är omställningen
              att föredra framför fortsatt sjukskrivning och i slutändan sjuk-
              och aktivitetsersättning.
            </seg>
            <seg n="c2c46b1b">
              Jag delar Socialförsäkringsutredningens uppfattning. För att
              råda bot på passiviteten i sjukskrivningsprocessen vill regeringen
              införa en rehabiliteringskedja med fasta hållpunkter. För en anställd
              ska först prövas om en återgång till de vanliga arbetsuppgifterna
              kan underlättas. Därefter ska även möjligheterna till omplacering
              och rehabilitering till annat arbete hos arbetsgivaren beaktas
              och i det sista steget även arbetsuppgifter utanför den befintliga
              arbetsgivarens verksamhet. De fasta hållpunkterna är tidssatta
              gränser för när dessa bedömningar ska vara gjorda. Därigenom skapas
              tydliga förväntningar på alla inblandade. Regeringen har också
              aviserat om en utveckling av företagshälsovården. Denna bör kunna
              fungera som ett bra stöd för arbetsgivare och arbetstagare när
              det gäller att ta till vara den enskildes arbetsförmåga.
            </seg>
            <seg n="7514c198">
              Jag vill betona att regeringen inte avser att föreslå några förändringar
              i anställningsskyddet. Kravet på saklig grund för uppsägning av
              en arbetstagare med nedsatt arbetsförmåga på grund av sjukdom
              kommer även fortsättningsvis att gälla. För att uppsägning av
              en arbetstagare ska kunna ske måste en arbetsgivare ha gjort allt
              som kan anses rimligt i fråga om anpassning av arbetsplatsen och
              ha undersökt möjligheterna till omplacering av arbetstagaren.
              Om allt detta är gjort men det inte är möjligt för den anställde
              att utföra något arbete för arbetsgivaren är det viktigt att den
              enskilde så snart som möjligt får hjälp med att hitta ett arbete
              som han eller hon kan klara på den övriga arbetsmarknaden.
            </seg>
            <seg n="3685d0a0">
              Enligt min mening är det den passiva sjukskrivningsprocess som
              tidigare tillåtits som i första hand har urholkat arbetsgivarens
              ansvar för rehabilitering och anställningsskydd. Någon egentlig
              prövning har i många fall inte gjorts av de möjligheter som finns
              att ta till vara den enskildes möjligheter i annat arbete hos
              arbetsgivaren eller på den övriga arbetsmarknaden. Slutet har
              ofta blivit en permanent sjukersättning, och i detta sammanhang
              har anställningen upphört. Detta vill vi inte acceptera längre.
              Därför föreslår regeringen nu ett kraftfullt paket för att människor
              ska ges förutsättningar att så långt det är möjligt försörja sig
              själva genom eget arbete i stället för att pensioneras bort.
            </seg>
          </u>
          <note type="speaker" n="244ef6e7">
            Anf. 63 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-3" n="b0c72cd7">
            <seg n="8b091367">
              Herr talman! Jag vill börja med att tacka för svaret. Det som
              är tydligt när man läser det är att ministern och jag inte har
              samma uppfattning om nyheterna i den så kallade sjukförsäkringsreformen
              och om vad den betyder för den enskilde.
            </seg>
            <seg n="66e4ad7f">
              En synonym till ordet reform är ordet förbättring. Jag anser
              inte att det som regeringen aviserat i budgeten är någon förbättring
              tvärtom! Regeringen tycker fortfarande att det ska löna sig att
              vara högavlönad och frisk. Att dessutom vara man är ett extra
              plus.
            </seg>
            <seg n="e2b37a84">
              I budgetpropositionen för 2008 har oturen kommit till de sjukskrivna
              att betala notan för skattesänkningarna. En av besparingarna eller,
              om man så vill, reformerna, består i att tidsgränser införs för
              när arbetsförmågan ska prövas. Redan efter tre månader ska omplacering
              på arbetsplatsen bli aktuell, och efter sex månader ska den sjukskrivnes
              arbetsförmåga prövas mot alla vanligen förekommande arbeten på
              arbetsmarknaden.
            </seg>
            <seg n="664cc6c8">
              Om man då finner att arbetsförmågan är tillräcklig för ett förekommande
              arbete förlorar den sjukskrivne rätten till sjukpenning. Redan
              i dag är det så att sjukskrivna personer som är arbetslösa får
              sin arbetsförmåga prövad mot hela arbetsmarknaden, vilket betyder
              att de blir utförsäkrade tidigare. Allt fler sjukskrivna kommer
              att bli utförsäkrade tidigare.
            </seg>
            <seg n="abbf6efb">
              Om man går miste om sin ersättning trots att man inte känner
              sig frisk måste man ju ändå överleva på något sätt, så man återvänder
              antingen till sitt jobb eller också till arbetslöshet. Risken
              är dock att även de som har en anställning blir arbetslösa på
              grund av den ordning som regeringen föreslagit och som jag tror
              kommer att urholka anställningsskyddet.
            </seg>
            <seg n="f7959052">
              Sjukdom är, precis som ministern säger, ingen saklig grund för
              uppsägning. Men samtidigt visar praxis från Arbetsdomstolen att
              arbetstagaren måste utföra arbete som är av betydelse för arbetsgivaren.
            </seg>
            <seg n="6751ecb3">
              Jag ska ge ett exempel. Den som är busschaufför och som har fått
              förslitningsskador i ena armen efter att ha kört bussar med manuell
              växellåda klarar inte att ratta och växla en buss. Den här personen
              är anställd på ett litet företag där det bara finns bussar med
              manuell växellåda. I framtiden behöver arbetsgivaren då bara vänta
              de stipulerade sex månaderna för att bli av med denne anställde
              som ju i en förlängning skulle kosta pengar när arbetsgivaren
              skulle bli tvungen att investera i en mer arbetsvänlig buss.
            </seg>
            <seg n="f550a4f5">
              I ett läge när den sjuke återvänder till sin arbetsplats har
              arbetsgivaren inte gjort något för att förbättra arbetsförhållandena
              och anser därför inte att den anställde kan utföra arbete som
              är av betydelse för arbetsgivaren, i mitt exempel om bussföraren.
              Då kan saklig grund för uppsägning finnas.
            </seg>
            <seg n="b0bfaee9">
              Jag tycker att det är självklart att alla i största möjliga mån
              ska arbeta. Lika självklart är det för de allra flesta att vilja
              arbeta. Men med det här förslaget vänder regeringen udden än tydligare
              mot de sjuka. De ska bli friska snabbt, rehabilitera sig och hitta
              ett nytt arbete om de inte har hälsan nog att gå tillbaka till
              det arbete som de blivit sjukskrivna ifrån. När de väl befinner
              i arbetslösheten ska de sjukskrivna underordnas Moderaternas politik
              om, som jag ser, omänskliga krav på arbetslösa. Det är låga ersättningar,
              krav på att söka och acceptera ett arbete hundratals mil från
              familj och barn det har vi nyss sett i medierna. Det är som friska
              arbetslösa tvingas göra i dag. På så vis tror jag att det här
              tyvärr kommer att leda till, och jag tror att det är en pusselbit
              i regeringens politik, att inrätta en låglönearbetsmarknad i Sverige.
              Jag undrar vad Cristina Husmark Pehrsson säger om den tanken.
            </seg>
            <seg n="cfe907b1">
              Vänsterpartiet är det enda parti i Sveriges riksdag som driver
              kravet på full sysselsättning, och vi vill att det ska vara överordnat
              inflationsbekämpningen. Vi vill till exempel anställa 150 000
              människor i den offentliga sektorn där behoven är störst. Det
              säger jag i motsats till det som regeringen sett till i sin arbetspolitik.
            </seg>
          </u>
          <note type="speaker" n="1b5ce06d">
            Anf. 64 FINN BENGTSSON (m):
          </note>
          <u who="Q5570168" xml:id="i-941b98016d4960bc-30" n="2d739241">
            <seg n="a023f387">
              Herr talman! Det här är en väldigt viktig debatt som interpellanten
              har tagit upp. Jag har stor sympati för interpellantens frågor
              till statsrådet. Av förklarliga skäl har jag kanske något större
              förståelse för statsrådets svar. Låt mig säga att jag upplever
              att den här debatten handlar om två regelverk som ställs mot varandra.
              Det ena är regelverket för anställning och anställningsskyddet,
              det andra är regelverket för sjukskrivningar.
            </seg>
            <seg n="c1e28c7c">
              Min fråga är: Vart tog människan vägen i den här debatten?
            </seg>
            <seg n="f847d0a7">
              Precis som det står i statsrådets svar handlar det om att den
              här regeringen tog över ett tillstånd med 312 160 människor i
              sjuk- och aktivitetsersättning år 2006. Utifrån mitt perspektiv
              är den siffran förfärande, inte kanske bara på grund av de enorma
              kostnader som detta medför. Vi ska vara medvetna att detta är
              en av skattebetalarnas största utgifter i Sverige. Den är förfärande
              också på grund av den forskning som finns på området och som säger
              att en av de största riskerna för att dö i förtid är om man har
              försatts i en situation av förtidspension, det vill säga att man
              har en permanent sjukskrivningsförsörjning. Det finns skrämmande
              siffror som säger att man kommer upp i en nivå av sju gånger ökad
              dödlighet, jämfört med motsvarande åldersgrupper som inte befinner
              sig i förtidspensionen, om man faktiskt har det som permanent
              sysselsättning. Det visar alltså att det är bokstavligt talat
              livsfarligt att hamna i den situationen.
            </seg>
            <seg n="eb5cd8e9">
              Då är min fråga: Om en ond bråd död på detta sätt konfronteras
              med ett värnande om anställningsskyddet vilket jag naturligtvis
              tycker är viktigt i sig precis som statsrådet säger hur ser interpellanten
              och statsrådet på att man faktiskt lider risk av en mycket allvarlig
              åkomma därför att man inte lyckats rehabiliteras igen? Vilka andra
              åtgärder föreslår Vänsterpartiet för att komma till rätta med
              detta problem? Frågan blir närmast retorisk, eftersom man tillsammans
              med Socialdemokraterna under tolv års tid har byggt upp detta
              berg av förtidspensioner som jag menar är kanske ett av våra allvarligaste
              riskmoment för hälsan. På vilket sätt värderar man den befarade
              risken att anställningsskyddet kommer att urholkas för sjukskrivna
              ministern betonar väldigt tydligt i sitt svar att alliansregeringen
              på inget sätt har ambitionen att ändra på anställningsskyddet
              i förhållande till den risk det innebär att de här människorna
              i den här mängden kanske är en av våra största tickande bomber
              när det gäller att dö i förtid?
            </seg>
          </u>
          <note type="speaker" n="fcb2b9a7">
            Anf. 65 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-31" n="296fac5f">
            <seg n="abd59dde">
              Herr talman! LiseLotte Olsson tar snarare upp en allmänpolitisk
              debatt här. Men jag kommer att hålla mig till den fråga som LiseLotte
              Olsson ställer i sin interpellation.
            </seg>
            <seg n="32504ff1">
              LiseLotte Olsson är orolig. Det är jag också. LiseLotte Olsson
              skulle i stället använda sin kraft till den politik om hon själv
              var med om att stötta under de senaste åren, den socialdemokratiska
              regeringen. Många fick vänta förgäves på rehabilitering. Moderaterna
              bland annat motionerade åtskilliga gånger om företagshälsovården,
              motioner som inte bifölls i den här kammaren. Man kom in för sent
              med åtgärder. Tiden gick. Det har funnits en regel som säger att
              inom ett år ska Försäkringskassan pröva sjuk- och aktivitetsersättning.
              Jag har träffat många, inte minst unga, som har blivit förtidspensionerade
              och fått en aktivitetsersättning, fastän de har bett och bönat
              för att slippa. Jag vet många ungdomar i dag som inte vågar hålla
              kontakten med Försäkringskassan för risken att de ska få en aktivitetsersättning.
              När de väl får en aktivitets- eller sjukersättning har ni sett
              till att anställningstryggheten har försvunnit. När man får en
              sjuk- och aktivitetsersättning finns det anledning att bli uppsagd
              på arbetet. 140 personer om dagen de senaste tio åren har ni skickat
              i ett utanförskap. Anställningstryggheten har minimerats, och
              det har funnits anledning till uppsägning.
            </seg>
            <seg n="7076fbde">
              Det vill jag ändra på. Det vill regeringen ändra på. I stället
              vill vi ta bort ettårsgränsen, som har varit som ett domslut för
              väldigt många, och se till att personer inte skickas till tillvaro
              med 64 procent i förtidspension utan behålls kvar i en förlängd
              sjukpenning. Ja, visserligen är det mindre än 80 procent, men
              dock 75 procent, och det är ändå mycket mer än de 64 procent som
              ni skickade många människor i utanförskap med.
            </seg>
            <seg n="263d6d3a">
              Jag tycker att LiseLotte Olsson i stället skulle säga: Det är
              bra att regeringen nu satsar 3,2 miljarder kronor på rehabilitering
              och att regeringen gör det i tid. Det är bra att regeringen satsar
              på företagshälsovård. Det är bra. Det är bra att regeringen nu
              kommer att kräva av arbetsgivaren, när Försäkringskassan så säger,
              ett intyg från arbetsgivaren som beskriver om det finns arbete
              eller inte. Där tror jag att de fackliga organisationerna kan
              göra stor nytta med att hjälpa den enskilde. I stället för att
              komma fram till en ettårsgräns ska vi behålla personen i en förlängd
              sjukpenning om det är nödvändigt.
            </seg>
            <seg n="c37499ae">
              Jag beklagar att den här busschauffören tydligen har fått vänta
              så länge på både sjukvård och rehabilitering att förslitningsskadan
              på något sätt blivit permanent. Jag tycker att han skulle ha haft
              hjälp mycket tidigare, och han skulle ha fått stöd och hjälp också
              av sin arbetsgivare. Det är självklart.
            </seg>
            <seg n="c074a577">
              Låt oss hålla oss till fakta och inte skälla på regeringen som
              nu gör en mängd saker under sitt första år vid regeringsmakten.
              Ingenting gjordes innan, utan man bara väntade på att de här personerna
              skulle förtidspensioneras. 555 000 personer har i dag en förtidspension
              eller sjuk- och aktivitetsersättning. Nästan 100 000 har en sjukskrivning
              som varar över ett år. När det gäller Försäkringskassans sjustegsmodell
              och de som är sjukskrivna sedan längre ett år är 70 procent kvar
              i steg ett.
            </seg>
            <seg n="be06076c">
              Jag ser inget fel i att regeringen nu lägger fram ett förslag
              som innebär kraftfulla åtgärder för att hjälpa och stödja människor
              att få vård i tid så att de inte hamnar i utanförskap. Vad tänker
              LiseLotte Olsson och Vänsterpartiet göra för att hjälpa de människor
              som kanske vill komma tillbaka men som i dag har en förtidspension?
              Vad har ni för förslag att hjälpa de människorna att komma ut
              på arbetsmarknaden?
            </seg>
          </u>
          <note type="speaker" n="47a00a50">
            Anf. 66 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-4" n="b0c72cd7">
            <seg n="05ce90b9">
              Herr talman! Det blev plötsligt mycket här, så jag vet inte riktigt
              var jag ska börja. Jag tänker i alla fall börja med att säga att
              jag inte försvarar det som hände. Man får ofta höra i debatten
              att ni har varit med i tolv år och varit med om det och det. Jag
              tänker inte försvara, för det fanns väldigt mycket som jag inte
              tyckte var bra före min tid här. Jag tänker inte ge mig in i den
              diskussionen.
            </seg>
            <seg n="27ac53de">
              Ministern säger att ettårsgränsen är som ett domstolslut. Då
              menar jag att det förslag som nu har lagts fram om rehabiliteringskedjan
              också innebär gränser tre månader och sex månader. Det är alltså
              ännu tidigare och ännu värre.
            </seg>
            <seg n="607a3734">
              Jag tänker inte heller försvara det höga antal som är i förtidspensionering.
              Det är helt vansinnigt, helt fel och väldigt olyckligt för dem
              som hamnar där. Den mängden förtidspensionerade människor vill
              jag verkligen inte att vi ska ha. Sedan finns det människor som
              måste få ha kvar det här stödet eftersom de inte klarar av något.
            </seg>
            <seg n="0509f7ef">
              Den låga procentsatsen 64 procent är också helt vansinnig och
              något som jag inte försvarar. Vi i Vänsterpartiet har i vår budget
              pengar för att höja den nivån.
            </seg>
            <seg n="1d31352a">
              Ministern säger att man gör en mängd saker. Och jag håller med
              om att ni gör väldigt mycket, men jag tycker förstås inte att
              ni gör rätt saker.
            </seg>
            <seg n="071e7097">
              Det som vi också kan vara överens om är att rehabiliteringen
              måste förbättras och att sjukskrivningstiden måste bli mer aktiv.
              Där är ministern och jag överens, absolut. Men det får inte ske
              genom att anställningsskyddet för löntagarna försvagas och den
              ekonomiska tryggheten urholkas, vilket jag menar att er politik
              innebär.
            </seg>
            <seg n="5f086270">
              Som det ser ut nu kommer det att bli ännu tydligare, som jag
              sade, med de nya tidsgränserna tre och sex månader. Många sjuka
              kommer att hamna i en ohållbar situation. Det här sker i kombination
              med att regeringen inte skärper arbetsgivarens ansvar för den
              arbetsplatsinriktade rehabiliteringen. Det är en sak som Vänsterpartiet
              och jag verkligen vill göra. Vi vill ställa mer på krav på arbetsgivare.
              Vi tror att det är en rimlig väg att gå att arbetsgivaren får
              ta mer ansvar för hela situationen.
            </seg>
            <seg n="56c34d2d">
              Trots att arbetsgivarnas rehabiliteringsansvar kvarstår kan de
              i verkligheten göra som de vill, för det finns inga drivkrafter
              och inga sanktioner. Det menar jag att vi måste ha. Som det är
              i dag kan arbetsgivaren sitta med armarna i kors, till exempel
              bussägaren som inte gjorde någonting. Det är tillåtet i dag, men
              det vill inte jag att det ska vara. Som det är i dag är det bara
              för de sjuka och för den delen för de offentliga instanserna att
              gilla läget. Då undrar jag vad statsrådet avser att vidta för
              åtgärder för att anställningsskyddet inte ska urholkas som jag
              och vi befarar, för jag tror att vi hamnar där, tyvärr.
            </seg>
            <seg n="24f6be7c">
              Det finns också stora risker med den nya ordningen, och det är
              att den kommer att försämra arbetsmarknadens arbetssätt. Om en
              sjuk persons arbetsförmåga ska prövas på hela arbetsmarknaden
              kan det betyda att den sjuke personens yrkeskunnande inte tas
              till vara, och det är ett samhällsekonomiskt slöseri.
            </seg>
            <seg n="acf70feb">
              Många sjuka kan dessutom behöva vidareutbildning eller omskolning
              för ett fortsatt yrkesliv, men med regeringens nedskärning på
              till exempel arbetsmarknadsutbildning försvåras det.
            </seg>
            <seg n="262250f1">
              Jag har ett annat exempel. Men jag ser att min talartid snart
              är slut, så jag sparar det till senare. Men det är uppenbart att
              regeringen saknar ett helhetsperspektiv i arbetet för ett friskare
              arbetsliv, för parallellt med besparingarna på sjukförsäkringar
              och urholkningen av anställningsskyddet genomför regeringen besparingar
              på Arbetsmiljöverket. Det motsvarar en tredjedel av verkets anslag
              år 2010. Det betyder att 275 personer har blivit uppsagda, varav
              50 arbetsmiljöinspektörer. Och med minskad tillsyn är risken stor
              att ohälsan kommer att öka i arbetslivet.
            </seg>
          </u>
          <note type="speaker" n="546b16ac">
            Anf. 67 FINN BENGTSSON (m):
          </note>
          <u who="Q5570168" xml:id="i-941b98016d4960bc-32" n="2d739241">
            <seg n="d2308fa8">
              Herr talman! En överdödlighet av de proportioner som jag nämnde
              när det gäller de som hamnar i en permanent sjukersättningssituation
              tycker jag gör att man av anständighetsskäl och humanistiska skäl
              är tvungen att vända på varje sten för att komma till rätta med
              det.
            </seg>
            <seg n="f6fd805d">
              Vi har samtidigt en mycket bra arbetsrättslagstiftning i det
              här landet som naturligtvis även den måste ställas mot risker
              att bli sjuk och även att dö i förtid. Jag tycker därför att regeringen
              har agerat väldigt klokt genom att ha fasta hållpunkter för en
              sådan bedömning, för det blir en väldigt tydlig förväntan på båda
              parter under vilka tidsperioder man behöver se över detta. Att
              då ställa en befarad risk för en urholkning av anställningsskyddet
              regeringen har tydligt sagt att det inte behöver befaras mot att
              passivt inte göra någonting åt den enorma risken för att dö i
              förtid, som utanförskapet i permanent sjukersättning innebär,
              skulle vara att kapitulera inför ett gigantiskt medicinskt problem.
            </seg>
            <seg n="7a4a957f">
              Jag kan bara gladeligen ta emot det svar som statsrådet har lämnat
              och samtidigt ställa frågan igen till Vänsterpartiet: Hur hade
              man tänkt sig att analysera de höga ohälso- och dödstal som är
              förknippade med förtidspensioneringar, alltså permanent sjukersättning,
              om man inte har något bättre att komma med än att till varje pris
              värna en risk för att någonting ska urholkas som vi ännu inte
              har sett någonting av? Vad är den konstruktiva lösningen för den
              ökade risken att dö i förtid som varje förtidspensionär varje
              dag har rent statistiskt? Har Vänsterpartiet något svar på den
              frågan?
            </seg>
          </u>
          <note type="speaker" n="95cbb528">
            Anf. 68 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-33" n="296fac5f">
            <seg n="35b43fba">
              Herr talman! Det är förstås glädjande att LiseLotte Olsson nu
              tar tillbaka Vänsterpartiets agerande under den förra mandatperioden
              när hon säger att det var vansinnigt med så många förtidspensionerade
              som 140 personer om dagen. Man vill inte försvara de 64 procenten.
              De vill man ändra. Man vill inte ha ettårsgränsen.
            </seg>
            <seg n="67137acf">
              Jag välkomnar naturligtvis att man nu har en klarare syn på att
              det här har varit förödande för väldigt många människor som inte
              har fått hjälp i tid. När de väl har sjukskrivits har saker och
              ting inte hänt. Rehabilitering har uteblivit, och man har inte
              haft någon företagshälsovård som har kunnat agera gentemot arbetsgivare,
              arbetsplats och arbetsmiljö. När de väl har fått förtidspension
              har det inte funnits några möjligheter över huvud taget att få
              hjälp och stöd att komma tillbaka till ett arbetsliv eller till
              bättre hälsa och förhoppningsvis ett arbetsliv.
            </seg>
            <seg n="6e2fcdc0">
              När jag får frågan vad som är det viktigaste vi nu ska göra för
              att minska ohälsan, för att människor ska vara friska och över
              huvud taget inte bli sjuka, att vi när de blir sjuka gör rätt
              saker i tid och att vi minskar utflödet i sjuk- och aktivitetsersättning
              och hjälper dem tillbaka som redan befinner sig där, så kan jag
              inte säga en sak. Jag måste säga väldigt många saker.
            </seg>
            <seg n="e54bad5c">
              Vi måste göra saker i tid med rehabilitering och företagshälsovård.
              Man måste vara aktiv också på Försäkringskassan i stället för
              att låta de 70 procenten som är sjukskrivna efter ett år fortfarande
              vara kvar i steg ett. Vi måste göra något åt detta, för det är
              inhumant och omänskligt och en tragedi för väldigt många människor.
            </seg>
            <seg n="4baadf26">
              Ettårsgränsen har varit förödande. Man har fått en sjuk- eller
              aktivitetsersättning. Det handlar om en stor andel kvinnor. Och
              det är alldeles för många ungdomar som får en aktivitetsersättning
              och sedan får det resten av sitt liv. Det gäller att med olika
              typer av arbete hjälpa dessa personer att kunna komma tillbaka.
              De som orkar, vill och har en förmåga att komma tillbaka och därmed
              komma in i det sociala livet igen ska självklart kunna få en sjuk-
              och aktivitetsersättning från dag ett, om de så behöver.
            </seg>
            <seg n="816feb78">
              Anställningstryggheten har varit urholkad i och med att så här
              många har fått en förtidspension eller sjuk- och aktivitetsersättning,
              för det är en anledning för uppsägning. Alla de 140 om dagen under
              tio år har ju blivit uppsagda.
            </seg>
            <seg n="2b64bf22">
              Vad vi vill göra är tvärtom att stärka anställningstryggheten,
              inte låta dem få en sjuk- och aktivitetsersättning utan låta dem
              vara kvar i en förlängd sjukskrivning. I det sammanhanget vill
              jag påpeka ett fel i interpellantens frågeställning, nämligen
              om en bortre gräns. Det finns ingen bortre gräns i regeringens
              förslag om en rehabiliteringskedja. Så länge det finns möjligheter
              till rehabilitering, insatser, hjälp och stöd ska man vara kvar
              i förlängd sjukpenning. Då finns det ingen anledning till uppsägning,
              men det finns det i dag.
            </seg>
          </u>
          <note type="speaker" n="403262c3">
            Anf. 69 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-5" n="b0c72cd7">
            <seg n="f73db8ff">
              Herr talman! Kort svar: Som jag sade tidigare är det självklart
              inte bra att folk förtidspensioneras. När det gäller dödlighet
              och sjukdom finns det lika många utredningar som visar på att
              arbetslöshet och ekonomiska svårigheter ökar sjukdom och för tidig
              död även det. Jag befarar att regeringen med det här förslaget
              kommer att öka gruppen arbetslösa i, om man nu får använda ordet,
              utanförskap. I sin tur kommer det att öka ohälsan bland de här
              människorna.
            </seg>
            <seg n="ff090097">
              Jag välkomnar att ministern tycker att det är bra att vi vill
              höja de 64 procenten till en högre nivå. Jag vill då ha svar på
              om ni är med på att höja sjuk- och aktivitetsersättningen.
            </seg>
            <seg n="291b2efc">
              I dag är sjukdom inte saklig grund för uppsägning, men tyvärr
              är det så ändå. Jag vill ta ett exempel på hur det är i verkligheten
              och på hur alltfler sjukskrivna riskerar att behandlas redan efter
              sex månader om regeringen inte stärker anställningsskyddet. Så
              här är det i dag.
            </seg>
            <seg n="5e6fcfb7">
              En kvinna har på grund av ett monotont arbete på posten blivit
              utsliten och saknar i och med det förmåga att utföra något arbete
              av betydelse för arbetsgivaren och blir uppsagd. Arbetsdomstolen
              fann att arbetsgivaren hade fullgjort sina skyldigheter i fråga
              om rehabilitering och omplacering. Uppsägningen har därmed varit
              sakligt grundad. Det finns många liknande händelser.
            </seg>
            <seg n="4dec5678">
              Jag menar att den här gruppen kommer att öka redan efter en sexmånadersgräns,
              för visst är det så att ni föreslår att det ska ske en prövning
              efter tre månader och efter sex månader? Hamnar man utanför efter
              sex månader kommer den sakliga grunden att träda in. Det kommer
              att bli så per automatik. Denna grupp kommer att öka mycket. Tyvärr
              tror jag så.
            </seg>
          </u>
          <note type="speaker" n="d6248909">
            Anf. 70 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-34" n="296fac5f">
            <seg n="b404385a">
              Herr talman! Karolinska Institutet har gjort en enkät där man
              har frågat sjukskrivna kvinnor om deras arbetsförmåga. 40 procent
              säger att de har arbetsförmåga om de får andra arbetsuppgifter
              eller får arbeta på annan tid. 30 procent säger att de har arbetsförmåga
              om de får byta arbetsgivare. Ylva Törn hade en debattartikel i
              DN den 16 maj i år. Där talade hon om att ett byte av arbete faktiskt
              kan vara en möjlighet för många. Jag ser inte ett så svart hot
              som LiseLotte Olsson målar upp det.
            </seg>
            <seg n="ceece3a4">
              Men vi kan vara helt överens om att arbetslöshet skapar ohälsa.
              Därför är det glädjande att arbetslösheten sjunker och att sysselsättningen
              ökar så kraftigt. Inte minst när det gäller ungdomars situation
              är det en kraftig ökning av antalet ungdomar som är i arbete.
              Vi har sett att de ungdomar som har fått en aktivitetsersättning
              har en lång period bakom sig av sjukskrivning och arbetslöshet.
              Gör vi rätt saker har en aktiv sjukskrivningsperiod, ser till
              att stödja och hjälpa ungdomarna, får fram arbete och förhoppningsvis
              också en bättre skola så att de har mer i ryggsäcken när de kommer
              ut så kanske vi kan minska detta också på sikt.
            </seg>
            <seg n="b60b4dd8">
              De 64 procenten har regeringen redan höjt till 75 procent eftersom
              vi inte låter personer gå vare sig till en permanent förtidspension
              eller till en tidsbegränsad förtidspension. Vi behåller dem i
              stället i en förlängd sjukpenning på 75 procent. Anslut er till
              det, Vänsterpartiet, så tror jag att det blir mycket bra!
            </seg>
            <seg n="f1c5624d">
              Dessutom satsar vi 3,4 miljarder kronor på rehabilitering och
              företagshälsovård, och vi stärker anställningsskyddet genom att
              vi inte låter personer bli förtidspensionerade utan vara kvar
              i en förlängd sjukpenning.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="32be49a9">
            13 § Svar på interpellation 2007/08:118 om beslutsstöd om sjukskrivningar
          </note>
          <note type="speaker" n="1a01a282">
            Anf. 71 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-f665640fe66e3b14-1" n="296fac5f">
            <seg n="65433cf0">
              Herr talman! LiseLotte Olsson har frågat mig om vilka åtgärder
              jag avser att vidta för att beslutsstöden om sjukskrivningar inte
              ska resultera i att enskilda människor får sina sjukskrivningar
              förkortade trots att de har behov av fortsatt sjukskrivning.
            </seg>
          </u>
          <note n="032d0980">
            Socialstyrelsen och Försäkringskassan fick i november 2005 av
            dåvarande regeringen i uppdrag att utforma en mer kvalitetssäkrad,
            enhetlig och rättssäker sjukskrivningsprocess. I uppdraget ingick
            bland annat att ta fram ett försäkringsmedicinskt beslutsstöd.
            Från och med den 1 oktober 2007 finns beslutsstödet tillgängligt
            för berörda aktörer.
          </note>
          <u who="unknown" xml:id="i-83afb7ea4e73a655-1" n="296fac5f">
            <seg n="ca7bc4c9">
              Beslutsstödet är indelat i två delar. En del är av övergripande
              karaktär och anger de grundläggande förhållnings- och arbetssätt
              som ska prägla inblandade aktörers arbete med sjukskrivning som
              behandlingsmetod. Den andra delen består av specifika rekommendationer
              för olika diagnoser som ska vara vägledande för läkare och för
              Försäkringskassans tjänstemän i deras arbete med sjukskrivning.
              Att de är vägledande betyder att de ska tolkas och användas utifrån
              de unika förutsättningar som råder i varje situation där sjukskrivning
              är aktuell. Läkarnas slutliga bedömning måste ske individbaserat
              och med respekt för den enskildes integritet och unika förhållanden.
              Det finns en spännvidd för hur en given sjukdom påverkar olika
              personers arbetsförmåga. Sjukskrivning ska vara en aktiv åtgärd.
            </seg>
            <seg n="817f6944">
              Jag har stor tilltro till att läkarkåren, Försäkringskassans
              tjänstemän liksom den enskilde ser beslutsstödet som det stöd
              i sjukskrivningsprocessen som tanken är. Jag tror att beslutsstödet
              kan bidra till en bättre förutsägbarhet och enhetlighet när det
              gäller sjukskrivningstider, till nytta för alla inblandade.
            </seg>
          </u>
          <note type="speaker" n="6e45f16f">
            Anf. 72 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-6" n="b0c72cd7">
            <seg n="a41b1102">
              Herr talman! Jag börjar med att tacka ministern för svaret. Det
              är ett svar som återigen visar att vi inte har samma syn på saker
              och ting här i världen. Nu handlar det om beslutsstöden. Jag tror
              inte att vi har samma uppfattning om hur detta kommer att fungera
              i verkligheten, i praktiken. Denna debatt känns också som en naturlig
              fortsättning på den vi hade alldeles nyss.
            </seg>
            <seg n="fa201a63">
              Jag skrev denna interpellation när jag hörde Försäkringskassans
              generaldirektör Curt Malmborg glida på svaret när jag frågade
              om det var så att beslutsstöden var menade att vara en del i arbetet
              med att minska sjukskrivningarna. När socialförsäkringsministern
              och jag var i samma tv-debatt för några veckor sedan var ministern
              mycket tydlig med att så var inte fallet. Då kan jag tycka att
              Försäkringskassans och ministerns uppfattning om varför vi ska
              införa beslutsstöden borde sammanfalla på ett annat sätt. Det
              är min ena fråga.
            </seg>
            <seg n="8169ed2b">
              Ministern säger vidare i sitt svar att beslutsstöden kan bidra
              till en bättre förutsägbarhet och enhetlighet när det gäller sjukskrivningstider,
              till nytta för alla inblandade.
            </seg>
            <seg n="8eee0260">
              Jag tror att förutsägbarheten gör att sjuka människor blir stressade.
              Tänk om man inte blir frisk enligt tabell! Min huvudsakliga kritik
              mot detta förslag handlar om att jag är rädd för att sjuka människor
              kommer att drabbas av en restriktivare bedömning av sitt behov
              av sjukskrivning, och att alla sjuka människor dras över en kam.
            </seg>
            <seg n="0a431d11">
              Jag vet att det står att bedömningen ska ske med respekt för
              den enskildes integritet och unika förhållanden. Men läkare är
              inte mer än människor med i många fall en tung arbetsbelastning.
              Att i detta läge orka och ta sig tid att göra välmotiverade avsteg
              från Socialstyrelsens beslutsstöd är kanske mycket begärt.
            </seg>
            <seg n="65c5e13a">
              Jag vill återigen hänvisa till tv-debatten som vi hade. Där var
              det en allmänpraktiserande läkare med också. Han var mycket tydlig
              med de risker han såg i hur de nya beslutsstöden kommer att användas
              och i vilken pressad situation han som läkare kände sig vara.
              Kravet och viljan att göra det bästa för patienterna fanns samtidigt
              som väntrummet var fullt. Det var nog, sade han, för att en läkare
              inte skulle hinna med att skriva och argumentera för en annan
              uppfattning en den fastlagda. Det var lätt att titta på beslutsstöden
              och gå efter dem, menade han.
            </seg>
            <seg n="3ea1617e">
              I förra veckan hörde jag forskaren Töres Theorell från Stressforskningsinstitutet
              på Helsingforss universitet. Han menade att dagens retorik när
              det handlar om sjukskrivningar gör att en massa rejält sjuka riskerar
              att bli överkörda. Han menade också att sjuka som går till jobbet
              löper större risk för hjärtinfarkt och hjärtproblem senare. Detta
              gällde speciellt kvinnor. Jag menar att beslutsstöden baserat
              på diagnosen i förlängningen kan försvåra för människor att komma
              tillbaka och bli friska.
            </seg>
            <seg n="bd687442">
              Tittar man på den medicinska världen i dag ser man att det är
              många mediciner och behandlingar som har utgått från forskning
              som är gjord på män. Vi vet även från försäkringskassevärlden
              att sådana saker som rehabilitering ges annorlunda till kvinnor
              respektive män. Det är svårare för en kvinna att få gehör för
              en dyrare och längre rehabilitering. Men jag tror, tack och lov,
              att fler och fler blir medvetna om att kvinnor och män behandlas
              olika, det vill säga att en man får en medicin utprovad på en
              man och en kvinna får också en medicin utprovad på en man. Men
              det återstår mycket när det handlar om dessa saker.
            </seg>
            <seg n="bb2d0518">
              Jag undrar om ministern vet hur man har tänkt och om man har
              varit medveten om detta när man har föreslagit de olika beslutsstöden.
              Eller är det återigen så att kvinnor riskerar att bli de stora
              förlorarna?
            </seg>
          </u>
          <note type="speaker" n="8455cfd9">
            Anf. 73 FINN BENGTSSON (m):
          </note>
          <u who="Q5570168" xml:id="i-941b98016d4960bc-35" n="2d739241">
            <seg n="cbfa471c">
              Herr talman! Detta är återigen en intressant interpellation.
              Här ligger jag i min tankebana närmare interpellantens synpunkter
              men tycker samtidigt att statsrådets svar på alla sätt lyfter
              fram en mycket nödvändig reformering.
            </seg>
            <seg n="d271f496">
              Ur ett internationellt perspektiv har vi sjukskrivningstider
              som är betydligt längre för liknande åkommor, alltså om man tittar
              på gruppnivå, jämfört med vad som kan vara rimligt. Därför behöver
              man titta på detta. Det som interpellanten skriver är att syftet
              med beslutsstöden är att korta och minska antalet sjukskrivningar.
              Det är på gruppnivå ett fullständigt rimligt antagande att man
              ser över. Där ligger dessutom en utredning som har landat i detta
              och som den nya regeringen har ärvt och som man på ett förtjänstfullt
              sätt har omformat till ett förslag till arbetsuppgifter för Socialstyrelsen
              att se över detta.
            </seg>
            <seg n="2719da84">
              Man glömmer en sak i beskrivningen, nämligen att interpellanten
              är mycket kritisk mot att man skulle använda ett beslutsstöd för
              sjukskrivningar på ett alltför rigitt sätt, alltså att man tillämpar
              det alltför strikt. Det är precis som interpellanten skriver:
              Det är tvivelaktigt huruvida alla ska vara sjukskrivna lika länge
              för samma sjukdomar eftersom ens förutsättningar att tillfriskna
              och hantera en sjukdom är beroende av kön, ålder och varje människas
              unika livssituation. Jag kunde inte instämma mer i den meningen.
            </seg>
            <seg n="2f7a479e">
              Problemet som vi har att hantera är att när denna regering tog
              över låg detta land i den absoluta toppen vad det gäller dålig
              tillgänglighet till vård.
            </seg>
            <seg n="b1c3e7dc">
              Det är klart att vi här har kommunicerande kärl. Sjukdomsbekämpning
              är någonting som minskar sjukdomsavlastning, det vill säga sjukskrivningar.
              Bra tillgång till sjukvård minskar behovet av sjukskrivningar.
              Det blir därför lite besvärande med ett engagemang från Vänsterpartiet,
              som har varit med i en majoritetssituation och sett till att vi
              har hamnat i ett läge där vi har den kanske allra sämsta tillgängligheten
              till vården. Vi har en bra kvalitet på vården när människorna
              når den men man har inte tillgång till den. Det är detta som driver
              sjukskrivningarna generellt.
            </seg>
            <seg n="175541d4">
              Vad har man annars för alternativ? Att man är så engagerad i
              just bidragssystemens vidmakthållande, att man inte ser den mycket
              mer rationella problemlösningen och i stället har en interpellation
              som talar om tillgången till vård, blir lite mer pinsamt. Det
              var ju det man misslyckades med under inte bara den förra mandatperioden.
              Under ett antal mandatperioder har man byggt upp en väldigt dålig
              tillgänglighet till vård, vilket har försatt oss i den här situationen.
            </seg>
            <seg n="4bb9fea2">
              Därför tycker jag att det blir lite krokodiltårar när man talar
              om det individuella perspektivet just när det gäller sjukskrivningar
              men ratar det när det gäller att bedöma sjukdom. Den mening som
              interpellanten skriver skulle ju precis kunna vara överförbar
              på ordet sjukdomar. Men då kommer problemet in att man ideologiskt
              har tolkat hälso- och sjukvårdslagen så att rättvisa är när man
              på kollektiv nivå av sjukdomar ges exakt samma förutsättningar
              till behandling. Då gäller inte hänsynstagande till ålder, kön
              eller den unika livssituationen. Då blir det också problematiskt
              att möta det sjukdomspanorama vi har och göra det på ett rationellt
              sätt. Man har alltså lyft beslutet från läkarna till att ha ett
              politiskt överordnat mål för att prioritera vården, som man säger.
              När det gäller sjukskrivningar duger däremot sjukvården plötsligt
              till att göra den bedömningen.
            </seg>
            <seg n="668da192">
              Det här håller inte ihop, men jag tycker däremot att statsrådets
              svar visar att alliansregeringen nu borde ta ansvar för att i
              en annan del av departementet tillsätta utredningar och komma
              med förslag om hur vi ska få bättre tillgänglighet till vård.
              I andra änden ska vi naturligtvis ställa frågan: Är det förklarligt
              och rationellt att vi generellt sett har längre sjukskrivningstider
              i det här landet än i omvärlden?
            </seg>
          </u>
          <note type="speaker" n="a9c63025">
            Anf. 74 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-36" n="296fac5f">
            <seg n="e4fb4754">
              Herr talman! Jag tror också att det var det som gjorde att den
              dåvarande regeringen 2005, under Hans Karlssons ledning, fattade
              beslutet att ge Socialstyrelsen och Försäkringskassan i uppgift
              att utforma en mer kvalitetssäkrad, enhetlig och rättssäker sjukskrivningsprocess
              med beslutstöd.
            </seg>
            <seg n="aa4d50cd">
              Vi har hört hur LiseLotte Olsson har backat från Vänsterpartiets
              politik under den förra mandatperioden. Nu kanske ni inte heller
              stöder detta beslut. Låt mig få läsa en gång till så att jag slipper
              att höra detta mer. Jag känner att det håller på att bli ett mantra
              att vi ska gå ut och förkorta sjukskrivningarna. Varje människa
              ska ha rätt till den sjukskrivning och den längd på denna som
              behövs. Svårare än så är det inte. Men för mig, som också arbetat
              30 år som sjuksköterska: Skulle inte sjukskrivningen också vara
              kvalitetssäkrad eftersom det, som jag ser det, är en del av vård
              och behandling? Ska vi inte kvalitetssäkra en del av vården så
              skulle jag tycka att det var mycket märkligt.
            </seg>
            <seg n="449981c1">
              Läkarnas slutliga bedömning måste ske individbaserat och med
              respekt för den enskildes integritet och unika förhållanden, står
              det. Jag litar på läkarkåren. Jag litar på Finn Bengtsson, på
              hans kolleger och på övriga när det gäller att man också kommer
              att använda detta som ett beslutsstöd i den här meningen. Det
              är därför som jag tror att Läkarförbundet har gått med på detta.
              Annars hade man självklart aldrig gjort det. Läkarkåren har en
              etik och moral som står över politiska beslut i sådana här delar.
              Alla människor ska få den sjukskrivningstid och den riktiga utformning
              som de har rätt till.
            </seg>
            <seg n="e7ffbbcd">
              Också när det gäller många behandlingar av diagnoser, sjukdomstillstånd,
              finns det riktlinjer i Sverige. SBU, Statens beredning för medicinsk
              utvärdering, tar fram och studerar vad som är evidensbaserat effektivt
              och vad som inte är det. Detta tar läkarkåren till sig. Detta
              är ju ingenting som Socialstyrelsen och Försäkringskassan har
              hittat på. Om LiseLotte Olsson läser hela beslutsunderlaget och
              den här rapporten ser hon att det är en mängd professionella personer
              som är med, som har tittat på detta och studerat det vetenskapligt.
            </seg>
            <seg n="0bfda1f7">
              Jag kan bara hålla med Finn Bengtsson. Jag tycker kanske att
              det är lite märkligt att vi i Sverige har bland de absolut längsta
              sjukskrivningarna i världen, och de är dessutom passiva. Vi har
              ett ohälsotal som är unikt högt, och vi har ett antal som har
              blivit förtidspensionerade som är skrämmande. Kan dessa saker,
              LiseLotte Olsson, möjligen ha med varandra att göra?
            </seg>
          </u>
          <note type="speaker" n="3dfa20ae">
            Anf. 75 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-7" n="b0c72cd7">
            <seg n="868c7325">
              Herr talman! Återigen var det väldigt mycket frågor som ställdes
              till mig. Jag tänker inte gå in på alla. Att börja diskutera vården
              med Finn Bengtsson är inte vad den här interpellationen handlar
              om. Det får bli en annan interpellation, som sagt var. Jag håller
              inte heller med i Finn Bengtssons verklighetsbeskrivning av hur
              det ser ut här i Sverige och i världen i övrigt. Men det är en
              annan sak.
            </seg>
            <seg n="67d6478c">
              Det har ju i debatten framhållits att läkare är väldigt positiva
              till de här beslutsstöden. Det har jag hört både nu och tidigare.
              Jag har sett en utredning som säger att det framför allt var unga,
              nyutexaminerade läkare som var väldigt positiva. Det är precis
              som jag sade i mitt förra inlägg. Att många läkare har ett svårt
              och tungt arbete tror jag att vi är överens om. Det är väldigt
              stressigt för många. Det är klart att man i ett stressigt, tidspressat,
              läge säger sig vilja ha ett sådant här stöd. Det säger jag absolut
              ingenting om. Men de här beslutsstöden får ju inte baseras på
              att underlätta läkarnas arbete utan det här måste vara för de
              sjuka. De sjuka ska bli friskare, och jag tror tyvärr inte att
              ert förslag kommer att göra människor friskare, däremot mer stressade
              och nervösa för att man inte kommer att få den sjukskrivning som
              man, ofta med all rätt, tycker att man behöver. Det kommer att
              bli mycket svårare.
            </seg>
            <seg n="0f77b99a">
              Det har även i debatten, kanske inte i dag men tidigare, sagts
              att det här är ett stöd för handläggarna på Försäkringskassan.
              De ska ha något att gå efter. Jag säger återigen: Det här är inte
              till för handläggarna på Försäkringskassan. Socialförsäkringssystemet
              ska vara till för de sjuka som behöver det.
            </seg>
            <seg n="39a55b88">
              Jag tycker att det är självklart att man ska jobba, som jag sade
              i den förra debatten. Och lika självklart är det för alla, eller
              de flesta i alla fall, att man vill ha ett arbete, att man vill
              vara frisk och att man vill orka arbeta. Då tycker jag att regeringen
              både med det här förslaget och med det som vi diskuterade i den
              förra debatten, gör det väldigt lätt för sig. Ni sätter väldigt
              stor press på de sjuka, på att man ska bli frisk snabbt och att
              man ska rehabilitera sig och kanske till och med också söka ett
              nytt jobb. Jag tror tyvärr inte att det här kommer att underlätta,
              utan det här är återigen en del som kommer att göra människor
              sjukare, mer nervösa för ekonomin och så vidare. Det är inget
              som vi tror är bra i förlängningen.
            </seg>
          </u>
          <note type="speaker" n="14443ed4">
            Anf. 76 FINN BENGTSSON (m):
          </note>
          <u who="Q5570168" xml:id="i-941b98016d4960bc-37" n="2d739241">
            <seg n="5fca4666">
              Herr talman! LiseLotte Olsson hävdar att jag har en felaktig
              omvärldsbeskrivning och tycker inte att vi ska diskutera kommunikationen
              mellan just sjukskrivning, sjukskrivningsproblem och effektiv
              och lättillgänglig vård. Men låt mig då gå in på själva interpellationsfrågan
              och ställa frågan så här: Tycker interpellanten LiseLotte Olsson
              att det finns ett problem med sjukskrivningar? Tycker inte interpellanten
              att det finns ett sådant problem får hon ju svara på varför man
              tillsatte en utredning, ett uppdrag som gavs Socialstyrelsen och
              Försäkringskassan i november 2005, för att utforma en mer kvalitetssäkrad,
              enhetlig och rättssäker sjukskrivningsprocess. I det här uppdraget
              skulle man bland annat ta fram ett försäkringsmedicinskt beslutsstöd.
              Detta var ju vid en tidpunkt då LiseLotte Olsson och hennes partikamrater
              stödde den dåvarande regeringen.
            </seg>
            <seg n="6ad4c044">
              Därför blir ju ändå frågan hängande: Ser man inget problem med
              sjukskrivningarna som har landat i en utredning som i sin tur
              har hanterats av den nuvarande regeringen? Är det bara den nuvarande
              regeringen som har kommit med konstiga lösningar och förslag?
            </seg>
            <seg n="196f1bf3">
              Och slutligen, om det är så att jag har fel i min verklighetsbeskrivning:
              Är det då så att Vänsterpartiet förnekar att det finns ett samband
              mellan bra, effektiv och tillgänglig sjukvård och nödvändigheten
              att tillgripa sjukskrivningar när inget annat står till buds?
            </seg>
          </u>
          <note type="speaker" n="be167409">
            Anf. 77 BÖRJE VESTLUND (s):
          </note>
          <u who="Q512590" xml:id="i-9eea23f534985416-0" n="c156729a">
            <seg n="680a9e8b">
              Herr talman! Jag tror att det är viktigt att det finns beslutsstöd
              på olika punkter. Det har funnits i Försäkringskassan under lång
              tid på olika områden. Det kanske var dags att göra detta. Man
              kan ha formulerat det och utformat det på många olika sätt. Jag
              tror möjligen att det är det som den här debatten kan handla om.
            </seg>
            <seg n="d9ec1661">
              Jag begärde ordet på grund av Finn Bengtssons krokodiltårar.
              Han säger att det är dålig tillgänglighet i vården. Den dåliga
              tillgängligheten till vården har ju ökat under den här majoriteten.
              Det är inte s, v och mp som sitter vid makten just nu. Det är
              ni som sitter vid makten. Gör något åt detta! Jag ser inga aktiva
              åtgärder vare sig i den här budgeten eller i den förra budgeten.
              Man har tydligen accepterat det. Frågan är vad ni vill göra åt
              detta.
            </seg>
            <seg n="a861ca54">
              Den här debatten handlar inte om tillgängligheten i vården, men
              Finn Bengtsson tog upp dessa frågor. Det har han gjort i många
              andra debatter. Det får han gärna göra, men problemet är att det
              inte är vi som ska ta ansvaret för detta. Det är ni som ska ta
              ansvaret. Var är era förslag? När får vi se dem?
            </seg>
          </u>
          <note type="speaker" n="ce4595a0">
            Anf. 78 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-38" n="296fac5f">
            <seg n="1f594864">
              Herr talman! Jag tänker ägna mig åt LiseLotte Olssons interpellation.
              Jag tar återigen upp frågeställningen från LiseLotte Olsson. Interpellanten
              efterlyser förebyggande arbetsmiljöarbete. Den nuvarande regeringen
              satsar 3,4 miljarder kronor på rehabilitering och förebyggande
              arbete också för att öka behovet av rehabilitering.
            </seg>
            <seg n="46ed896d">
              De sjukskrivna ska få bättre stöd. Det är just det som det handlar
              om. Det är många som vittnar om att man har fått en sjukskrivning
              och att man sedan inte har hört från vare sig den sjukskrivande
              läkaren eller Försäkringskassan på länge. Min grannflicka tog
              själv efter ett år kontakt med en läkare som efter ett års sjukskrivning
              sade: Är det nödvändigt att du kommer? Hon gick dit och fick ytterligare
              ett och ett halvt års sjukskrivning. Det är inte humant. Vi måste
              se till att alla jobbar med en aktiv sjukskrivningsprocess för
              ögonen.
            </seg>
            <seg n="1d374604">
              LiseLotte Olsson skriver att det inte får ske till priset av
              den försäkrades ekonomiska situation. Nej. Det är just det jag
              har för ögonen. Vi ska ha en aktiv sjukskrivningsperiod som hjälper
              och stöder människor. Det sämsta som kan hända är långa sjukskrivningstider
              där människor får en sjuk- och aktivitetsersättning med 64 procent.
            </seg>
            <seg n="8947420c">
              Vi måste se till att stödja och hjälpa människor i tid. Det var
              ju Hans Karlsson och ni från s som drog i gång uppdraget att kvalitetssäkra
              sjukskrivningsprocessen och utforma beslutsstödet. Jag ser inte
              något hot i beslutsstödet, LiseLotte Olsson. Låt oss i stället
              följa det och se vad som händer. Låt oss ha en diskussion om vi
              ser att det används på ett felaktigt sätt.
            </seg>
            <seg n="4b2ae8c6">
              Jag har en tilltro till läkarna. Jag har en tilltro till att
              en del av en behandlingsmetod inte kan uteslutas från övriga kvalitetssäkrade
              behandlingsmetoder. Sjukskrivningen är en del i en behandling.
              Att bara låta det vara och inte titta på vad som är evidens eller
              tillräckligt effektivt i en sjukskrivning är att blunda och vara
              populistisk. Jag litar på att läkarna använder detta på absolut
              bästa sätt. Jag tror också på den information och utbildning som
              Socialstyrelsen och Läkarförbundet går ut med för att visa att
              det ska användas med vett och sans. Med tilltro och i möte med
              patienten ska man utforma sjukskrivningstiden så att den är anpassad
              till situationen, diagnosen och den enskildes unika situation.
            </seg>
          </u>
          <note type="speaker" n="f4e67574">
            Anf. 79 LISELOTTE OLSSON (v):
          </note>
          <u who="Q4971176" xml:id="i-932eaeee2593c00b-8" n="b0c72cd7">
            <seg n="ab51302d">
              Herr talman! En aktiv sjukskrivningsperiod är vi absolut överens
              om, ministern och jag. Vi är däremot inte överens om vad aktiviteten
              ska bestå av. Det kan man diskutera. Jag tror inte att det är
              en lösning att säga att människor inte längre ska få vara sjuka.
              Men det är en annan diskussion.
            </seg>
            <seg n="fbaab539">
              Ministern säger att man gör en satsning i budgeten. Där är vi
              inte heller riktigt överens. Det som ni i budgetförslaget säger
              är en satsning är i själva verket en besparing. Det är en nedskärning
              på 2 miljarder. Om man räknar ihop alla poster hamnar man på minus.
            </seg>
            <seg n="9ebe9a5b">
              Vi är inte heller överens om vilka procent man ska tala om när
              det gäller de sjukskrivna. Ni har sänkt från 80 till 77,6 procent
              av inkomsten.
            </seg>
            <seg n="8e53b4dc">
              Ministern sade att ni gör en satsning, och jag vill visa att
              ni inte gör någon satsning. Ni gör nedskärningar på hela sjukförsäkringsområdet.
            </seg>
            <seg n="b0402d04">
              Vi är inte överens. Jag menar att regeringen gör nedskärningar
              och att det drabbar de sjuka och arbetslösa. Nu diskuterar vi
              de sjuka. Det drabbar även långtidssjukskrivna och korttidssjukskrivna.
              Sammantaget finns det inte mer pengar. De pengar som brukar användas
              i debatten som satsning på företagshälsovården är pengar som är
              omflyttade från det ena kontot till det andra. Jag saknar nya
              friska pengar på det här området. De finns inte.
            </seg>
            <seg n="1c41a7ec">
              Människor blir sjuka av många olika anledningar. Jag tycker att
              det är något som vi borde klara av i samhället. Vi måste ha ett
              så mänskligt samhälle att vi har råd att ta hänsyn till individuella
              behov, något som jag tror att de här beslutsstöden inte kommer
              att klara av.
            </seg>
          </u>
          <note type="speaker" n="81d2537c">
            Anf. 80 BÖRJE VESTLUND (s):
          </note>
          <u who="Q512590" xml:id="i-9eea23f534985416-1" n="c156729a">
            <seg n="45b04bad">
              Herr talman! Visst är problemen stora, och visst behöver man
              gör något åt de långa sjukskrivningarna. Visst ska vi göra allt
              som står i vår makt. Så långt tror jag att vi alla är överens.
            </seg>
            <seg n="ad454c2e">
              Jag har erfarenhet av att ha suttit i kassastyrelser i tio år
              och jag ser att mycket blir stelbent i försäkringskassevärlden.
              Det är möjligen den varningsflaggan man måste sätta upp. Tänk
              om det inte blir så bra som man har tänkt sig. När man ser det
              på papperet kan det vara en bra lösning. Om det inte fungerar,
              vad gör vi då? Har man då den politiska kraften att ändra på detta
              relativt snabbt? Det är ju det som har varit problemet. Vi har
              samma hälso- och sjukvårdslag som vi hade när den kom. Grunden
              för sjukskrivning är densamma nu som den var på 60-talet. Det
              kanske ska vara så.
            </seg>
            <seg n="40335cb0">
              Problemet är att när man väl har satt systemet i sjön inom försäkringskassevärlden
              sitter det där och då är det svårt att få bort. Klarar vi att
              göra denna individualisering och gå på läkarnas bedömning, eller
              gör vi inte det? Det är det intressanta i den här debatten. Klarar
              man det, eller klarar man det inte? Jag hoppas att man klarar
              det.
            </seg>
            <seg n="199ddb0d">
              Som statsrådet säger måste det vara vett och sans. Jag håller
              med om det. Problemet är att vi inte har lyckats så många gånger
              när det gäller den stora koloss som Försäkringskassan är. Hur
              hanterar vi det om vi inte lyckas?
            </seg>
          </u>
          <note type="speaker" n="ce3a35bc">
            Anf. 81 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-941b98016d4960bc-39" n="296fac5f">
            <seg n="1a7e2008">
              Herr talman! Den stora koloss som Försäkringskassan är, sade
              Börje Vestlund. Det blev ju en enmyndighet 2005 av alla lokala
              försäkringskassor. Den fick, som Börje Vestlund vet, en styrelse
              med fullt eget ansvar. Om jag skulle blanda mig i Försäkringskassans
              inre arbete och verksamhet skulle jag direkt ställas inför konstitutionsutskottet.
            </seg>
            <seg n="0ee36da9">
              Jag lovar att jag är lyhörd för vad som kommer att hända med
              beslutsstöden. Det vill jag säga också till LiseLotte Olsson.
              Det ligger självklart i allas vårt intresse att följa upp och
              se vad som händer med det här beslutsstödet. Det är självklart
              att vi på olika sätt måste agera om vi ser att det inte fungerar.
              Det tror jag att vi alla kan vara överens om.
            </seg>
            <seg n="db209b9f">
              Jag ska inte förlänga debatten mycket mer, men jag vill bemöta
              LiseLotte Olsson och säga att det är rena friska pengar, 3,4 miljarder
              kronor. Det är också rena friska pengar, 700 miljoner kronor,
              som vi extrasatsar på Försäkringskassans verksamhet nästa år.
            </seg>
            <seg n="84b2a93f">
              När det gäller beslutsstödet tror jag fortsatt jag håller med
              Börje Vestlund där att det är bra att beslutsstödet kommer fram
              och att vi får en kvalitetssäkrad genomgång av vad som kan vara
              rimligt när det gäller sjukskrivning. Jag tror att vi allihopa
              också, herr talman, är helt överens om att vi vill se friska människor
              snabbt och att vi vill se till att människor inte fastnar i en
              lång sjukskrivning med låga ersättningsnivåer på 64 procent eller
              i förtidspension. Vi vill se att människor kommer på benen och
              får stöd och hjälp i tid. Det är därför vi vill satsa bland annat
              på företagshälsovården, men beslutsstödet tror jag kan vara ett
              viktigt instrument i detta. Låt oss avvakta och se vad som händer.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="97bb5980">
            14 § Svar på interpellation 2007/08:113 om EWK:s världsunika
            politiska konst
          </note>
          <note type="speaker" n="777d29b4">
            Anf. 82 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-941b98016d4960bc-40" n="b13b500f">
            <seg n="02d9f1b3">
              Herr talman! Anne Ludvigsson har frågat mig om jag anser att
              EWK:s politiska konstsamling är unik samt vad jag kommer att göra
              för att rädda samlingen och göra den tillgänglig för en bred allmänhet.
            </seg>
            <seg n="cf8da50a">
              Ewert Karlsson, som allmänt kallades EWK, lämnade efter sig en
              stor samling av egna bilder, och det har under många år bedrivits
              ett arbete för att kunna visa dem i ett museum.
            </seg>
            <seg n="3e7e5919">
              Under senare år har Arbetets museum visat stort intresse för
              samlingen. Med stöd av medel från Statens kulturråd har museet
              inventerat och digitaliserat samlingen under 2007. Detta arbete
              har resulterat i en bilddatabas som gjort samlingen digitalt sökbar
              och tillgänglig för bland annat forskning. Museet har även under
              majaugusti 2007 genomfört en utställning med ett urval av EWK:s
              mest kända teckningar.
            </seg>
            <seg n="615c00f8">
              Arbetets museum har ansökt om ytterligare medel för att kunna
              ta hand om samlingen. Frågan prövas i den årliga budgetprocessen.
            </seg>
          </u>
          <note type="speaker" n="fac93403">
            Anf. 83 ANNE LUDVIGSSON (s):
          </note>
          <u who="Q3495183" xml:id="i-cdccd60dd494eade-0" n="c01d4ea1" next="i-78d70375ab15f276-0">
            <seg n="cb97595c">
              Herr talman! Jag får tacka kulturministern för svaret. Det var
              ett mycket kort svar, och det är helt okej för min del. Det som
              bekymrar mig är att svaret är ganska innehållslöst och helt utan
              viljeinriktning eller ambitioner från kulturministerns sida. Ambitionsnivån
              hos ministern och Kulturdepartementet verkar vara väldigt låg,
              lika med noll, på den här punkten.
            </seg>
            <seg n="d484d5eb">
              Jag har inte fått svar på mina frågor. Kulturministern läste
              upp frågorna, men det finns inga svar på dem. Det tycker jag är
              trist, och jag tolkar det som sagt var som en brist på vilja att
              ta sig an enskilda kulturfrågor.
            </seg>
            <seg n="3d96ab29">
              Min förhoppning är att kulturministern har en högre ambitionsnivå
              på kulturområdet när det gäller EWK:s världsunika politiska konst
              än så och att det kommer att komma fram i debatten här i kväll.
            </seg>
            <seg n="37ed6242">
              Ewert Karlssons politiska konst är världsunik. Jag och mina socialdemokratiska
              partikolleger anser att den är ovärderlig och att den måste tas
              till vara och göras tillgänglig för fler. Det är då samlingarna
              jag pratar om i första hand.
            </seg>
            <seg n="9dc40baf">
              EWK blev bland annat hedersdoktor vid Linköpings universitet.
              Det var han som utvecklade den politiska teckningen som konstform,
              och han var i sin konst väldigt konkret, fattbar och även rolig.
              Det var stor humor i det han gjorde också. Han finns representerad
              på museer runt om i världen, han blev tre gånger världsmästare
              inom den politiska illustrationskonsten, och han hade sin hemvist
              i Centerpartiet. Det tror jag att alla centerpartister är väldigt
              stolta över, men vi är alla stolta över hans konstnärliga gärning.
            </seg>
            <seg n="74d176b7">
              Vi har haft en stor EWK-utställning här i riksdagen. Den ägde
              rum 2006, och den invigdes bland annat av före detta statsminister
              Thorbjörn Fälldin. Jag ska citera vad Thorbjörn Fälldin uttryckte
              om EWK: Genom sin bakgrund hade Ewert djupa kunskaper om jordbruk,
              om landsbygdens sociala, ekonomiska och politiska liv. Med sin
              tuschpenna gav han liv åt frågor och problem som länge varit försummade
              i samhällsdebatten. Allt han gjort präglas av hans rättskänsla,
              hans sunda förnuft och djupa misstro mot makten. Politiken blev
              genom EWK:s insatser konkret, den blev fattbar och ofta rolig.
              Genom dessa insatser har han i praktiken utövat en allmänbildande
              gärning som det är svårt att hitta motstycke till.
            </seg>
          </u>
          <note n="5bbbf479">
            Ja, så uttryckte sig Thorbjörn Fälldin.
          </note>
          <u who="Q3495183" xml:id="i-78d70375ab15f276-0" n="c01d4ea1" prev="i-cdccd60dd494eade-0">
            <seg n="370843dc">
              Kulturen ska vara samhällets spjutspets in i framtiden, tycker
              jag, och EWK:s politiska konst är ett väldigt bra exempel på detta.
              För att rädda den här samlingen, för att dokumentera och för att
              stimulera forskning och så vidare bildades EWK-sällskapet 1993.
              Det finns också en stiftelse som jobbar och har jobbat för att
              få till stånd ett museum i Söderköping. Men jag kan nämna att
              den borgerligt styrda Söderköpings kommun inte vill satsa några
              pengar på detta, och det visar sig nu att man har gett upp den
              tanken och att man vill jobba ihop med Arbetets museum.
            </seg>
            <seg n="652fc6c7">
              Mina frågor till kulturministern är: Anser kulturministern att
              EWK:s politiska konstsamling är unik och bör tas till vara? Anser
              kulturministern att det finns ett nationellt intresse av att bevara
              och vårda samlingen och göra den tillgänglig för allmänheten?
            </seg>
          </u>
          <note type="speaker" n="7f107cd0">
            Anf. 84 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-941b98016d4960bc-41" n="b13b500f">
            <seg n="26eb8aff">
              Herr talman! Jag kommer att återkomma till Anne Ludvigssons frågor.
              Jag vill bara först säga att detta att mitt svar uppfattades som
              kort inte på något sätt innebär ett ringaktning för EWK:s konst
              det vill jag ska bli absolut känt här. Han har både roat och oroat
              läsare under flera decennier och finns fortfarande, vill jag minnas,
              representerad här i riksdagen, nere i tidskriftsrummet. Det är
              teckningar och minnesdokument som vi kan studera än i dag. Det
              har alltså ingen negativ innebörd.
            </seg>
            <seg n="47fc81ae">
              Som vi alla vet är kulturbudgeten hårt ansatt. Det finns ett
              stort engagemang, och det kan vi se som glädjande. Det är många
              som tycker att kulturens medel ska användas för alla möjliga väl
              meriterade och dokumenterade, ska vi säga, innehåll. Vi har haft
              frågan uppe i budgetprocessen.
            </seg>
            <seg n="eb51d018">
              Sedan är det också på det sättet att Arbetets museum är en självständig
              stiftelse och därmed också har möjligheter att söka pengar från
              olika håll. Det gäller också EWK-sällskapet, som också är en stiftelse.
              Anne Ludvigsson, som har ett starkt engagemang i kulturfrågor,
              bland annat vet jag, inom hemslöjden, vet ju och har glatt sig
              åt att vi har kunnat frigöra medel för att stödja slöjden, som
              jag också tycker är väldigt viktig.
            </seg>
            <seg n="c64dc51e">
              När det handlar om EWK:s konst har frågan, som Anne Ludvigsson
              också sade, varit uppe ända sedan 1993. Jag vet att Anne Ludvigssons
              parti och den regering som tidigare stod Anne Ludvigsson nära
              också har blivit uppvaktade i de här frågorna vid ett antal tillfällen.
              Frågan har så att säga funnits med i processen under en längre
              tid.
            </seg>
            <seg n="a379fa18">
              Det är också så att det inom kultursektorn finns väldigt många
              som har lämnat efter sig unik konst. Och frågan är: Hur ska man
              ta till vara det här? Vi har Povel Ramel, som avled tidigare,
              som också efterlämnar stor konst. Det kan möjligen dyka upp frågor
              om man ska bilda ett museum och hur man ska ta vara på Povel Ramels
              arkiv. Det kan gälla Evert Taube. Vi har inte ens ett Bellmanmuseum
              som drivs med statliga medel. Allting kommer inte att kunna ske
              med hjälp av den statliga budgeten, och därför har Arbetets museum
              en fri roll att söka pengar.
            </seg>
            <seg n="445a7312">
              Sedan måste man väl ändå tillägga att staten har gått in och
              stött EWK:s samling i och med bidrag från Statens kulturråd för
              att kunna digitalisera och göra hans verk tillgängliga. De har
              också haft en utställning i år under jag tror det var fyra månader
              för att göra den tillgänglig för en publik som säkert uppskattar
              den.
            </seg>
          </u>
          <note type="speaker" n="1d447248">
            Anf. 85 ANNE LUDVIGSSON (s):
          </note>
          <u who="Q3495183" xml:id="i-157d75606326d358-0" n="c01d4ea1">
            <seg n="bd1e6f68">
              Herr talman! Jag är glad för de öppningar som kulturministern
              ändå lämnar och att det finns ett intresse trots det korta svaret.
            </seg>
            <seg n="1f5b0863">
              Vi vet att EWK-sällskapet och änkan Alice Karlsson inte ser någon
              som helst möjlighet att i dag bygga och starta ett självständigt
              EWK-museum. Det kan ha varit något bra som kommit ur den här processen,
              för jag tror på samordning och om det finns andra möjligheter
              är det viktigt att man ser på dem. Vi vet ju att det är svårt
              att ha någon ekonomi i museer.
            </seg>
            <seg n="aee93570">
              För att förtydliga det som stod i svaret från kulturministern
              vill jag säga att det var EWK-sällskapet och Alice Karlsson som
              vände sig till Arbetets museum då de inte såg någon annan möjlighet.
              Jag vill uppmärksamma ministern på det unika tillfälle som nu
              finns, tack vare stöd från Kulturrådet, att göra inventeringen
              och det påbörjade arbetet. Nu finns det alltså en unik möjlighet
              att till en ganska ringa kostnad om man tittar på statens ekonomi
              i stort förverkliga ett EWK-museum inom ramen för Arbetets museum.
            </seg>
            <seg n="53e92fb1">
              Det museet är unikt. Det har stängt endast sju dagar per år och
              räknar i år med drygt 200 000 besökare. Museet har stor erfarenhet
              av att turnera med utställningar. Förra året hade man elva utställningar
              och besök av ungefär 220 000 människor. Arbetets museum har dessutom
              en unik möjlighet att bedriva den publika verksamhet som vi verkligen
              vill. Museet har ända sedan tillkomsten arbetat med just den politiska
              illustrationskonsten varför detta skulle passa mycket bra in i
              Arbetets museums arbete. Man såg positivt på möjligheten att hitta
              en gemensam lösning.
            </seg>
            <seg n="3f30c6a5">
              Man har nu utarbetat en fördelaktig lösning som jag ser det.
              Tack vare Kulturrådets stöd har man inventerat och digitaliserat
              samlingen, som omfattar drygt 2 000 bilder. Den planerade verksamheten
              kunde rymmas i Arbetets museums lokaler, vilket skulle göra att
              verksamheten inte hade någon hyreskostnad. Museet har en väl fungerande
              ateljé, och i dess samlingslokaler finns stora möjligheter att
              genomföra omfattande program och seminarieverksamhet.
            </seg>
            <seg n="14b5a32c">
              Nu handlar det om att ta hand om samlingen, och det handlar om
              den årliga driften. Det handlar om försäkringskostnader, vård
              och renovering av skadade bilder samt om arkivtjänst för att göra
              samlingen tillgänglig för utställningar, forskning och publicering.
              Med det årliga stödet finns det alltså en unik möjlighet att rädda
              den världsunika samlingen, för jag menar att det är något alldeles
              speciellt. På så sätt kan man hålla denna illustrationskonst levande
              för en bred allmänhet. Det är viktigt, inte minst för oss politiker,
              att få vara med om detta.
            </seg>
            <seg n="53b6433b">
              Jag ställer åter några raka och tydliga frågor till kulturministern.
            </seg>
            <seg n="be50d401">
              Vad kommer Sveriges kulturminister att göra för att rädda denna
              världsunika politiska konst? Det brinner lite i knutarna, för
              samlingen finns hemma hos Alice Karlsson och hon är till åren
              kommen.
            </seg>
            <seg n="c877b75e">
              Kommer kulturministern att verka för en långsiktig lösning? Den
              budget som nu är lagd är så att säga körd, men finns det en ambition
              att hitta en långsiktig lösning?
            </seg>
          </u>
          <note type="speaker" n="e3fbfba4">
            Anf. 86 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-941b98016d4960bc-42" n="b13b500f">
            <seg n="08b3d470">
              Herr talman! Jag måste vara ärlig och säga att jag i dag inte
              kan lova att det finns en långsiktig lösning. Vi har stora behov
              på kulturområdet, inte minst när det gäller vård, underhåll och
              renovering. Givetvis gäller det inte samtliga 19 statliga museer,
              men på många håll är behoven stora. Det gäller Kultur-Sverige
              i stort.
            </seg>
            <seg n="a6502e70">
              Därmed finns det också en försiktighet från regeringens sida
              att starta nya verksamheter, för även om det kan tyckas vara en
              ringa kostnad handlar det om ytterligare ½ miljon för att ta vara
              på arkivet och därtill en årlig driftskostnad på 1 miljon kronor.
              Det är de uppskattningar som gjorts på Kulturdepartementet för
              att samlingen ska kunna finnas på Arbetets museum i ett skick
              som gör att det blir en permanent utställning. Det får då ställas
              mot många andra behov som vi redan har och som vi måste ta hand
              om.
            </seg>
            <seg n="18b59efc">
              Återigen: Det handlar inte om någon ringaktning av EWK:s konst,
              men vi kan konstatera att behoven och förväntningarna är stora
              på väldigt många områden. Inom kultursektorn är 1 ½ miljon kronor
              många gånger väldigt mycket pengar, det vet Anne Ludvigsson precis
              som jag.
            </seg>
            <seg n="505353dc">
              Arbetets museum gör ett bra arbete. Det ligger dessutom i en
              otroligt spännande miljö i Norrköping. Det har goda möjligheter
              att som självständig stiftelse, med de starka aktörer det trots
              allt har bakom sig, söka medel. Det kanske kan ske via pressen.
              Både centerpressen och Aftonbladet har, kan man säga, varit aktiva
              och samarbetspartner till EWK under många, många år. Jag är inte
              säker på att man uttömt möjligheterna att söka stöd därifrån.
            </seg>
            <seg n="b41a8c7c">
              Staten har gått in via Statens kulturråd, som jag nämnde tidigare,
              och bidragit till att de ska kunna ta vara på samlingen och göra
              den digitalt sökbar. I viss utsträckning får man säga att staten
              trots allt tagit ett ansvar för EWK:s samling.
            </seg>
          </u>
          <note type="speaker" n="70042f28">
            Anf. 87 ANNE LUDVIGSSON (s):
          </note>
          <u who="Q3495183" xml:id="i-157d75606326d358-1" n="c01d4ea1">
            <seg n="05f59ca1">
              Herr talman! Jag delar förstås inte kulturministerns syn på att
              staten tagit sitt ansvar. Visst, jag vet att 1 miljon kan vara
              jättesvårt att få fram. Nu går Sveriges ekonomi väldigt bra, men
              den moderatledda regeringen prioriterar skattesänkningar. Det
              gör inte vi socialdemokrater. Om viljan fanns skulle man naturligtvis
              få till en lösning. Det är jag helt övertygad om.
            </seg>
            <seg n="4d7c1d47">
              Arbetes museums tanke är att förutom permanenta och tillfälliga
              utställningar även ordna föreläsningar, debatter och seminarier
              om den politiska illustrationskonsten. Det är dessutom jätteviktigt
              att ge den unga generationen möjlighet att inom ramen för den
              politiska illustrationskonsten möta EWK:s konst.
            </seg>
            <seg n="446a9568">
              Man har sökt medel under många år för att få till en lösning.
              Arbetets museum kommer naturligtvis att behöva mer än den miljon
              som det i dagsläget handlar om för att klara detta, och man är
              beredd att söka pengar från externa finansiärer. Men kulturministern
              vet att det är svårt att få till en grund, att få externa finansiärer
              att satsa pengar för att kunna ta hand om en samling på detta
              sätt. Det är kanske inte lika lätt som att ordna särskilda, enskilda
              utställningar.
            </seg>
            <seg n="5db27dac">
              Astrid Lindgren har uttryckt sig väldigt bra: Vad har du för
              ögon som ser det du ser och ger ut till en häpen värld? Det är
              väl något som vi bör förmedla till nästa generation?
            </seg>
            <seg n="343d2ec8">
              Den här miljonen tycker jag egentligen är en snus i havet, men
              jag vet att den är svår att få fram. Jag vill ändå fråga: Vad
              vill kulturministern säga till EWK-sällskapet, Alice Karlsson
              och övriga i familjen och kanske även den övriga världen som har
              förväntningar på kulturministern? Tänker kulturministern besöka
              Arbetets museum och få i gång en dialog?
            </seg>
          </u>
          <note type="speaker" n="d2db8120">
            Anf. 88 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-941b98016d4960bc-43" n="b13b500f">
            <seg n="fd1703ff">
              Herr talman! Jag tänker börja med den sista frågan. Jag har träffat
              Arbetets museums ledning och Anders Lindh ett antal gånger. Jag
              har talat med honom om detta. Det vet jag att Claes Ånstrand,
              tidigare socialdemokratisk statssekreterare, också gjort. Inte
              heller han ansåg att den här frågan var den som måste prioriteras.
              Och det har fortfarande inte att göra med att man tycker att konsten
              inte skulle vara värdefull, för det är den.
            </seg>
            <seg n="02dbc388">
              Återigen: Behoven är mycket stora, och ja, den borgerliga regeringen
              har prioriterat skattesänkningar i ett land som haft ett av världens
              hårdaste skattetryck, inte minst för låg- och medelinkomsttagare.
              Jag tycker att det är en fullständigt riktig prioritering.
            </seg>
            <seg n="358a66cc">
              Kulturbudgeten fick trots allt närmare 200 miljoner kronor extra
              i den senaste budgeten, men jag måste upprepa mig: Behoven är
              mycket stora inom många av våra institutioner. Det visar inte
              minst Christina Rogestams utredning. Hon pekar just på vikten
              av att ta hand om det vi redan har innan vi satsar på det som
              är nytt.
            </seg>
            <seg n="3ba19c5c">
              Jag vill verkligen uppmana EWK-sällskapet och Arbetets museum
              eftersom de har stora möjligheter, till skillnad mot många andra
              att söka finansiering på annat håll. Det gäller även om inte just
              Söderköpings kommun kan bidra. De kanske har andra prioriteringar,
              vad vet jag. Norrköpings kommun eller andra kan vara ett alternativ,
              Aftonbladet eller centerpressen. De kanske också har ett engagemang,
              eller bör ha ett engagemang, i att se till att EWK:s konst lever
              vidare.
            </seg>
            <seg n="30c08e53">
              Vi har frågan med oss på departementet. Den är inte avskriven.
              Men den här gången räckte inte pengarna till de stora behov vi
              har. Just nu prioriterar regeringen kultur för barn och unga och
              att ta hand om kulturarvet och vårda det. Redan där har vi väldigt
              stora behov.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="59e1c770">
            15 § Svar på interpellation 2007/08:90 om lärandet om hållbar
            utveckling
          </note>
          <note type="speaker" n="b5c43047">
            Anf. 89 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-44" n="93f09f22">
            <seg n="e5d4ff74">
              Herr talman! Mats Pertoft har frågat mig om jag avser att verka
              för att Sverige även i fortsättningen har ett nationellt stöd
              och utvecklingscentrum kring lärandet om hållbar utveckling som
              kan stödja och utveckla arbetet i skolorna runt om i landet.
            </seg>
            <seg n="b455129b">
              Klimatförändringarna påverkar livsförutsättningarna i hela världen.
              Utsläppen i luft och vatten är kanske det största hot som mänskligheten
              står inför. Vi måste ta miljöproblemen på allvar. Frågor som rör
              undervisningen om hållbar utveckling är därför av yttersta vikt,
              både för regeringen som helhet och för mig som utbildningsminister.
              Elevernas medvetenhet och kunskap om miljöproblemen och klimatförändringarna
              måste öka. Regeringen har påbörjat ett långsiktigt arbete i syfte
              att förbättra kunskapsresultaten i skolan, också inom de naturvetenskapliga
              ämnena, vilket lägger en viktig grund för ökade kunskaper och
              medvetenhet kring frågor som rör hållbar utveckling.
            </seg>
            <seg n="6fb37817">
              I 1994 års läroplan för det obligatoriska skolväsendet, förskoleklassen
              och fritidshemmet, Lpo 94, anges att eleverna ska få möjlighet
              både att ta ansvar för den miljö som de själva direkt kan påverka
              och att skaffa sig ett personligt förhållningssätt till övergripande
              och globala miljöfrågor. Undervisningen ska belysa hur samhällets
              funktioner och vårt sätt att leva kan anpassas för att skapa hållbar
              utveckling. Jag utgår ifrån att Sveriges skolor och kommuner tar
              detta uppdrag på allvar.
            </seg>
            <seg n="9707213e">
              Det är också flera myndigheter som arbetar med frågor som rör
              utbildning för hållbar utveckling. Ett aktivt arbete sker bland
              annat på Myndigheten för skolutveckling, Statens skolverk och
              vid Internationella programkontoret för utbildningsområdet.
            </seg>
            <seg n="f83f3699">
              Jag vill i det här sammanhanget också lyfta fram det arbete som
              pågår mellan Sida och Högskolan på Gotland. Sida har fått regeringens
              uppdrag att finansiera ett centrum för lärande om hållbar utveckling.
              Centret ska bland annat sprida kunskap på detta område till skolpolitiker,
              lärarutbildare och rektorer.
            </seg>
            <seg n="b659c1e6">
              Mats Pertoft tar i interpellationen upp det faktum att Skolmyndighetsutredningen,
              U 2007:03, i sitt slutbetänkande Tre nya skolmyndigheter , SOU
              2007:79, föreslår att Myndigheten för skolutveckling ska avvecklas.
              I betänkandet, som ännu inte har remissbehandlats, föreslår utredaren
              att generella utvecklingsinsatser inom prioriterade områden ska
              föras över till Skolverket. Inom ramen för denna punkt kan arbete
              kring forskningsbaserad kunskap och lärande för hållbar utveckling
              komma att rymmas.
            </seg>
            <seg n="d5af0198">
              Min slutsats är att myndighetsförändringen inte påverkar arbetet
              med hållbar utveckling. Så länge den politiska viljan finns att
              prioritera elevernas kunskaper om hoten mot miljön är myndighetsorganisationen
              en underordnad fråga.
            </seg>
          </u>
          <note type="speaker" n="4aa532e5">
            Anf. 90 MATS PERTOFT (mp):
          </note>
          <u who="Q6043976" xml:id="i-ae79e60af301d550-0" n="01fac059">
            <seg n="049dcdbb">
              Herr talman! Jag vill börja med att tacka statsrådet för svaret.
              Det är väldigt glädjande för mig som miljöpartist att höra ett
              svar där man så tydligt betonar betydelsen av och vikten av kunskap
              om miljöpåverkan och att man måste ta miljöproblemen på stort
              allvar.
            </seg>
            <seg n="56685ccf">
              För två år sedan kanske det inte hade varit helt självklart med
              sådana svar från partiet som statsrådet företräder. Nu är vi alla
              tyvärr nödda och tvungna att inse miljöproblemens allvar. Det
              gäller inte minst med de senaste dagarnas rapporter från FN-myndigheterna.
            </seg>
            <seg n="ddd6f88e">
              Det är också det som får mig lite grann att undra över slutet
              i svaret. Där sägs: Så länge den politiska viljan finns att prioritera
              är myndighetsorganisationen en underordnad fråga. Jag hoppas att
              den politiska viljan kommer att finnas på lång sikt. Tyvärr kommer
              vi inte att bli av med frågorna under väldigt lång tid.
            </seg>
            <seg n="89a5487e">
              Det som fick mig att ställa frågan, som också har blivit alltmer
              aktuell sedan dess, är insikten att sammanslagningen av myndighetsorganisationerna
              enligt utredaren innebär en 60-procentig nedskärning av det arbete
              som finns på Myndigheten för skolutveckling.
            </seg>
            <seg n="fd862a82">
              Nu vet jag att statsrådet inte på förhand kan ge besked om vad
              som ska hända. Men 60 procent är ändå väldigt mycket. Det som
              finns i arbetet på Myndigheten för skolutveckling innehåller väldigt
              mycket mer.
            </seg>
            <seg n="aae62086">
              Just med de klimatförändringar och miljöförändringar som vi nu
              står inför är det otroligt viktigt med arbetet med miljön och
              över huvud taget medvetandegörandet av detta och vad man kan göra
              praktiskt ute i skolorna.
            </seg>
            <seg n="022e60b5">
              Skolorna och kommunerna måste där få stöd av en statlig myndighet
              som kan förmedla kunskapen om vad man arbetar med så att inte
              varje kommun måste uppfinna hjulet på nytt hela tiden. Där är
              det intressant om statsrådet delar uppfattningen att miljöfrågorna
              hör till en prioriterad del av verksamheterna som Myndigheten
              för skolutveckling i dag arbetar med.
            </seg>
            <seg n="df055b6f">
              Om man tar bort 60 procent, eller något liknande, finns det väldigt
              många prioriteringar som måste göras. Är miljöfrågan en av dessa
              bitar som är ett prioriterat område för statsrådet att det gäller
              att se till att det även i fortsättningen finns en statlig myndighet?
              Man ska arbeta forskningsbaserat men också nätverkande mellan
              kommuner och se till att inte varje kommun måste hitta på allting
              från början.
            </seg>
          </u>
          <note type="speaker" n="5bb12415">
            Anf. 91 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-45" n="93f09f22">
            <seg n="7f551e7b">
              Herr talman! Mats Pertoft försöker att ställa två frågor men
              få det att låta som att det är en fråga. Den ena frågan är: Kommer
              miljö- och klimatfrågorna att vara prioriterade i den skolreform
              som vi nu har framför oss? Den andra frågan är: Ska just den här
              enheten på en central myndighet finnas kvar när myndigheterna
              omstruktureras?
            </seg>
            <seg n="3666bd51">
              Det är två olika frågor. Svaret på den första frågan är otvetydigt
              ja. Miljö- och klimatfrågorna kommer att vara mycket prioriterade
              i det svenska undervisningsväsendet. Jag är däremot inte beredd
              att svara på fråga två om just den här enheten på en statlig myndighet
              där man föreslår omorganisation ska vara kvar som enhet eller
              inte. Det är en annan fråga. Det är jag inte beredd att stå här
              i dag i riksdagen och säga.
            </seg>
            <seg n="4db2cfbe">
              Först ska utredningen remissbehandlas, och därefter ska regeringen
              förhålla sig till den. Sedan ska det läggas fram en proposition
              om myndigheterna till riksdagen. Därefter ska riksdagen pröva
              detta, och sedan tillsätts myndighetsledningar om riksdagen går
              med förslagen. Därefter får de avgöra exakt vilka enheter som
              ska finnas. Det är inte en fråga som Mats Pertoft eller jag ska
              styra och ställa över.
            </seg>
            <seg n="399d862d">
              Det är den princip vi har i svensk förvaltning. Vi avgör vilka
              mål som ska uppnås. Men exakt vilka enheter det ska finnas på
              vilken våning i ett kontorskomplex på en statlig myndighet avgör
              numera generaldirektörerna och inte statsråden.
            </seg>
          </u>
          <note type="speaker" n="8ec92c32">
            Anf. 92 MATS PERTOFT (mp):
          </note>
          <u who="Q6043976" xml:id="i-ae79e60af301d550-1" n="01fac059">
            <seg n="a911c951">
              Herr talman! Jag kan mycket väl förstå att vilken enhet som ska
              finnas var och på vilken våning, vilka tjänster och vilka tjänsterum
              som ska finnas, och kanske också andra detaljer helt ska överlämnas
              till tjänstemännen. Jag delar den uppfattningen.
            </seg>
            <seg n="5bc94165">
              Det finns också en annan fråga. Det jag frågade var om statsrådet
              anser att det ska finnas ett fortsatt stöd till kommuner som också
              handlar om nätverkande och förmedlande av kunskaper och erfarenheter
              mellan kommuner och från statens sida. Det är det som Myndigheten
              för skolutveckling har sysslat med ganska framgångsrikt, enligt
              de erfarenheter jag har tagit till mig i alla fall.
            </seg>
            <seg n="c3416d8c">
              Jag vill verkligen inte i det här skedet lägga mig i exakt i
              vilka detaljer det här ska utformas. Men jag skulle vilja veta
              vilka tankarna från statsrådets sida är. Hur kan den prioritering
              av miljö- och klimatfrågorna som vi nu verkar vara överens om
              få sin verkan? Kommer den att ändras totalt eller kan man tänka
              sig att det finns fortsättningar på detta? Nu föreslås en nedläggning
              av Myndigheten för skolutveckling som faktiskt har arbetat med
              detta. Det är det som gör mig och med mig väldigt många i Sverige
              som arbetar med lärande om hållbar utveckling oroade.
            </seg>
            <seg n="81652b67">
              Jag kan lägga till att i den listning av olika myndigheter som
              sysslar med detta har även Sidas arbete på Gotland kommit med.
              Det är ett bra arbete; det håller jag helt med om. De arbetar
              knappast med svenska skolor, utan det är ett Sidaarbete som är
              av internationell prägel. Det är mycket bra, mycket berömvärt
              och så vidare, men det är inte det som diskuteras i den här frågan.
            </seg>
            <seg n="9ca1de34">
              Min fråga gäller alltså inte detaljer, enheter, våningar, tjänstemän
              och så vidare. Den gäller helt enkelt det nätverksarbete som finns
              i dag. Kommer detta att kunna finnas kvar möjligtvis i en förändrad
              form som en kunskapsförmedling till kommunerna?
            </seg>
          </u>
          <note type="speaker" n="f49da73a">
            Anf. 93 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-46" n="93f09f22">
            <seg n="8c8891b1">
              Herr talman! Alla dessa som är oroliga för just den här enhetens
              nedläggning har inte nått fram till mig. Det är möjligt att det
              finns många filter, men en sådan våldsam proteststorm för just
              den enheten har jag inte mött. Jag har faktiskt inte mött något
              alls utöver Mats Pertofts fråga.
            </seg>
            <seg n="2842a222">
              Men jag känner samma oro för själva klimatfrågan som Mats Pertoft
              ger uttryck för. Det är viktigt att vi lär oss mer om den så att
              vi kan mer. De ungdomar som i dag går i skolan måste lära sig
              mer, och det är viktigt att lärarna är välutbildade på det området.
              Jag tror till exempel på en bra lärarutbildning och en bra lärarfortbildning
              i form av Lärarlyftet som vi nu sätter i gång. Där finns ett fokus
              på naturvetenskapliga ämnen. Det är väl så viktigt som någon enhet
              på någon central myndighet.
            </seg>
            <seg n="0a3b20a2">
              Jag kan inte bedöma om det här blir kvar eller inte i någon ny
              organisation. Jag tänker inte heller bedöma det, och jag tänker
              inte ta ställning till det. Jag tänker inte ens ha någon åsikt
              om det. Vad vi gör från regeringens och riksdagens sida är att
              ange vad vi vill uppnå och vad vi tycker är viktigt.
            </seg>
            <seg n="a26f9a5e">
              Detta med ökad medvetenhet om klimatförändringar som rimligen
              i allt väsentligt är en del av det naturvetenskapliga ämnesblocket
              inom skolväsendet är något mycket centralt. Vi måste ha fokus
              både på den frågan och över huvud taget på de naturvetenskapliga
              ämnenas ställning.
            </seg>
            <seg n="e7cc5b31">
              I mer generella termer är det alltför få elever som tycker att
              de här ämnena är intressanta. Alltför få går de utbildningarna,
              väljer naturvetenskapligt program på gymnasiet och så vidare.
              Vi har en stor uppgift framför oss, och den tar vi i högsta grad
              på allvar. Jag är beredd att lyssna på många synpunkter på detta
              från alla möjliga håll, också i riksdagen.
            </seg>
            <seg n="4eac590f">
              Jag anser däremot inte att det är statsrådens sak att ta ställning
              till om någon enhet på en viss myndighet ska finnas kvar eller
              inte.
            </seg>
          </u>
          <note type="speaker" n="99fabba0">
            Anf. 94 MATS PERTOFT (mp):
          </note>
          <u who="Q6043976" xml:id="i-ae79e60af301d550-2" n="01fac059">
            <seg n="eb38be69">
              Herr talman! Det är bra att vi kan vara överens om betydelsen
              av miljö- och klimatfrågor. Vi är också helt överens om betydelsen
              av Lärarlyftet, som även Miljöpartiet har instämt i.
            </seg>
            <seg n="bf6870d0">
              Jag håller helt med om att betydelsen av att väcka och öka intresset
              för att naturvetenskapliga ämnens betydelse i hög grad hänger
              ihop med att vi också får till en modern lärarutbildning även
              för lärare som kanske gick sin utbildning för 2030 år sedan. De
              kanske inte är helt uppdaterade i dag, och de behöver en annan
              syn för att kunna entusiasmera eleverna. Det är trevligt och bra
              att vi verkligen är överens om detta och kan stadfästa det.
            </seg>
            <seg n="f80cc470">
              Sedan har vi den andra biten. Jag kräver inga detaljer av statsrådet.
              Egentligen har jag i grund och botten två frågor. I den första
              uppfattar jag att vi har en överensstämmelse, nämligen att miljö-
              och klimatfrågorna även i framtiden kommer att vara prioriterade
              frågor. Förhoppningsvis kommer de att vara ännu mer prioriterade
              av nöden så tvunget, tyvärr i skola och utbildning.
            </seg>
            <seg n="c1a6b43a">
              För att detta ska fungera krävs också ett övergripande nationellt
              ansvar för att förmedla kunskaper till kommuner, till skolor,
              till skolhuvudmän och även mellan skolhuvudmän och kommuner. Det
              är den biten jag undrar om. Det gäller inte hur detta organiseras;
              det må vara överlåtet till någon annan. Men att detta sker är
              någonting jag vill få besked om från statsrådet.
            </seg>
          </u>
          <note type="speaker" n="9376a552">
            Anf. 95 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-47" n="93f09f22">
            <seg n="acbecc6d">
              Herr talman! Jag upplever att jag har svarat på frågan några
              gånger nu.
            </seg>
            <seg n="10d905ce">
              Vi tycker att klimatfrågorna är viktiga. Vi vill uppvärdera de
              naturvetenskapliga ämnena. Regeringen kommer att återkomma till
              riksdagen om naturvetenskapen i skolan på olika sätt. Jag tror
              att det kommer att behövas olika beslut på det området för att
              lyfta detta i svenskt utbildningsväsende, och för att över huvud
              taget lyfta hela den naturvetenskapliga sektorn.
            </seg>
            <seg n="5a978476">
              Är just det här nätverket något som ett statsråd ska ha uppfattningar
              om? Jag menar att så är det inte. Statsråd ska inte gå in och
              detaljstyra de olika nätverk och arbetssätt som myndigheterna
              använder för att nå de övergripande målen. Ibland förvånas jag
              över att inte minst Miljöpartiet så ivrigt pläderar för kommunalisering,
              decentralisering och avreglering, men så fort det är någonting
              som frågeställaren själv är intresserad av ska vi gå in och styra
              i varje detalj! Vi får väl vara lite konsekventa i hur skolväsendet
              ska styras.
            </seg>
            <seg n="997da786">
              Jag menar att vi är överens om ett engagemang i dessa frågor.
              Jag uppfattar att vi är överens om att de naturvetenskapliga ämnena
              ska lyftas fram. Men när det gäller exakt hur det ska organiseras
              delar jag Miljöpartiets mer grundläggande hållning; det är en
              fråga för de professionella myndigheterna, skolor, rektorer och
              så vidare. Det ska inte vi som politiker lägga oss i hur intresserade
              vi än kan vara av de här detaljerna.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="b2d140a3">
            16 § Svar på interpellationerna 2007/08:102, 104, 106 och 107
            om kvalitet och kompetens i förskolan
          </note>
          <note type="speaker" n="458237ac">
            Anf. 96 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-48" n="93f09f22">
            <seg n="4969bfd1">
              Herr talman! Peter Hultqvist har frågat mig vilka åtgärder jag
              avser att vidta för att ett införande av vårdnadsbidrag inte ska
              leda till sämre kvalitet i förskolan. Vidare har Peter Hultqvist
              frågat vilka åtgärder jag avser att vidta för att dels modersmålsstödet
              inom förskolan ska förbättras, dels förhindra en utveckling där
              vårdnadsbidraget riskerar att leda till att invandrarbarns möjlighet
              att lära sig svenska försämras.
            </seg>
            <seg n="b4f34052">
              Peter Hultqvist har också frågat statsministern om han avser
              att ta initiativ till att gradera upp förskolans betydelse i regeringsarbetet
              genom att i likhet med den förra regeringen ge en särskilt tillsatt
              minister ansvar för dessa frågor. Arbetet inom regeringen är så
              fördelat att det är jag som ska svara på frågor när det gäller
              förskolan.
            </seg>
            <seg n="ad17842d">
              Jag har för avsikt, herr talman, att besvara de fyra interpellationerna
              i ett sammanhang.
            </seg>
            <seg n="694206ce">
              Regeringen genomför under mandatperioden en familjepolitisk reform
              bestående av ett frivilligt kommunalt vårdnadsbidrag, jämställdhetsbonus,
              barnomsorgspeng och ökat pedagogiskt inslag i förskolan. Valfriheten
              och mångfalden ska öka i barnomsorgen så att denna bättre möter
              familjernas behov och underlättar livspusslet genom att ge föräldrarna
              ökade förutsättningar att välja den typ av verksamhet som är lämplig
              för just deras barn, i deras situation.
            </seg>
            <seg n="ef1f4587">
              Allt fler barn deltar i förskolans pedagogiska verksamhet. Fler
              än åtta av tio 15-åringar tillbringar delar av sin vardag där.
              En fortsatt utveckling av förskolans verksamhet och kvalitet är
              av största vikt.
            </seg>
            <seg n="56cd1906">
              Under det senaste årtiondet har det pedagogiska inslaget i förskolan
              fått en allt större betydelse. Här ska barn få grunder för att
              senare lära sig läsa, räkna och skriva i grundskolan. Regeringen
              har tidigare aviserat att förskolans pedagogiska uppdrag ska stärkas.
              Inom Regeringskansliet pågår nu ett arbete med dessa frågor. Ett
              lekfullt lärande i förskolan kan lägga grunden för att fler barn
              lyckas i skolan. Därför avser regeringen att införa tydligare
              mål i förskolans läroplan, regelbunden nationell kvalitetsgranskning
              av förskolorna samt ökade möjligheter för förskollärare till fortbildning.
            </seg>
            <seg n="9170727d">
              För att fler barn än tidigare ska få tillgång till pedagogisk
              verksamhet kommer också den allmänna förskolan att utvidgas till
              alla barn från tre års ålder i stället för som i dag från fyra
              års ålder.
            </seg>
            <seg n="e777cbdc">
              Det bör säkerställas att förskolorna arbetar med en pedagogisk
              verksamhet som är anpassad till det enskilda barnets behov. För
              att säkra kvaliteten bör en tydlig uppföljning och utvärdering
              ske av arbetet.
            </seg>
            <seg n="99b77233">
              Förskollärarnas kompetens har stor betydelse för förskolans kvalitet
              och flera åtgärder bereds för närvarande inom Regeringskansliet,
              bland annat har en utredning om en reformerad och kvalitetssäkrad
              lärarutbildning tillsatts. Utredaren ska lämna förslag på hur
              en lärarutbildning för förskolan bör utformas så att utbildningen
              får en egen identitet inom lärarutbildningens ram för att förskolans
              kompetensbehov ska kunna säkras. Utredaren ska vidare föreslå
              hur förskollärares, fritidspedagogers och lärares behov av fort-
              och vidareutbildning ska kunna tillgodoses. Lärarutbildningsutredningen
              ska dessutom föreslå hur en påbyggnadsutbildning som leder till
              lärarexamen på avancerad nivå och ger behörighet till forskarutbildning
              ska kunna utformas för personer med lärarexamen på grundnivå och
              med en gedigen yrkeserfarenhet.
            </seg>
            <seg n="19bd679a">
              Kommuner ges nu en möjlighet att införa ett kommunalt vårdnadsbidrag.
              Detta kommer dock att utformas så att det inte innebär ett hinder
              för att arbeta. Vårdnadsbidraget ska för både kvinnor och män
              gå att kombinera med familjeliv och arbetsliv. Införandet av ett
              frivilligt kommunalt vårdnadsbidrag kommer inte att förta skyldigheten
              för kommunerna att erbjuda plats i förskolan av god kvalitet inom
              tre till fyra månader. Denna skyldighet kommer självfallet att
              kvarstå och betyder att barnen även framöver kommer att delta
              i förskolans viktiga verksamhet. Som tidigare nämnts pågår arbetet
              nu med satsningar för att förstärka förskolans kvalitet ytterligare.
            </seg>
            <seg n="d014b161">
              Kommunerna har även en skyldighet att tillgodose behov av modersmålsstöd
              i förskolan. Detta regleras i läroplanen för förskolan (Lpfö 98)
              som är en bindande förordning. Visserligen är andelen barn i förskolan
              som får modersmålsstöd relativt låg, dock visar statistiken att
              andelen barn i förskolan som får sådant stöd ökat stadigt under
              de senaste åren. Kommunernas skyldighet vad gäller modersmålsstöd
              i förskolan är klart och tydligt reglerad i dag och kommer att
              kvarstå. Jag finner det inte nödvändigt att från regeringens sida
              nu vidta några ytterligare åtgärder.
            </seg>
            <seg n="39bac2ef">
              Statens skolverks utbildningsinspektion har bland annat som uppgift
              att inspektera att kommunerna följer sina skyldigheter på förskoleområdet.
              Regeringen planerar nu flera förändringar av utbildningsinspektionen
              för att ytterligare stärka kontrollen. En arbetsgrupp inom Utbildningsdepartementet
              har dessutom lagt fram förslag om en förändrad rektorsutbildning
              som i högre grad ska ge förskolechefer och rektorer kunskap om
              mål och regler som gäller för förskolan och skolan.
            </seg>
            <seg n="d6fdf1f5">
              Det har tidigare funnits ett samband mellan föräldrarnas utbildning
              och om ett barn går i förskolan eller inte. I och med att allt
              fler barn går i förskolan har denna skillnad nästan helt försvunnit.
              Mellan 80 och 85 procent av 15-åringarna går i förskola oavsett
              föräldrarnas utbildningsbakgrund. I arbetet med att förtydliga
              målen i förskolans läroplan ska barns språkutveckling särskilt
              uppmärksammas.
            </seg>
            <seg n="bfdbb315">
              Herr talman! Då förskolan i dag ingår som en självklar del i
              den samlade barn- och ungdomsutbildningen behöver inte ansvaret
              för förskolan innehas av en särskild förskoleminister. Tvärtom
              ska det vara tydligt att de olika pedagogiska verksamheterna för
              barn och ungdom har samma utgångspunkt och grundläggande värderingar
              för att ett gemensamt och integrerat utbildningssystem ska kunna
              bli framgångsrikt.
            </seg>
          </u>
          <note type="speaker" n="f6422d90">
            Anf. 97 PETER HULTQVIST (s):
          </note>
          <u who="Q3370162" xml:id="i-0c63de4bd023888f-0" n="d9dacc99">
            <seg n="689818eb">
              Herr talman! Tack för svaret! Min första fråga och fundering
              är: Varför skjuter regeringen inte till en enda krona till vårdnadsbidraget?
            </seg>
            <seg n="eb60499f">
              Risken är uppenbar att det i praktiken blir så, i kommuner där
              man inför vårdnadsbidrag, att det medför en sämre kvalitet i den
              övriga förskolan. På något sätt måste det här finansieras. Är
              det detta som blir resultatet måste man ta avstånd från den inriktningen.
            </seg>
            <seg n="dac87a47">
              Jag tycker inte att ministern ger något svar på den här typen
              av resonemang och frågor i sin redogörelse. Det finns vaga utfästelser
              om satsningar på förskolan, men det är inte ett tillräckligt svar.
              Vårdnadsbidraget handlar om stora pengar. Om Piteå kommun skulle
              införa detta skulle det kosta 15 miljoner att ge dem som i dag
              som har valt att stå utanför förskolan vårdnadsbidrag. I Nynäshamn
              handlar det om lika mycket. Ni pratar om bättre kvalitet men satsar
              inga pengar och riskerar att underminera verksamheten med vårdnadsbidraget.
            </seg>
            <seg n="701c61f4">
              Den andra biten är Lärarlyftet. Det gäller inte förskolans personal.
              Av de 3 500 platser som finns inom Lärarlyftet har intresse visats
              för 1 500. Det kan anses som anmärkningsvärt av andra skäl, men
              det visar också att det finns ett utrymme som man kan ta i anspråk.
            </seg>
            <seg n="4b25d6c3">
              Nu har ministern efter kritik lovat att förskolans personal ska
              bli föremål för en satsning i ett senare skede. Min fundering
              och fråga är: Varför skiljer man ut förskolans personal från övrig
              personal i skolan? Har de inte samma status? Varför fanns inte
              förskolans personal med i Lärarlyftet?
            </seg>
            <seg n="a1ee203b">
              Nu utreds, med ministerns egna ord, en egen identitet för förskollärare
              inom ramen för lärarutbildningen. Lärarförbundets ordförande anser
              att det kommer att få negativa konsekvenser för förskolans verksamhet.
              Att inte ha en sammanhållen lärarutbildning är att ta ett steg
              tillbaka i tiden. Det minskar kraften i förskolan som första steget
              i det livslånga lärandet. Det förnekar och tonar ned det faktum
              att många pedagogiska utvecklingsidéer vuxit fram i förskolan
              och sedan påverkat det övriga utbildningssystemet.
            </seg>
            <seg n="788d26e8">
              Enligt direktiven för den utredning som nu ska arbeta med den
              här frågan ska det krävas tilläggsutbildning för att en förskollärare
              ska kunna forska. Det är definitivt inte bra. Skulle någon våga
              sig på att sätta upp sådana utvecklings- och karriärhinder inom
              ett manligt dominerat yrke? Dessutom har den nya lärarutbildning
              som vi har uppskattats mycket bland lärarna i förskolan. Den har
              lett till högre status.
            </seg>
            <seg n="e593c970">
              Ministern konstaterar också mycket riktigt att andelen barn med
              modersmålsstöd i förskolan är för lågt, men han tänker inte vidta
              några åtgärder. Det är intressant, och det är också förvånande.
              Man frågar sig varför. Även om vi har alla de regler och lagar
              som ministern har berättat om här är det alltså ett sjuttiotal
              kommuner som erbjuder modersmålsundervisning. Endast 14 procent
              av barnen i förskolan får det stöd som de har rätt till. Modersmålet
              är basen för att kunna lära sig svenska ordentligt. Det är mycket
              viktigt. Jag tycker att ministern intar en mycket passiv hållning
              på den här punkten. Min fråga är: Varför denna passivitet?
            </seg>
          </u>
          <note type="speaker" n="7f36fd7c">
            Anf. 98 MATILDA ERNKRANS (s):
          </note>
          <u who="Q3373058" xml:id="i-68b2ec95a34d872e-0" n="6a8b6627">
            <seg n="c240dedb">
              Herr talman! Ministern! Alla har rätt till språk, att kunna utveckla
              och tillägna sig det svenska språket samt bruka det egna modersmålet.
              Det har riksdagen beslutat ska gälla i en samlad svensk språkpolitik.
              Nu har den borgerliga regeringen, där statsrådet ingår, lagt fram
              förslag om att införa det kommunala vårdnadsbidraget. Det finns
              mycket jag skulle vilja säga om vårdnadsbidraget, men jag ska
              försöka att koncentrera mig på det som rör vårdnadsbidraget och
              det svenska språket.
            </seg>
            <seg n="b8d58dde">
              Vi har erfarenheter av vårdnadsbidrag. Vi kan dra slutsatser
              av det från vårt grannland Norge. Där har man haft vårdnadsbidraget,
              kontantstøtte , under en tid. Det har varit verklighet under en
              så lång tid att erfarenheter av vårdnadsbidraget har kunnat dras.
              Vi kan se att det är 96 procent kvinnor som har tagit ut kontantstøtte
              i Norge, och det är framför allt kvinnor med invandrarbakgrund
              i miljonprogramsområdena som har tagit ut kontantstøtte . De har
              behållit sina barn hemma, och barnen har vistats i en miljö där
              enbart hemspråket har använts. De här barnen har sedan kommit
              till skolan utan tillräckliga kunskaper i det norska språket.
              Det är vad vi vet.
            </seg>
            <seg n="d70bec38">
              Till detta kan vi för svensk räkning lägga att i Sverige kan
              enskilda förskolor bedriva verksamhet utan att följa läroplanen.
              Det genomdrevs under den förra mandatperioden med borgerliga partier
              i spetsen. Det finns inget som reglerar att privata förskolor
              ska bedriva sin verksamhet på svenska. Jag kan snabbt konstatera,
              och jag hoppas att också statsrådet kan göra det, att det finns
              uppenbara risker med att vårdnadsbidraget tillsammans med de här
              privata förskolorna kommer att minska många barns rätt till det
              svenska språket. Hur anser ministern att det här går ihop med
              det riksdagen har beslutat om allas rätt till språk?
            </seg>
            <seg n="cd5f96a7">
              Till detta skulle jag vilja lägga att vi har haft en livlig och
              viktig debatt om integration. Inte minst folkpartister har bidragit
              till den.
            </seg>
            <seg n="51b0e6d4">
              Här har det lyfts fram hur avgörande det svenska språket är för
              integration, uppväxtvillkor och livschanser. Jag frågar då stilla:
              Hur kan folkpartisten Björklund å ena sidan driva krav på integration
              och gå så långt som till språktest och å andra sidan i regeringsställning
              medvetet föra en politik med förslag om vårdnadsbidrag som förnekar
              och minskar barns rätt till det svenska språket? Är det rimligt
              att det ska gå sex år innan vissa barn kan få rätt till det svenska
              språket?
            </seg>
            <seg n="34630126">
              Avslutningsvis: Kan statsrådet och folkpartiordföranden berätta
              för mig varför han är så angelägen om att införa just ett vårdnadsbidrag?
            </seg>
          </u>
          <note type="speaker" n="aeb238ce">
            Anf. 99 MONICA GREEN (s):
          </note>
          <u who="Q3358763" xml:id="i-3dbc302272825622-0" n="9a9b847e">
            <seg n="b01979f7">
              Herr talman! I dag är det en alldeles särskild dag. FN:s barnkonvention
              fyller 18 år. Det är alltså 18 år sedan FN klubbade igenom barnkonventionen
              som nu ska genomsyra alla länder på jorden och det som Sverige
              genomför i sina politiska beslut. 18 år är en lång tid. Man blir
              myndig när man är 18 år. Man tänker att barnkonventionen nu kanske
              klarar sig själv. Men det gör den inte för det kommer ständigt
              nya krav och nya utmaningar för att barn ska må bra i hela världen
              naturligtvis. Men vi kan här och nu koncentrera oss på de svenska
              barnen och de barn som bor här i Sverige.
            </seg>
            <seg n="c67d3b86">
              I går anordnade Nätverket för barnkonventionen en särskild hearing.
              Man brukar vara i Andrakammarsalen här i riksdagen. Men den möjligheten
              fanns inte i år. Men denna hearing anordnades i alla fall. Där
              fanns barn med från alla möjliga barnorganisationer, barn och
              unga ändå upp till 18 år. Barn och unga från kyrkans barnorganisationer,
              från Frälsningsarmén, från Unga Örnar, från Rädda Barnen, från
              Röda Korset var där, och det var synskadade barn och invandrarbarn.
              Men var var ministern? Varför var den borgerliga regeringen representerad
              av bara Göran Hägglund vid den hearingen? När Socialdemokraterna
              styrde prioriterade de dessa hearingar med barnen eftersom det
              är så viktigt att lyssna på barn.
            </seg>
            <seg n="545cf694">
              FN:s barnkonvention slår fast att barn har rätt att vara barn
              tills de är 18 år men också att man ska ta del av barns åsikter,
              att barn ska kunna utvecklas och få hjälp med sin utveckling och
              att barn ska kunna påverka.
            </seg>
            <seg n="e55155a1">
              I går hade regeringen en jättechans att möta många barn som hade
              väldigt mycket åsikter. Men ni spolierade den chansen. Barnen
              ställde frågor om skolan och om mobbning. Statsrådet brukar vara
              väldigt intresserad av att få diskutera det. Här fanns en chans
              som inte togs. Barnen ställde också frågor om våld om våldet i
              Rinkeby jämfört med våldet på Kungsholmen. De ställde frågor om
              handikappvänliga skolor. De hade mycket bra och relevanta frågor.
              Göran Hägglund kunde svara på en del frågor, men han fick tyvärr
              börja med att i sitt första svar säga att detta inte är hans område.
              Även vi andra politiker fick svara på en del frågor. Vi gjorde
              så gott vi kunde. Men det hade varit en fantastisk chans för Jan
              Björklund att finnas med där. Jag har ett tips till Jan Björklund
              att han nästa år ser till att han finns till hands i samband med
              att FN:s barnkonvention firas. Nätverket anordnar då alltid en
              hearing.
            </seg>
            <seg n="421dbb55">
              Dessutom har jag några frågor som dessa barn har skickat med.
              Det är frågor om hur statsrådet ser på handikappvänliga skolor.
              Det finns exempel på att barn inte kan utöva gymnastik och att
              förskolebarn inte kan komma till sin rätt. Det var även förskolebarn
              med på denna hearing. Förskolebarn och skolbarn får inte alltid
              möjlighet att utvecklas på den förskola eller skola där de går.
              Jag undrar om statsrådet har någon synpunkt på det. Går det att
              skicka tydliga signaler till kommunerna så att de faktiskt uppfyller
              kravet på att barn ska kunna utvecklas både i förskolan och i
              skolan?
            </seg>
          </u>
          <note type="speaker" n="f95c56d1">
            Anf. 100 TALMANNEN:
          </note>
          <u who="unknown" xml:id="i-941b98016d4960bc-49" n="296fac5f">
            <seg n="20d62603">
              Jag bedömer att detta ligger inom den vida ramen för interpellationerna.
              Men vi ska naturligtvis ha fokus på förskolan. Emellanåt är vi
              i utkanterna i interpellationsdebatterna.
            </seg>
          </u>
          <note type="speaker" n="8884180a">
            Anf. 101 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-50" n="93f09f22">
            <seg n="34cd8aa1">
              Herr talman! Det är helt korrekt att det var ett möte i går som
              jag inte var med på. Jag möter hundratals elever i skolåldern
              varje vecka. I morgon ska jag möta rätt många. Förra måndagen
              mötte jag 500600 i Västerås i olika åldrar. Jag möter rätt många
              skolelever och svarar på många frågor. Jag beklagar att det var
              ett möte i går som jag inte var med på. Men man hinner inte med
              riktigt allt.
            </seg>
            <seg n="21ef8918">
              De frågor som kommer upp här är viktiga. Jag ska börja med förskolan
              som interpellationerna ändå handlar om. Vi har nu, Peter Hultqvist,
              ett söktryck på förskollärarutbildningen som är rekordlågt. Allt
              färre vill bli förskollärare. Många som kommer in på lärarutbildningen
              med inriktning på att bli förskollärare byter sedan inriktning
              för att bli grundskollärare i stället.
            </seg>
            <seg n="ee978b1a">
              Varför är det så? Kan det inte finnas lite självkritik hos Socialdemokraterna
              när det gäller den stora lärarutbildningsreform som gjordes 2001?
              En del kanske då säger att lönerna är för låga. Man kan alltid
              tycka att de är för låga. Men sanningen är att takten i löneutvecklingen
              för förskollärarna har varit ungefär dubbelt så hög som för gymnasielärarna
              under samma period. Ändå har antalet ungdomar som vill bli förskollärare
              sedan 2001 års lärarutbildningsreform minskat drastiskt. Någon
              självkritik när det gäller denna lärarutbildningsreform borde
              det väl finnas?
            </seg>
            <seg n="6670fda0">
              Vi har nu aviserat att vi vill rätta till detta. Vi vill ha en
              förskollärarutbildning med en egen tydlig identitet, så att de
              som vill bli förskollärare och söker in på denna utbildning vet
              att de ska bli förskollärare och läser målinriktat och tar förskollärarexamen,
              i stället för den mischmasch som är i dagens lärarutbildning där
              det är rekordfå som vill bli förskollärare.
            </seg>
            <seg n="195e5ffc">
              Om vi ska kunna lyfta svensk förskola är A och O att vi får utbildade
              förskollärare som kan leda arbetet och höja kvaliteten. Färre
              än någonsin vill nu bli förskollärare efter er reform, Peter Hultqvist.
            </seg>
            <seg n="1f96492c">
              Sedan säger Peter Hultqvist i någon släng att ministern efter
              kritik har sagt att vi ska ha fortbildning för förskollärare.
              Jag tror inte att det är Peter Hultqvists kritik som har fått
              mig att säga det. Det står i den borgerliga alliansens valmanifest
              att det i samband med reformeringen av familjepolitiken, barnomsorgen
              och förskolan också kommer att ske fortbildningssatsningar och
              andra satsningar på förskolan. Det kommer under 2008.
            </seg>
            <seg n="83dbf2cb">
              Jag fick frågan varför jag är så ivrig att införa vårdnadsbidrag.
              Jag ljuger väl om jag står och säger att jag är jätteivrig att
              införa det. Alla vet ju att det inte är så. Men vid en regeringsbildning
              får man ge och ta. Och om olyckan är framme och det är några andra
              som ska bilda regering nästa gång har jag förstått att det finns
              partier i den rödgröna alliansen som också är väldigt sugna på
              vårdnadsbidrag. Så det kan väl hända att det är fler regeringskonstellationer
              i framtiden som får behålla det.
            </seg>
            <seg n="04f3e361">
              Men den demonisering som ni försöker göra av detta lilla bidrag
              är helt osaklig. Detta bidrag ger ett lite ökat stöd på marginalen
              till den som väljer att vara hemma med barnen i stället för ha
              dem på förskolan, och det finns en del som vill det. Så farligt
              är det väl inte att man förstärker valfriheten lite grann?
            </seg>
            <seg n="cf6f8281">
              Det låter som att vi i dag lyckas otroligt bra med språkutbildningen
              inom svenskt utbildningsväsende och att vi om vi inför vårdnadsbidrag
              kommer att rasera detta. Allvarligt talat, om det är något som
              vi har misslyckats med i svensk skola och utbildning så är det
              integrationen och svenskundervisningen. Att just vårdnadsbidraget
              skulle vara dödsstöten för detta är att demonisera. Det är helt
              sanslöst, och den beskrivning som ni ger av detta saknar all verklighetstäckning.
            </seg>
          </u>
          <note type="speaker" n="567d149a">
            Anf. 102 PETER HULTQVIST (s):
          </note>
          <note n="910fde46">
            Herr talman! Högskoleverket har gjort en undersökning om de lärarstuderandes
            olika typer av val och varför 70 procent i den undersökning som
            gjordes sade att de tänker välja grundskolan. Det var med hänvisning
            till arbetsmiljö, det var med hänvisning till lön, det var med
            hänvisning till arbetstider och det var med hänvisning till fortbildningsmöjligheter.
          </note>
          <u who="Q3370162" xml:id="i-930b0606e00f1267-0" n="d9dacc99">
            <seg n="614d1e37">
              Jag tror att det är bättre att ta itu med de inre sakerna i förskolan
              och att se till att klara av dem i stället för att skilja utbildningarna
              åt. Och inte blir det någon ökad status eller ett ökat söktryck
              på förskollärarutbildningen bara därför att man går in i ett system
              där det krävs tilläggsutbildning för att kunna forska.
            </seg>
            <seg n="938895ed">
              Nej, jag tycker att man ska lyssna bland annat på Lärarförbundet
              som pekar på vikten av att ha en sammanhållen utbildning och på
              att det gäller att gå in för att göra bättre saker beträffande
              förskolans inre arbete.
            </seg>
            <seg n="aa784092">
              Vidare kan jag konstatera att ministern inte säger ett enda ord
              om vårdnadsbidragets finansiering. Staten skjuter inte till ett
              öre på den punkten. I Gävle skulle det handla om att 30 miljoner
              måste fram om de som valt att stå utanför förskolan skulle välja
              vårdnadsbidrag. I Hallsberg handlar det om 5 miljoner, så det
              är inga småpengar i potten i det här sammanhanget.
            </seg>
            <seg n="32826a65">
              När s-regeringen införde maxtaxan var det särskilda pengar som
              anslogs. Vi anslog också särskilda pengar när det gällde personalen
              i förskolan. Det var direkta penningtillskott och en kvalitetsförstärkning,
              och det var allvar.
            </seg>
            <seg n="5b72a3b1">
              Du säger nu att ni i något program skrivit om en satsning på
              förskolan. Men varför var inte förskollärarna och förskolans personal
              med i Lärarlyftet? Den frågan har du inte svarat på. Det är märkligt.
              Ute i förskolan tas det emot som en nedgradering av verksamheten.
              Frågan ställs jag har själv fått den varför det är på det här
              sättet. Naturligtvis är jag fel person att ställa frågan till
              eftersom jag inte delar uppfattningen, men frågan ställs alltså.
            </seg>
            <seg n="ded307b0">
              När det gäller modersmålsundervisningen säger ministern: Vi tänker
              inte vidta några åtgärder. Men endast 14 procent av barnen i förskolan
              får det stöd som de har rätt till. Det är någonting som vi inte
              kan acceptera; så kan man inte ha det. Ministern måste på den
              punkten prestera någonting bättre, så gå hem och läs på läxan
              på den punkten och kom sedan igen här i kammaren! Jag ska skriva
              en ny interpellation om detta så får du en ny chans om ett tag
              när du har tänkt över det här.
            </seg>
            <seg n="0e9eb53d">
              Det är tydligt att Sverige behöver en minister som kan koncentrera
              sig på förskolans viktiga frågor. Det handlar då om en minister
              som kan hävda förskolans intressen och som kan bidra till att
              ge den ökad tyngd i regeringsarbetet. Det handlar om en läroplan,
              om pedagogiskt utvecklingsarbete, om rekryteringsfrågor, om status
              i yrket, om förskolans roll i helheten, om utbildningsfrågor och
              så vidare. Kanske har man då också tid att vara med här i kammaren
              och uppmärksamma FN:s barnkonvention.
            </seg>
            <seg n="c25c2aec">
              Statsministern väljer att delegera just svaret på den här interpellationen
              till utbildningsministern. Det säger att statsministern inte tar
              detta på allvar. Vi behöver någon som med särskild kraft kan rikta
              in sig på det här.
            </seg>
            <seg n="0d471a5c">
              Eftersom Reinfeldt har abdikerat i det här sammanhanget skulle
              jag vilja fråga utbildningsministern: Har du vid sidan av alla
              dina övriga åtaganden ordentligt med tid för förskolan, eller
              är du beredd att ta ett samtal med statsministern om att det nu
              är dags att Sverige får en minister som kan jobba tillsammans
              med dig och ha ett huvudansvar för just förskolefrågorna? Är du
              beredd att ta det initiativet?
            </seg>
          </u>
          <note type="speaker" n="180520ce">
            Anf. 103 MATILDA ERNKRANS (s):
          </note>
          <u who="Q3373058" xml:id="i-b1fa847943aacbd4-0" n="6a8b6627" next="i-561a7a6bfb68a0ac-0">
            <seg n="0713f318">
              Herr talman! Några ytterligare delar vill jag här tillföra. Du
              säger att du ska lyfta svensk förskola. Men ni skickar inte med
              några pengar till vårdnadsbidraget. Sveriges Kommuner och Landsting
              har räknat ut att det här kommer att kosta 2 ½ miljarder svenska
              kronor. Det är klart att de pengarna måste tas någonstans ute
              i kommunerna. Risken är stor att de tas från förskolans verksamhet.
              Det får jag inte riktigt att gå ihop med detta med att lyfta svensk
              skola.
            </seg>
            <seg n="a7cc6f19">
              Som du säger när du försöker svara på frågan om varför folkpartiordföranden
              ändå kommer att införa ett kommunalt vårdnadsbidrag får man ge
              och ta; så kan det vara. Men det borde också vara så att man faktiskt
              tar ansvar för de effekter som ens politik ändå kommer att medföra.
            </seg>
            <seg n="59b22613">
              Jag vill höra om det är rimligt att barn kan få vänta ända till
              sex års ålder innan de får rätten till det svenska språket.
            </seg>
          </u>
          <note n="d5939cea">
            (Utbildningsminister JAN BJÖRKLUND (fp): Nej.)
          </note>
          <u who="Q3373058" xml:id="i-561a7a6bfb68a0ac-0" n="6a8b6627" prev="i-b1fa847943aacbd4-0">
            <seg n="63f5254e">
              Det här är viktigt. Du har rätt i att vi behöver göra mer när
              det gäller det svenska språket. Inte minst av den anledningen
              antog riksdagen under förra mandatperioden en samlad politik för
              det svenska språket. Vi lyfte där fram att man måste jobba mer
              med modersmålsundervisningen. Det är oroande att du med tanke
              på införandet av vårdnadsbidraget som kommer att förvärra situationen
              säger att du inte tänker vidta ytterligare åtgärder. Det borde
              vara precis tvärtom om man tar ansvar för sin politik. Man borde
              ju då vilja göra mer för modersmålsundervisningen och för att
              försäkra att alla barn får tillgång till det svenska språket.
            </seg>
            <seg n="4195d4f3">
              Men vad gör man i stället? Ja, visserligen lägger man 3 miljoner
              på läsfrämjande insatser. Men man får plocka bort 10 ½ miljoner
              till En bok för alla. De har ju bedrivit och bedriver detta är
              väl dokumenterat och en beprövad erfarenhet ett mycket engagerat
              arbete för läsfrämjande insatser. Man måste ta ansvar för alla
              delar även om man får ge och ta i ett förhandlingsarbete, så ansvar
              för alla delar!
            </seg>
          </u>
          <note type="speaker" n="6eb3ff3b">
            Anf. 104 MONICA GREEN (s):
          </note>
          <u who="Q3358763" xml:id="i-3dbc302272825622-1" n="9a9b847e">
            <seg n="5fb2379d">
              Herr talman! Jag tycker att det är lite arrogant att säga som
              ministern sade: Ja, jag hann inte vara med på det där mötet i
              går. Men jag går ju på så himla många andra möten så det är inte
              så himla noga.
            </seg>
            <seg n="ff190441">
              Men mötet om FN:s barnkonvention är oerhört viktigt. Det som
              sägs där läggs som ett protokoll till den utvärdering som ska
              skickas till Genève. Man ska ju utvärdera hur Sverige sköter sig,
              hur man tar hand om och ser till att FN:s barnkonvention implementeras
              i det här landet. Det är alltså inte vilket möte som helst som
              ministern bara kan rycka på axlarna åt samtidigt som han säger:
              Ja, men jag går på något annat möte i stället.
            </seg>
            <seg n="94ca6fd2">
              Jag tipsar ministern om att nästa år gå på nämnda möte.
            </seg>
            <seg n="3acddd34">
              Sedan gäller det Ryd utanför Skövde, ett jättefint område som
              har den tillgång som det är att ha 47 språk. Men det kan också
              vara en svårighet att bära upp det svenska språket när det finns
              så många språk. Nu ska det borgerligt styrda Skövde dra ned på
              skolan i Ryd. Man ska spara in där; man tycker att det har satsats
              för mycket där. När vi kommer dit och pratar med lärarna säger
              dessa: Vi tycker att det är fruktansvärt. Vi vill inte att ni
              sparar på vår skola. Och se också till att ni inte sparar på förskolan,
              för det är i förskolan det börjar! Det är där barnen får sitt
              språk. Det är där det är så viktigt att lägga grunden, så se till
              att satsa redan från början! Satsa rätt och satsa på förskolan!
              Så säger alltså lärarna.
            </seg>
            <seg n="667c30f4">
              Men vad gör den borgerliga regeringen? Ja, inte satsar man på
              förskolan precis. Nu ska man ju införa vårdnadsbidraget som faktiskt
              kommer att ta resurser från förskolan även om ministern påstår
              annat här i dag. Men några andra pengar finns inte.
            </seg>
            <seg n="ea3db10f">
              Någon särskild valfrihet är det väl inte fråga om. Det är de
              kvinnor som tjänar lite och som har monotona jobb som mer eller
              mindre tvingas att välja vårdnadsbidraget. De tycker att det är
              en bättre tillvaro jämfört med att ha ett lågbetalt jobb.
            </seg>
          </u>
          <note type="speaker" n="63c0b9be">
            Anf. 105 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-51" n="93f09f22">
            <seg n="12464bb8">
              Herr talman! Tre motdebattörer går upp här och sprutar ur sig
              frågor, så jag ber om ursäkt om jag inte hinner reda ut alla i
              botten så att säga. Men jag ska göra ett försök.
            </seg>
            <seg n="c6fb5c31">
              Apropå detta med en förskoleminister: De riktigt stora förskolereformerna
              under de senaste 15 åren, Peter Hultqvist, skedde under perioden
              19941998, skulle jag vilja påstå. Jag tycker att Ylva Johanssons
              reformer på förskoleområdet var mycket bra. Jag tänker på läroplanen.
              Från socialtjänsten fördes det över resurser till utbildningsväsendet,
              till hela förskolan. Också ett antal andra saker skedde. Det fanns
              ingen förskoleminister då om Peter Hultqvist nu vill lyssna på
              svaret på sin fråga men det här gjordes ändå.
            </seg>
            <seg n="5e437e6a">
              Jag försökte nyss komma på några av de stora reformer som åstadkoms
              av den särskilda förskoleminister som vi under några år hade.
              Men jag kom faktiskt inte på någon reform, så jag tror inte att
              det är ministerindelningen i regeringen som avgör. Jag tror att
              det i själva verket är väldigt viktigt att markera att förskolan
              är en del av utbildningsväsendet. Det markeras just genom att
              den minister som har hand om grundskolan också har hand om förskolan.
              Det är precis den integrering som Peter Hultqvist i övrigt här
              argumenterar för när det gäller lärarutbildning och allt möjligt
              annat.
            </seg>
            <seg n="dea58dce">
              Att Peter Hultqvist säkert gärna vill ha en annan utbildningsminister
              än mig har jag full förståelse för. Kanske är det Peter Hultqvist
              som om några år står på min plats vad vet jag? Men jag tror att
              det är klokt att förskolan och grundskolan hanteras i ett sammanhang.
              Peter Hultqvist säger att förskolelärarutbildningen fungerar jättebra.
              Det enda är att den borde förlängas, säger han, för då kan man
              få forskarbehörighet och annat. När jag möter lärarfackens företrädare
              får jag höra den åsikten. När jag möter förskollärare hör jag
              aldrig den åsikten, aldrig någonsin.
            </seg>
            <seg n="19687e98">
              Sverige har världens längsta förskollärarutbildning. Universitetskanslern
              säger i sin utvärdering att tiden på denna utbildning används
              alldeles för slappt, och det är för lågt tempo. Om vi har världens
              längsta förskollärarutbildning och tempot är för lågt är inte
              den första tanken att förlänga utbildningen, vilket Peter Hultqvist
              tycker. Hans enda utgångspunkt för att den ska förlängas är att
              den ska få samma status som andra utbildningar, inte att det finns
              något behov av det. Sedan den förlängdes senast från tre år till
              tre och ett halvt har många färre velat bli förskollärare. Det
              måste väl ända beaktas.
            </seg>
            <seg n="a8f038ab">
              Vad du än säger är sanningen den att sedan ni genomförde 2001
              års reform av förskollärarutbildningen är det allt färre förskollärare
              som examineras i Sverige. Många kommuner anser sig nu ha förskollärarbrist.
              Det var just 2001 detta började, precis när den nya utbildningen
              infördes. Då säger Peter Hultqvist: Ja, men arbetsvillkoren i
              förskolan är nu annorlunda. Men så var det förut också. Det var
              annorlunda. Det var stora barngrupper där ljudvolymen var hög.
              Så var det på 90-talet också. Det började inte 2001. Brytpunkten
              kom med den nya lärarutbildningen.
            </seg>
            <seg n="48ff1630">
              Sedan klagar Peter Hultqvist på att den ena gruppen efter den
              andra inte finns med i Lärarlyftet. Sanningen är att hade den
              socialdemokratiska regeringen suttit kvar hade Sverige inte haft
              något lärarlyft. Nu accepterar ni det när vi har infört det, men
              det hade ni själva inte på ert program.
            </seg>
            <seg n="5dda9f1d">
              Det kommer en satsning på förskollärarfortbildning, det står
              i vårt manifest. Det kommer att komma 2008. Det har jag sagt nu
              gång på gång, och Peter Hultqvist låtsas som jag inte säger det.
              Men jag säger det en gång till: Det kommer en stor satsning på
              förskollärarfortbildning 2008.
            </seg>
            <seg n="dc853ce5">
              Det påstås att rätten till det svenska språket upp till sex års
              ålder skulle upphöra. Jag förstår inte riktigt formuleringen.
              Någon obligatorisk förskola har vi inte i Sverige och har aldrig
              haft. Jag uppfattar inga förslag om det. Om man går i förskola
              får man det svenska språket. Rätten finns, men någon skyldighet
              att gå i förskola finns inte. Jag har inte uppfattat några sådana
              förslag, men finns sådana förslag kan jag gärna ta den debatten.
              Förskolan är en frivillig skolform.
            </seg>
          </u>
          <note type="speaker" n="d1ed4ca4">
            Anf. 106 PETER HULTQVIST (s):
          </note>
          <u who="Q3370162" xml:id="i-0c63de4bd023888f-1" n="d9dacc99">
            <seg n="fd75b5c7">
              Herr talman! Varför är det dåligt med sökande till de tekniska
              utbildningarna? Beror det på att de plötsligt har hamnat i ett
              sådant läge att utbildningen är dålig, eller beror det på någonting
              annat? Det går konjunkturer i många av de här sakerna. Det skiljer
              sig från tid till annan. Men jag kan inte annat än tro på de utredningar
              som Högskoleverket har gjort när det gäller det här. De visar
              att det är brister vad gäller lön, arbetstider, arbetsmiljö, förskolans
              inre arbete, men bra kvalitet och bra verksamhet. Det är bristerna
              på de här punkterna som haft en influens när man ska välja väg.
              Det är också fakta, och det är sanningen oavsett vad ministern
              säger. Ta fram någon bättre statistik eller utredning som visar
              något annat i så fall.
            </seg>
            <seg n="b3b16203">
              Att ha en förskoleminister vore ett sätt att markera frågornas
              tyngd. Den här regeringen har själv lyckats sätta sig i en position
              där många frågar sig om förskolan har sämre status. Är det så
              att den här regeringen graderar ned förskolefrågorna? Det är inte
              bara jag som säger det, utan det här hör man ute i terrängen.
              Jag menar att det inte är vi som har gjort uppdelningen i Lärarlyftet,
              det är ni själva som har gjort det. Då har ni skapat de här frågorna,
              oavsett om du säger att det kommer.
            </seg>
            <seg n="624d9ba1">
              Ni får kritik i fråga om vårdnadsbidraget. Var finns pengarna
              till det? Det kommenterar du inte ens en gång. Ni har inga pengar
              till det, och risken är stor att det går ut över förskolans kvalitet.
              Då blir det också med i botten när man funderar på vad ni egentligen
              tycker om förskolan. Hur ser Björklunds kompromisser egentligen
              ut? Vad banar det vägen för för någonting i framtiden?
            </seg>
            <seg n="d6ab7bbc">
              Sedan kan du förklara hur förskollärarutbildningen blir attraktiv
              om man plockar bort möjligheten att forska på egen examen. Det
              verkar vara väldigt viktigt för er att plocka bort den möjligheten.
              Jag säger inte att den möjligheten är avgörande för förskollärarutbildningens
              framtid, men det är en viktig del i likställigheten, och likställigheten
              är viktig för helheten. Jag tror att en förskoleminister skulle
              kunna ge det här en viss tyngd.
            </seg>
          </u>
          <note type="speaker" n="a5bf4a65">
            Anf. 107 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-52" n="93f09f22">
            <seg n="a6954941">
              Herr talman! Det är samma frågor som går här runt, runt, runt.
              Jag kan väl ge samma svar runt, runt, runt en gång till också.
            </seg>
            <seg n="7822f0e9">
              Varför är förskollärarutbildningen mindre populär att gå i dag
              än för tio år sedan? Frågar du dem som går där förstår jag att
              man svarar att man vill ha högre lön och annat. Det är svårt att
              göra någon utvärdering. De som inte går den är det svårt att tillfråga.
              Varför är det så att allt färre vill bli förskollärare? Varför
              kom brottet just 2001 i statistiken? Vad hände just då? Det är
              inte så att barngrupperna förändrades.
            </seg>
            <seg n="246df329">
              Det är inte så att bullernivån förändrades. Har lönerna förändrats
              på något sätt är det så att de har ökat kraftigare för förskollärare
              än alla andra lärarkategorier. I så fall borde intresset snarast
              ha ökat jämfört med andra lärarkategorier. Det enda som hände
              just 2001 var er lärarutbildningsreform. Då förlängdes utbildningen
              med ett halvår.
            </seg>
            <seg n="2555dc50">
              Det Peter Hultqvist förordar nu är ytterligare en förlängning
              för att man ska kunna forska. Jag hör ingen vanlig förskollärare
              efterfråga det. Däremot hör jag ofta att unga studenter söker
              in på lärarhögskolan, funderar mellan att bli förskollärare och
              att bli grundskollärare, och med det nya väljer de att bli grundskollärare.
              Allt färre vill bli förskollärare. Tidigare sade man: Jag vill
              bli förskollärare. Så sökte man in, tog förskollärarexamen och
              jobbade i förskola. Nu vill alla jobba i grundskolan. Skulle man
              ytterligare förlänga förskollärarutbildningen skulle den tappa
              ännu mer i attraktionskraft.
            </seg>
            <seg n="5001afde">
              Jag är helt medveten om att facket inte tycker så. Ju längre
              utbildning desto högre status, tycker de. Men problemet är att
              ingen söker dit. Det behöver facket inte ta ansvar för, det måste
              jag ta ansvar för. Jag har ett ansvar för att det kommer fram
              förskollärare för Sveriges förskolebarn. Det är därför vi planerar
              att lägga om utbildningen från den misslyckade reform som genomfördes
              2001 av den förra regeringen.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="3f33152d">
            17 § Svar på interpellation 2007/08:130 om rätten att starta
            och driva friskola
          </note>
          <note type="speaker" n="00b46f39">
            Anf. 108 Utbildningsminister JAN BJÖRKLUND (fp):
          </note>
          <u who="Q911372" xml:id="i-f665640fe66e3b14-2" n="93f09f22" next="i-83afb7ea4e73a655-2">
            <seg n="f924f1a4">
              Herr talman! Christian Holm har frågat mig vilka åtgärder jag
              avser att vidta för att förhindra att ett liknande fall som det
              i Torsby kommun inträffar samt hur jag på sikt vill värna allas
              rätt att ta initiativ till etablering av fristående skolor.
            </seg>
            <seg n="33b6b37d">
              Som minister får jag inte kommentera enskilda ärenden. Jag kan
              därför inte gå in närmare på det fall i Torsby kommun som interpellanten
              tar upp. Jag ska däremot kommentera de principiella aspekterna
              på frågan om etablering av fristående skolor.
            </seg>
            <seg n="8fc8f317">
              Det är positivt att skolväsendet rymmer både kommunala och fristående
              skolor. Framväxten av allt fler fristående skolor har medfört
              konkurrensutsättning och ökad valfrihet för föräldrar och elever,
              samtidigt som lärarna har fått fler arbetsgivare att välja mellan.
              Mångfald och konkurrens är, i allt väsentligt, till fördel för
              kvalitetsutvecklingen i svensk skola.
            </seg>
            <seg n="c866afbe">
              Självfallet ska alla ha rätt att ta initiativ till en etablering
              av en fristående skola. Skolverkets prövning av godkännande och
              rätt till bidrag ser jag som en garanti för att alla ansökningar
              får en likvärdig och rättvis behandling.
            </seg>
            <seg n="2a9a04fb">
              Skolverkets beslut om godkännande och rätt till bidrag kan överklagas
              hos allmän förvaltningsdomstol. Det kan, för att ta ett exempel,
              en kommun göra som anser att etablerandet av en ny fristående
              skola medför påtagliga negativa följder för skolväsendet i kommunen.
            </seg>
            <seg n="c7c3fa7c">
              Jag instämmer alltså i interpellantens uppfattning att det i
              en demokrati alltid måste finnas en rätt att överklaga beslut.
              Däremot är inte en kommun regelmässigt skyldig att betala ekonomiska
              bidrag innan den rättsliga prövningen av ett överklagat beslut
              är avslutad. Den domstol som prövar överklagandet kan dock interimistiskt
              förordna vad som ska gälla i avvaktan på slutgiltigt avgörande,
              till exempel rätt till bidrag för en fristående skola.
            </seg>
            <seg n="5e98d03e">
              Avslutningsvis har regeringen gett en särskild utredare i uppdrag
              att föreslå vilka ändringar i lagstiftningen som behövs för att
              skapa likvärdiga villkor mellan kommunala och fristående skolor.
              Utredaren ska bland annat föreslå hur man kan göra kommunernas
              beräkningar av ersättning till fristående skolor mer öppna och
              förutsägbara. Kommunernas möjlighet att utöva inflytande över
              ansökningsprocess och tillståndsgivning till fristående skolor
              ska minska. Samtidigt ska det bli möjligt för en enskild huvudman
              att överklaga en kommuns beslut om ersättning till en förvaltningsdomstol.
            </seg>
          </u>
          <note n="e5d41eae">
            Anf. 109 TALMANNEN:
          </note>
          <u who="Q911372" xml:id="i-83afb7ea4e73a655-2" n="93f09f22" prev="i-f665640fe66e3b14-2">
            <seg n="ba40286c">
              Innan jag lämnar ordet till Christian Holm vill jag bara erinra
              om att det är principfrågan som ska gälla och inte det enskilda
              fallet.
            </seg>
          </u>
          <note type="speaker" n="6c68d52b">
            Anf. 110 CHRISTIAN HOLM (m):
          </note>
          <u who="Q5109735" xml:id="i-1500a963065b7278-0" n="711a7e89">
            <seg n="89f93905">
              Herr talman! Jag vill börja med att tacka utbildningsministern
              för svaret. Det var ett bra svar, och jag är positiv till intentionerna
              i svaret.
            </seg>
            <seg n="8771533c">
              Jag skrev interpellationen inte enbart på grund av Torsbyfallet,
              men jag försöker använda det som någon form av övergripande fall.
              Det finns många Torsby runt om i landet kommuner där man ganska
              aktivt motarbetar försök att få en mångfald inom skolan.
            </seg>
            <seg n="0894b7f0">
              Friskolereformen är en av de viktigaste reformerna inom skolan
              i modern tid. Där har elever och föräldrar getts möjlighet att
              både kunna välja och välja bort en skola. Detta är tyvärr inte
              alltid uppfattningen i de kommuner och bland de företrädare som
              inte vill ge eleverna i just dessa kommuner denna valfrihet. Vissa
              hävdar att friskolor endast fungerar i storstäder och i områden
              där det är en hög befolkningstäthet för att i andra kommuner får
              det bara plats en skola. Men det finns motstånd även i storstadsområden.
              Det finns många skäl, men de är sällan väl underbyggda.
            </seg>
            <seg n="5578e844">
              Jag tror inte heller att påståendet att det bara skulle fungera
              i storstäder stämmer. Det är minst lika viktigt i glesbygdslän.
              Jag kommer själv från ett glesbygdslän. Går man riktigt långt
              ut på landsbygden som i fallet Transtrands skola i Torsby är enda
              chansen för skolan att vara kvar att få möjligheten att bilda
              friskola när kommunen bestämmer sig för att lägga ned. Det är
              ganska långt till grannskolan.
            </seg>
            <seg n="8d01e25f">
              I detta fall har kommunen överklagat beslutet i varje domstolsinstans,
              ända fram till Regeringsrätten. Det är inte slutgiltigt klart
              ännu, men nu har man åtminstone fått ett beslut så att man kan
              driva verksamheten och fått ekonomiskt stöd. Utbildningsministern
              tar upp att kommunen inte har regelmässigt krav på att betala
              ut innan fallet är avgjort. Problemet är ett sådant här fall kan
              ta väldigt lång tid när det går till alla instanser. Om man skulle
              jämföra med ett brottmål där man blir åtalad och kanske till och
              med häktad så kan man efter att tingsrätten avgett friande dom
              bli frisläppt och kan agera. Man kan få fallet överklagat, men
              i övrigt kan livet gå vidare som vanligt till dess att en högre
              instans eventuellt beslutar något annat.
            </seg>
            <seg n="117b77cd">
              Det är viktigt att man försöker se över problematiken på ett
              eller annat sätt. Jag ser verkligen fram emot den särskilda utredarens
              rapport. Det är viktigare att vi ser till att elever och föräldrar
              ges makten att själva kunna välja än att man ser till att kommunen
              ska ha det inflytandet. Jag är positivt avvaktande till att ta
              del av utredarens rapport.
            </seg>
          </u>
          <note type="speaker" n="84cbdeb0">
            Anf. 111 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-53" n="93f09f22">
            <seg n="60e0bf5f">
              Herr talman! Tack, Christian Holm, för frågan! Jag uppfattar
              att vi har samma grundhållning i detta. Om man ändå ska problematisera
              det något menar jag att lagen i allt väsentligt i dag har den
              utgångspunkt som Christian Holm vill att den ska ha, nämligen
              att det är elevers och föräldrars rätt att välja som är utgångspunkten.
              Det kan ibland vara en trög process när saker och ting överklagas,
              men i slutändan är det Skolverkets uppgift att bevilja tillstånd,
              även om kommunen inte vill det, om man finner att invändningarna
              inte är så starka.
            </seg>
            <seg n="038aad4a">
              Det finns partier i denna riksdag som skulle vilja lägga hela
              beslutsrätten hos kommunerna. Då förstår var och en att det i
              rätt många kommuner i Sverige skulle det inte finnas några friskolor
              över huvud taget, särskilt i de kommuner som styrs av politiska
              partier som ogillar friskolor av ideologiska skäl. Det är därför
              som lagstiftaren, riksdagen, har valt att lägga makten hos Statens
              skolverk som har att göra en granskning. Om friskolan uppfyller
              läroplanen ska den få tillstånd, såvida det inte medför betydande
              ekonomiska och organisatoriska besvärligheter, som det står i
              lagen.
            </seg>
            <seg n="bedcd6af">
              Å andra sidan är det väl så att denna typ av beslut måste i ett
              rättssamhälle kunna överklagas. Då hamnar man i den situation
              som interpellanten beskriver. Under tiden som rättsprocessen pågår
              vet ingen riktigt hur det kommer att sluta. En friskola som startas
              har svårt att drivas något enstaka år som provisorium om man inte
              vet om man ska få leva kvar eller inte. Att driva den interimistiskt
              och få ett bidrag för att sedan få lägga ned efter ett år om domstolen
              går på kommunens linje blir i praktiken omöjligt.
            </seg>
            <seg n="e110798d">
              Det ska bli mycket spännande att se vad utredaren kommer fram
              till. Ska jag spekulera får jag väl gissa att det blir rätt svårt.
              Vill vi att det ska vara möjligt att överklaga beslut blir det
              rätt svårt att förhindra att kommuner som är negativa till friskolor
              ibland överklagar beslut. Det får prövas i domstol, och starten
              av friskolan får dröja tills besluten är färdigfattade även om
              det ibland tar tid.
            </seg>
            <seg n="ee0a86e3">
              Lösningen är snarare att skynda på rättsprocesserna så att det
              går fortare. Det är en intressant aspekt att diskutera om det
              skulle vara så att någon tycker att vi inte ska ha överklaganderätten.
              Men jag uppfattar att interpellanten anser att den rätten ska
              finnas. Då är det svårt.
            </seg>
            <seg n="d716b21d">
              Svaret är att jag inser problemet. Samtidigt måste överklaganderätten
              finnas i ett rättssamhälle. Då kan denna typ av problem uppstå.
              Snabba på processerna! Det ska också bli intressant att se om
              den särskilda utredare vi har tillsatt har kommit på något annat
              finurligt. Annars är risken att problemet delvis kommer att finnas
              kvar.
            </seg>
          </u>
          <note type="speaker" n="a3ddafc5">
            Anf. 112 CHRISTIAN HOLM (m):
          </note>
          <u who="Q5109735" xml:id="i-1500a963065b7278-1" n="711a7e89">
            <seg n="633fa9d4">
              Herr talman! Det stämmer nog bra att interpellanten är överens
              med statsrådet på de allra flesta punkter i denna fråga. Det känns
              bra, inte minst eftersom vi sitter i en allians. Jag tror också
              att det är vettigt att man har rätt att överklaga.
            </seg>
            <seg n="68956b62">
              Däremot vill jag ytterligare poängtera det som utbildningsministern
              tar upp om vikten av att det utreds snabbt och att överklagandeärendena
              går så fort som möjligt och givetvis även rättssäkert.
            </seg>
            <seg n="12f32432">
              Man kan alltid fundera på detta med betydande ekonomiska konsekvenser.
              Det uppges även i det fall som jag har valt att använda som exempel.
              Jag tror inte att problemet är att den enskilda friskolan skulle
              kosta mycket pengar, utan det kanske är att just den kommunen
              inte riktigt har lyckats med att hålla kostnaderna för sin utbildning,
              eller kostnaderna över huvud taget i kommunen på olika områden,
              nere. Det gör att kommunen befinner sig i en ekonomisk situation
              som inte är speciellt hållbar. Alldeles oavsett en etablering
              av friskola eller inte kommer den situationen att kvarstå för
              kommunen om man inte gör något mer radikalt.
            </seg>
            <seg n="6c1597d6">
              Att en skola får rätt att etablera sig enligt Skolverket och
              uppfyller kriterierna borde vara grund nog för att få etablera
              sig. I övrigt, som sagt, tusen tack för svaret!
            </seg>
          </u>
          <note type="speaker" n="8aee63b8">
            Anf. 113 Utbildningsminister JAN BJÖRKLUND (fp):
          </note>
          <u who="Q911372" xml:id="i-941b98016d4960bc-54" n="93f09f22">
            <seg n="78ff09e0">
              Herr talman! Det är inte så mycket mer att tillägga. Jag uppfattar
              att Christian Holm och jag har en gemensam problemuppfattning
              om detta och en gemensam grundsyn på i vilken riktning man bör
              gå. Vi får nu avvakta den särskilda utredning som har tillsatts.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="be677b25">
            18 § Svar på interpellation 2007/08:98 om nedläggning av Försvarsmaktens
            marina förmåga
          </note>
          <note type="speaker" n="fe067a7b">
            Anf. 114 Försvarsminister STEN TOLGFORS (m):
          </note>
          <u who="Q984112" xml:id="i-941b98016d4960bc-55" n="e8853802">
            <seg n="e6153d4c">
              Herr talman! Peter Jonsson har frågat mig om jag har för avsikt
              att verka för en nedläggning av Försvarsmaktens marina förmåga.
            </seg>
            <seg n="60f0dc1a">
              De marina stridskrafternas förmåga är på kort sikt inte beroende
              av inriktningen för ett antal materielprojekt som planerades att
              bli operativa först från 2015 eller senare. Regeringen redovisar
              i budgetpropositionen för 2008 att de marina förbanden i insatsorganisationen
              år 2010 ska bestå av fyra ubåtar, sju ytstridsfartyg, sju minröjningsfartyg,
              två röjdykfartyg, en amfibiebataljon och en marinbasbataljon.
            </seg>
            <seg n="e9db3605">
              Dessa marina stridskrafter har stor betydelse för Sveriges säkerhet
              både i dag och i framtiden. De marina förbanden är nödvändiga
              för att vi ska kunna hävda vår territoriella integritet och tillvarata
              andra nationella intressen i närområdet. De utgör också en komponent
              i vår förmåga att tillsammans med andra länder bidra till fred
              och säkerhet i omvärlden, främst genom att understödja markoperationer.
              De marina stridskrafterna har nyligen deltagit med en korvett
              i FN-insatsen Unifil utanför Libanons kust, och förberedelser
              pågår för att i början av 2008 skicka ett amfibieförband till
              den planerade EU-insatsen i Tchad och Centralafrikanska republiken.
            </seg>
            <seg n="5a64bbc0">
              De åtgärder som regeringen redovisar i budgetpropositionen avseende
              utvecklingsprojektet TMS och inriktningen för nästa ytstridsfartyg
              vidtas för att effektivisera materielförsörjningen. Utvecklingssatsningar
              till inhemsk försvarsindustri ska genomföras när det bedöms vara
              den mest kostnadseffektiva lösningen. Det är inte kostnadseffektivt
              att finansiera nationell utveckling inom alla områden.
            </seg>
            <seg n="dc1bf4a9">
              Det finns i dagsläget inget annat land som utvecklat ett materielsystem
              med den kombination av förmågor som planerades för TMS. Sverige
              skulle därmed behöva leda den tekniska utvecklingen på detta område,
              vilket skulle vara förenat med höga utvecklingskostnader i förhållande
              till den förmåga som materielsystemet skulle tillföra. Det är
              inte alltid kostnadseffektivt att ligga steget före utvecklingen
              i övriga världen. Regeringens bedömning är därför att försvarets
              behov av undervattensvapen och undervattenssensorer bör tillgodoses
              genom upphandling av på den internationella marknaden befintliga
              system.
            </seg>
            <seg n="27bae534">
              Regeringen anser även att försvarets nästa ytstridsfartyg ska
              upphandlas på den internationella marknaden. De marina stridskrafterna
              kommer inom de närmaste åren att tillföras fem Visbykorvetter
              med mångsidiga och avancerade förmågor. Dessa fartyg kommer att
              ha stor betydelse för den marina förmågan under lång tid framåt.
              Utvecklingen av Visbyprojektet har dock visat sig vara kostsamt
              och förenat med ekonomiska risker. Jag anser därför inte att det
              vore kostnadseffektivt att planera för ett nytt utvecklingsprojekt
              inom detta område.
            </seg>
            <seg n="61b966a2">
              En mer långtgående prioritering mellan utvecklingssatsningarna
              skapar förutsättningar för att mer effektivt förse de marina stridskrafterna
              med den materiel som är nödvändig för att utveckla förmågan att
              verka såväl i närområdet som i fredsfrämjande insatser.
            </seg>
            <seg n="c8fb8cbe">
              Jag kommer därmed att fortsätta verka för en utveckling av de
              marina förmågorna. Jag är också övertygad om att delar av den
              i Sverige verksamma försvarsindustrin kommer att spela en viktig
              roll i denna utveckling.
            </seg>
          </u>
          <note type="speaker" n="afb26af2">
            Anf. 115 PETER JONSSON (s):
          </note>
          <u who="Q5891935" xml:id="i-941b98016d4960bc-56" n="72d25261">
            <seg n="f4fdfaf6">
              Herr talman! Jag vill tacka försvarsministern för svaret på min
              fråga om vi har något marint försvar kvar i framtiden. Svaret
              lämnar dock ett antal frågetecken som jag vill ha utredda i dag.
              Det är inte bara för mig själv utan också för de hundratals utvecklingsingenjörer,
              konstruktörer, industriarbetare och officerare som blir berörda
              av regeringens och Moderaternas beslut att lägga ned stora delar
              av den framtida marina förmågan.
            </seg>
            <seg n="dac6c49d">
              I omställningsarbetet från ett invasionsförsvar till ett insatsförsvar
              var den springande punkten att vi skulle kunna använda Försvarsmakten
              här och nu, eller som överbefälhavare Håkan Syrén uttrycker det:
              bådeoch. Vad jag förstår av svaret från försvarsministern har
              vi där samma uppfattning. Då är det märkligt att man utan konsekvensanalys
              pekar ut TMS torped, mina, sensor och vidareutvecklingen av Visbykorvetten
              som materielsystem som inte behövs i framtiden. Var finns den
              analysen? Och varför har i så fall inte försvarsutskottet fått
              ta del av den? Jag tror att jag vet svaret. Det finns ingen analys.
              Försvarsministern, eventuellt den tidigare försvarsministern,
              och finansministern skjuter från höften för att finna pengar till
              de gigantiska skattesänkningar som man vill genomföra.
            </seg>
            <seg n="7a73c5ea">
              Herr talman! Konsekvensen av den här hanteringen av högteknologisk
              kompetens drabbar inte bara möjligheten till en framtida effektiv
              användning av skattemedel utan gröper också ur den marina förmågan
              såväl nationellt som internationellt. Jag har några följdfrågor.
              TMS är ju ett vapensystem som ska ersätta dagens torpeder på korvetter,
              ubåtar och helikoptrar. TMS skulle med sin multiförmåga kunna
              användas i många olika operativa uppdrag som naturligtvis bekämpning
              av mål, underrättelseinhämtning etcetera. Min fråga är: Var kan
              man köpa ett likvärdigt system på marknaden och vad skulle det
              kosta? Och eftersom det är ett samverkansprojekt, något som inte
              försvarsministern har med i sitt svar: Vad säger då Finland? Finland
              var ju med vid framtagandet av ett eventuellt TMS-system. När
              det gäller Visbykorvettens utveckling i framtiden skriver försvarsministern
              att det inte skulle bli kostnadseffektivt. Var finns den analysen?
            </seg>
            <seg n="35b07c83">
              Herr talman! Vår försvarsmakt ska kunna användas för att skydda
              det svenska territoriet, vår gräns, mot yttre hot men också kunna
              användas internationellt. Vår kustnära miljö är relativt unik.
              Den är mycket lång och relativt grund. Det gör att vårt marina
              försvar behöver anpassa både sin operativa förmåga och de vapensystem
              som används. Gör man nu som regeringen och Moderaterna vill, att
              man plockar bort stora delar av den tekniska kompetensen för den
              framtida marina förmågan, leder det till att man urvattnar förutsättningarna
              för ett framtida robust marint försvar utan analys. Eller finns
              det möjligtvis en dold agenda som inte försvarsministern vill
              nämna här i kväll?
            </seg>
          </u>
          <note type="speaker" n="bd968d83">
            Anf. 116 ALLAN WIDMAN (fp):
          </note>
          <u who="Q4731041" xml:id="i-7dbec5bea52513ec-0" n="77ba7cdd">
            <seg n="0025a51d">
              Herr talman! Jag gick upp i talarstolen för att säga att det
              naturligtvis inte är riktigt att påstå att om man inte har en
              industriell utvecklingsförmåga kan man aldrig ha en motsvarande
              militär förmåga. Vi lever, herr talman, i en globaliserad industriell
              värld. Man kan till exempel konstatera att Belgien köper fregatter
              från Nederländerna. Norge köper fregatter av Spanien. Polen köper
              ubåtar av Norge och så vidare. Att ha en marin förmåga går alltså
              alldeles utmärkt utan att man behöver ha motsvarande industriella
              utvecklingsförmåga på varje område.
            </seg>
            <seg n="057768ed">
              Jag lärde mig tidigt under min politiska bana att man inte ska
              ställa grupper mot varandra. Jag skulle inte heller göra det om
              jag inte upplevde att Socialdemokraterna i viss utsträckning både
              äter kakan och har den kvar inom försvarsområdet just nu. När
              vi väljer att behålla utvecklingsförmåga för olika plattformar
              det må vara i armén, marinen eller flygvapnet och vi dessutom
              väljer att förnya de här förmågorna med mycket små tidsmellanrum,
              då väljer vi bort andra saker. Jag vet att Socialdemokraterna
              är bekymrade över de brister som finns när det gäller tillgången
              till taktisk lufttransportkapacitet. Jag vet att Socialdemokraterna
              ofta, och det är i och för sig bra, tar upp frågan om helikoptrar
              för medicinsk evakuering. Men den traditionella politik som vi
              ofta har haft på det området, med egen utveckling och ofta bytbara
              plattformar, måste ställas mot de operativa krav som Försvarsmakten
              i dag har. Ytterst handlar detta om att man ställer industriell
              utvecklingsförmåga mot vår förmåga att kunna agera på den internationella
              arenan. Det är ingen poäng, herr talman, att sätta upp en Nordic
              Battle Group om inte denna battle group har tillgång till helikoptrar
              som gör det möjligt att använda den. Jag tycker att det är viktigt
              att detta motsatsförhållande tydligt kommer fram också i den här
              debatten.
            </seg>
          </u>
          <note type="speaker" n="eac8d063">
            Anf. 117 Försvarsminister STEN TOLGFORS (m):
          </note>
          <u who="Q984112" xml:id="i-941b98016d4960bc-57" n="e8853802">
            <seg n="679bf861">
              Herr talman! Först tror jag att de som läser det här protokollet
              kan notera att Peter Jonsson ställer en helt annan fråga i sin
              muntliga fråga än han gjorde i form av påståenden i sin interpellation.
              Då gjorde han påståenden som handlade om att vi skulle lägga ned
              Försvarsmaktens marina förmåga. I sitt inlägg nu pratade han plötsligt
              om den framtida marina förmågan.
            </seg>
            <seg n="c113b269">
              Jag trodde möjligen att det var en tillnyktring i argumentationen.
              Men sedan kom vad jag tycker var ett bottennapp, om uttrycket
              tillåts i det här sammanhanget, när Peter i slutet av sitt inlägg
              började prata om dolda agendor. Det tycker jag att man hålla sig
              för god för. De marina projekt som vi pekar ut i budgetpropositionen
              skulle inte vara operativa förrän tidigast 2015. Redan där spricker
              det påstående som Peter Jonsson gör i sin interpellation, nämligen
              att dessa besparingar skulle påverka dagens marina förmåga som
              Försvarsmakten har.
            </seg>
            <seg n="086ef7ff">
              Jag vill be kammaren att notera att Socialdemokraterna är ett
              parti som vill spara 7,15 miljarder kronor på försvaret de kommande
              tre åren. Det är dubbelt så mycket som regeringen. Det är mer
              än Miljöpartiet. Det är dock bara hälften av Vänsterpartiet som
              man tänker sig att samregera med. Man gör detta utan någon som
              helst analys med försök att förneka det som är siffersatt. Man
              gör det utan att precisera hur, och man gör det utan att förstå
              hur materielförsörjningssystemet fungerar och den långsiktiga
              karaktären av det.
            </seg>
            <seg n="c398374e">
              Konsekvenserna av Socialdemokraternas besparingar är att det
              drabbar inköp av materiel som försvaret behöver inklusive redan
              i dag pågående halvtidsmodifieringar av minröjningsfartyg och
              anskaffning av Visbykorvetter. Det är så Socialdemokraternas budgetalternativ
              ser ut.
            </seg>
            <seg n="472cb84b">
              Det är alltså deras politik som får dessa effekter för den nuvarande
              förmågan, inte regeringens.
            </seg>
            <seg n="e9229a5e">
              I alliansen ser vi ett behov av att effektivera materielförsörjningen
              och anpassa den efter Försvarsmaktens verkliga behov. Genom att
              inte låsa upp stora summor i långa processer skapas flexibilitet
              för att snabbt kunna tillföra ny materiel när så behövs, samtidigt
              som materielförsörjningen, precis som Allan Widman sade, blir
              mindre kostsam.
            </seg>
            <seg n="6097f5a0">
              Det är anmärkningsvärt att Socialdemokraternas budgetförslag
              innebär mer än en dubblering av den besparing som min regering
              har föreslagit. Man vill alltså skära ned mer än 7 miljarder över
              tre år utan någon analys. Ändå ryms allting när retoriken kommer
              alla inhemska utvecklingsprojekt och alla tillkommande satsningar
              där vi vet vilka hårda prioriteringar som måste till för att man
              ska åstadkomma dem.
            </seg>
            <seg n="dcb66a70">
              När man talar om det industriella perspektivet ska Socialdemokraterna
              samverka med två partier som vill avbryta exportstöd till en försvarsindustri
              där det är vanligt att man har 8085 procent av sin kommande orderstock
              liggande på export. I sin konstellation ska man alltså avbryta
              exportfrämjandet.
            </seg>
            <seg n="5f06d185">
              De marina stridskrafterna har stor betydelse för Sveriges säkerhet
              och kommer fortsatt att ha det. Marinen är viktig både nationellt
              och internationellt, inte minst som stöd för markoperationer i
              internationella insatser. Att föreslå orealistiska besparingar
              som har påverkan på vår marina förmåga i närtid och samtidigt
              beskylla vår regering för att vilja lägga ned det marina försvarets
              förmåga är minst sagt felaktigt, åtminstone om man vill måna om
              ett långsiktigt ansvarstagande för materielanskaffningen så att
              personalen får den säkraste utrustningen och den bästa utbildningen
              för att kunna hantera allvarliga kriser.
            </seg>
            <seg n="63231a12">
              Det är någonstans här jag tycker att det är dags för Socialdemokraterna
              att bli ärliga mot de 1 500 yrkesofficerare och de övriga 350
              civilanställda inom marinen. Ni har inte några av de pengar som
              ni utlovar.
            </seg>
          </u>
          <note type="speaker" n="52ed5821">
            Anf. 118 PETER JONSSON (s):
          </note>
          <u who="Q5891935" xml:id="i-941b98016d4960bc-58" n="72d25261">
            <seg n="efeb297a">
              Herr talman! Jag trodde att jag fick möta två som svarade för
              regeringen på min interpellation. Det ingår naturligtvis ett antal
              partier i regeringen och stöd måste man alltid ha.
            </seg>
            <seg n="9a5b9759">
              Jag vill först nämna, för att klara ut det, att det socialdemokratiska
              budgetförslaget för 2008 inte är någon besparing över huvud taget.
              Att vi har ett sådant utgångsläge när det gäller budgeten är att
              vi ska analysera. Vi ska ta fram uppgifter för att se om det finns
              förutsättningar att spara lite över 4 miljarder inte 7,15 miljarder
              som försvarsministern nämnde. Vi kommer att komma fram till det
              i 2009 års budget. Det är finansplanen vi pratar om, om vi ska
              utgå från att vi sitter vid regeringsmakten.
            </seg>
            <seg n="1ee110fa">
              Jag tror inte att försvarsministern behöver vara orolig. Vi har
              styrt det här landet i tolv år. Vi har genomfört en stor förändring
              av försvarets inriktning. Vi har gjort det i brett samarbete genom
              bra analyser från Försvarsberedningen och perspektivplanering
              från Försvarsmakten. På det sättet har vi lagt grunden till den
              omställning som nu pågår. Jag hoppas att försvarsministern inte
              tror att vi socialdemokrater inte är ärliga i vår utgångspunkt
              när det gäller att även i framtiden ställa om till en effektivare
              försvarsmakt som ska möta den hotbild som finns.
            </seg>
            <seg n="dc532987">
              Jag skulle vilja höra från försvarsministern vilken inriktning
              regeringen har. Det finns partier inom regeringen som enbart vill
              använda försvaret till de internationella uppgifterna.
            </seg>
            <seg n="e0b664ae">
              Det var den sista utgångspunkten i mitt första inlägg när det
              gäller dold agenda. Jag har någonstans en ryggradskänsla av att
              det pågår en process jag vet inte om försvarsministern känner
              det, i så fall kan försvarsministern svara på det i dag och att
              vi är på väg att gå in i ett samarbete med Nato.
            </seg>
            <seg n="a7067294">
              På samma sätt gjorde Danmark. Man tog bort sin u-båtsförmåga
              och skapade på så sätt förutsättningar för Nato att hantera den
              frågan. Om det är den agendan som finns i botten kan man naturligtvis
              plocka bort vissa förmågor inom Försvarsmakten och på det sättet
              bli behjälplig inom den familjen.
            </seg>
            <seg n="65b0a54a">
              Vi säger blankt nej till ett Natodeltagande. Därför är det viktigt
              för oss att peka på vilka effekter som detta får framöver om man
              ser till 20 års inriktning av budgeten från regeringens sida.
              Försvarsmaktens materielinköp måste man titta på långsiktigt.
              Därför blev jag positivt överraskad när man fattade beslut om
              att uppgradera JAS Gripen-systemen. Om man inte hade gjort det
              hade man funderat på att köpa in nya stridsflygplan efter 2020
              för ca 1 miljard per styck. Det är det tidsperspektivet man pratar
              om när det gäller materielinköp till Försvarsmakten. Därför pekar
              jag på att de besparingar som försvarsministern och regeringen
              vill göra får de konsekvenserna att de förmågor som vi behöver
              för vårt territoriella skydd inte finns efter 20152020. Det betyder
              att man långsiktigt lägger ned den marina förmågan. Det är det
              jag pekar på i min interpellation och vill ha svar på av försvarsministern.
            </seg>
            <seg n="bd7f3ef1">
              Man ska inte lägga någon debatt om att vi efter 2009 och 2010
              sparar 7,15 miljarder. Vi kommer att ta fram en analys och peka
              på om vi når upp till våra målsättningar. Om vi inte gör det ska
              vi ta ansvar för det och peka på det och i så fall ändra inriktningen
              på vår budget.
            </seg>
            <seg n="14a9fb58">
              Det är 2008 års budget det handlar om. Min fråga är fortfarande
              lika tydlig som förut: Vill försvarsministern långsiktigt lägga
              ned den marina förmågan?
            </seg>
          </u>
          <note type="speaker" n="2ee536f9">
            Anf. 119 Försvarsminister STEN TOLGFORS (m):
          </note>
          <u who="Q984112" xml:id="i-941b98016d4960bc-59" n="e8853802">
            <seg n="5d2798bb">
              Herr talman! Jag förstår att Peter Jonsson inte vill prata om
              det. Det är korrekt som han säger. År 2008 har Socialdemokraterna
              inte indikerat någon besparing, men 2009 är det 3 miljarder och
              2010 är det 4 ½ miljard, alltså sammanlagt 7 ½ miljard i tillkommande
              besparing.
            </seg>
            <seg n="1111a376">
              Jag noterar också att interpellanten säger att man ska analysera
              effekterna, det vill säga att man inte har gjort det innan man
              lade fram förslaget.
            </seg>
            <seg n="10d837b9">
              Jag noterar också att han säger att man eventuellt ska backa
              från förslaget. Det är ett intressant besked inför budgetdebatterna
              och den behandling som pågår i utskottet gällande budgetbetänkandet
              att det kanske inte finns ett förslag som man står för.
            </seg>
            <seg n="e68f9483">
              Om det är som Peter Jonsson påstår att en besparing på 34 miljarder
              är så allvarlig att den tvingar in Sverige i Nato, vill jag fråga:
              Vad gör då en besparing på 78 miljarder? Det borde rimligen med
              Peter Jonssons egen logik tvinga in Sverige i Nato dubbelt så
              fort.
            </seg>
            <seg n="9685029c">
              Jag tycker att det är ett väldigt konstigt sätt att resonera.
            </seg>
            <seg n="35a9e0ba">
              Nato finns inte på den politiska agendan. Om detta är fyra partier
              överens. Jag har återkommande markerat detta. Så var det med den
              dolda agendan. Jag tror, Peter Jonsson, att det alltid är bättre
              att ställa en rak fråga än att spekulera om dolda agendor. Mytspridning
              är det sämsta man kan ägna sig åt i politiken. Vi svarar gärna
              på Natofrågan.
            </seg>
            <seg n="56395d53">
              Den sakfråga som det egentligen handlar om är materielförsörjning.
              Vi menar att en moderniserad materielförsörjningsprocess och en
              anpassning till försvarets nya uppgift är nödvändig. Den byggde
              under det kalla krigets dagar på egenförsörjning baserad på vårt
              behov av självständighet. Det krävde inhemska utvecklingsprojekt
              för specifikt svenska behov. De var ofta väldigt långsiktiga;
              vi talar om decennier.
            </seg>
            <seg n="45c36be0">
              I dag är kraven på materielförsörjningen annorlunda. Vi måste
              snabbt kunna komplettera materiel och tillföra Försvarsmakten
              ny materiel snabbt särskilt inför de behov som kan tänkas finnas
              inför olika nationella insatser.
            </seg>
            <seg n="342c7f97">
              Jag brukar ta ett exempel som vi har sett i massmedierna nu.
              Vi har brist på ökenuniformer i Sverige. Det var inte en vanligt
              förekommande fråga i riksdagsdebatter för 15 år sedan. Det visar
              att Sverige deltar i så många internationella insatser, därför
              att vi är ett land som är nettoexportör av fred och säkerhet,
              och det är någonting i grunden bra. Vi brukar nå bred politisk
              enighet om de insatserna. Men då krävs också att vi låser upp
              en betydligt mindre del av våra resurser för materiel i väldigt
              långsiktiga projekt, för när de är färdiga att leverera kan behoven
              vara förändrade.
            </seg>
            <seg n="64b3d382">
              Det är också så att vår samverkan med andra ställer långtgående
              krav på interoperabilitet, det vill säga att materielen ska fungera
              tillsammans med andra när vi verkar i internationella insatser.
            </seg>
            <seg n="09c96fff">
              Allt detta ger andra och nya förutsättningar för oss att kunna
              för det första köpa materiel på den internationella marknaden
              och för det andra utveckla tillsammans med andra. Om detta inte
              är möjligt, ja, då kommer alternativ nr 3, som är att egenutveckla.
            </seg>
            <seg n="827983c3">
              Då vet jag att Peter Jonsson inte ser överraskad ut när jag säger
              detta, därför att detta är principer som togs fram redan 2004
              av den socialdemokratiska regeringen. Det som är nytt är att den
              här regeringen verkställer principerna.
            </seg>
            <seg n="d4ba4cb8">
              De besparingar som regeringen föreslår i budgetpropositionen
              ligger mycket väl i linje med anpassningen till försvarets nya
              uppgifter. Det är också svar på frågan om analys, som ständigt
              återkommer.
            </seg>
            <seg n="69c74152">
              Vi anpassar materielförsörjningen till en ny säkerhetspolitisk
              situation och till en ny uppgift för försvaret. Det trodde jag
              att Socialdemokraterna skulle välkomna, särskilt som man själv
              var med och tog fram principerna, som man inte hann eller inte
              orkade verkställa.
            </seg>
          </u>
          <note type="speaker" n="22452090">
            Anf. 120 PETER JONSSON (s):
          </note>
          <u who="Q5891935" xml:id="i-941b98016d4960bc-60" n="72d25261">
            <seg n="24169ac8">
              Herr talman! Jag vill ytterligare en gång, för protokollets skull
              men också till försvarsministern, peka på att det inte handlar
              om 7 ½ miljard. Det handlar om 4 ½ miljard. Det betyder att vi
              ligger i ungefär samma härad när det gäller besparingar. Även
              från försvarsministerns och regeringens sida har man ju sagt att
              34 miljarder kan man tänka sig att spara 2010. I det avseendet
              är vi alltså likvärdiga.
            </seg>
            <seg n="4d4b3893">
              Vi kommer att göra en analys av detta. Vi ser ju att det finns
              förutsättningar inom materielfonden på grund av att vissa materielprojekt
              i framtiden kommer att fasas ut. Men vi vill naturligtvis analysera
              detta noggrant för att säkerställa att vi eventuellt kan ta hem
              de här besparingarna på 4 ½ miljard.
            </seg>
            <seg n="4a22f19a">
              En diskussion har förts under ett antal år om att man ska köpa
              över disk man använder olika uttryck för detta. Är det alltid
              det billigaste alternativet? Man kan fråga sig det.
            </seg>
            <seg n="cab7041a">
              TMS och den förmågan behövs i stor utsträckning för vår kustnära
              miljö för att försvara oss i framtiden mot den hotbild som kan
              uppstå. Säg att man nu eventuellt skulle köpa in en ny torped
              efter 2015 på den öppna marknaden. Det finns då kostnadsberäkningar
              från försvarsindustrins sida, där man har en bra bild av vad de
              här förmågorna och torpederna kostar. Det skulle bli ca 4 miljarder
              dyrare att köpa in. Då pratar jag inte om att köpa in den förmåga
              som TMS har, utan jag pratar om de torpeder som ska användas och
              som finns på marknaden. Då kan man fråga sig vad det ligger för
              kostnadseffektivitet i det.
            </seg>
          </u>
          <note type="speaker" n="e9ad0fdd">
            Anf. 121 Försvarsminister STEN TOLGFORS (m):
          </note>
          <u who="Q984112" xml:id="i-f665640fe66e3b14-3" n="e8853802" next="i-83afb7ea4e73a655-3">
            <seg n="8d756fc9">
              Herr talman! Det är alldeles rätt som Peter Jonsson säger att
              det är 4 ½ miljard som Socialdemokraterna vill spara ett år, nämligen
              2010. Men året före, 2009, är det 3 miljarder. Om man adderar
              det blir det 7 ½ miljard under enbart de två åren.
            </seg>
            <seg n="a6c1ed34">
              Det är fortfarande intressant för oss att höra att man är osäker
              på om det här är realistiskt och att man ska återkomma när man
              prövat och gjort sin analys om det är realistiskt eller inte,
              men det är knappast seriöst. I grunden beror det nog på att man
              inte har förstått hur materielförsörjningsprocessen fungerar och
              att Försvarsmakten gör långsiktiga planer så att man redan sedan
              länge vet att kostnaden för JAS Gripen utgår. Då har man planerat
              in annat, och det är detta andra som jag nu har pekat på att Socialdemokraterna
              slår undan benen för.
            </seg>
            <seg n="d816cf30">
              Sedan vet jag att man åker land och rike runt och lovar en massa
              pengar man inte har, och det är precis det som synas. Jag är tacksam
              för de interpellationsdebatter här i kammaren med Socialdemokraterna
              som har gett oss möjlighet att belysa det. Vi kanske får fler
              chanser vad vet jag.
            </seg>
            <seg n="be2c13e8">
              Det är också intressant att höra Socialdemokraterna okritiskt
              åberopa uppgifter från försvarsindustrin om kostnader. Man har
              alltså inte gjort någon egen analys, utan det här är industrins
              beräkningar. Jag har hört olika varianter av dem. I dag fick jag
              ytterligare en. Den var att det skulle bli 4 miljarder kronor,
              inte i kostnad utan dyrare än TMS. Det var en ny variant.
            </seg>
            <seg n="824b9cc7">
              Sanningen är att det inte går att beräkna. Det beror ju på vad
              som kommer i stället för TMS vad vi väljer att köpa. 2015 har
              vi definitivt behov av en ny, lätt torped. Det kommer att behöva
              tillföras. Det är en av de möjliga funktioner som finns i TMS.
              Men eftersom det vägvalet inte är gjort är det också i princip
              omöjligt att kostnadsberäkna det.
            </seg>
            <seg n="458f29bc">
              Jag välkomnar de här debatterna. Det började med en diskussion
              om marinens förmåga. Det fortsatte med en ekonomisk diskussion.
              Vi får anledning att återkomma. Nästa gång blir det i budgetdebatten,
              där vi får en möjlighet att än en gång syna Socialdemokraternas
              politik på materielförsörjningsområdet.
            </seg>
          </u>
          <note n="1446e58a">
            Överläggningen var härmed avslutad.
          </note>
          <note n="847df4bb">
            19 § Förnyad bordläggning
          </note>
          <note n="88b458b5">
            Föredrogs och bordlades åter
          </note>
          <note n="ae8da3c0">
            20 § Hänvisning av ärende till utskott
          </note>
          <note n="01d041d7">
            Föredrogs och hänvisades
          </note>
          <note n="f1f87fcb">
            21 § Bordläggning
          </note>
          <note n="53f59462">
            Anmäldes och bordlades
          </note>
          <note n="07ea604b">
            22 § Anmälan om interpellationer
          </note>
          <note n="392b110a">
            Anmäldes att följande interpellationer framställts
          </note>
          <note n="14f7e394">
            den 19 november
          </note>
          <note n="dcca997c">
            Gunnar Sandberg
          </note>
          <note n="9b2816d4">
            Egon Frid
          </note>
          <note n="72a47561">
            Anneli Särnblad
          </note>
          <note n="5a1d7dd5">
            Christina Axelsson
          </note>
          <note n="a0c5392e">
            Hillevi Larsson
          </note>
          <note n="a0c5392e">
            Hillevi Larsson
          </note>
          <note n="2a1440ff">
            Elina Linna
          </note>
          <note n="3db56c14">
            Lennart Levi
          </note>
          <note n="521d07d5">
            Marie Engström
          </note>
          <note n="e9d4543d">
            den 20 november
          </note>
          <u who="Q984112" xml:id="i-83afb7ea4e73a655-3" n="e8853802" prev="i-f665640fe66e3b14-3">
            <seg n="4d738be9">
              Nikos Papadopoulos
            </seg>
            <seg n="8d127230">
              Luciano Astudillo
            </seg>
            <seg n="4d738be9">
              Nikos Papadopoulos
            </seg>
          </u>
          <note n="5a1d7dd5">
            Christina Axelsson
          </note>
          <note n="31237d54">
            Désirée Pethrus Engström
          </note>
          <note n="4beec776">
            Lars Ohly
          </note>
          <note n="423528f1">
            LiseLotte Olsson
          </note>
          <note n="197bd078">
            Peter Hultqvist
          </note>
          <note n="929976fe">
            Interpellationerna redovisas i bilaga som fogats till riksdagens
            snabbprotokoll tisdagen den 27 november.
          </note>
          <note n="5eca565a">
            23 § Anmälan om frågor för skriftliga svar
          </note>
          <note n="22f92883">
            Anmäldes att följande frågor för skriftliga svar framställts
          </note>
          <note n="a57c4043">
            den 16 november
          </note>
          <note n="6dbb3b47">
            Fredrik Olovsson
          </note>
          <note n="f5f2112d">
            Hannah Bergstedt
          </note>
          <note n="585349a4">
            Maria Stenberg
          </note>
          <note n="585349a4">
            Maria Stenberg
          </note>
          <note n="585349a4">
            Maria Stenberg
          </note>
          <note n="e9d4543d">
            den 20 november
          </note>
          <note n="3cee41cd">
            Helena Bouveng
          </note>
          <note n="a6d13f58">
            Elisabeth Svantesson
          </note>
          <note n="59728b82">
            Lars-Arne Staxäng
          </note>
          <note n="3f4fe542">
            Margareta Cederfelt
          </note>
          <note n="5f59eaa5">
            Frågorna redovisas i bilaga som fogats till riksdagens snabbprotokoll
            tisdagen den 27 november.
          </note>
          <note n="9ecdc826">
            24 § Anmälan om skriftliga svar på frågor
          </note>
          <note n="5343fb25">
            Anmäldes att skriftliga svar på följande frågor inkommit
          </note>
          <note n="a57c4043">
            den 16 november
          </note>
          <note n="1c0cf3f8">
            Annelie Enochson
          </note>
          <note n="ef26fe0b">
            Johan Linander
          </note>
          <note n="e9d4543d">
            den 20 november
          </note>
          <note n="516896eb">
            Thomas Bodström
          </note>
          <note n="1ee9c8e4">
            Kent Härstedt
          </note>
          <note n="602299e4">
            Svaren redovisas i bilaga som fogats till riksdagens snabbprotokoll
            tisdagen den 27 november.
          </note>
          <note n="20d42d8d">
            25 § Kammaren åtskildes kl. 21.36.
          </note>
          <note n="43ac8b0b">
            Förhandlingarna leddes
          </note>
          <note n="9014a1d0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
