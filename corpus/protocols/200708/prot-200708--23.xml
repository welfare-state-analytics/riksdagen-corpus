<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--23</head>
          <docDate when="2007-11-13">2007-11-13</docDate>
        </div>
      </front>
      <body>
        <div>
          <note n="3d30d6b9">
            ﻿
          </note>
          <note n="0926efce">
            Riksdagens protokoll
          </note>
          <note n="e2d6ce4b">
            2007/08:23
          </note>
          <note type="date" n="48c2b409">
            Tisdagen den 13 november
          </note>
          <note n="37041712">
            Kl. 13:30 - 22:00
          </note>
          <note n="abd587ab">
            1 § Avsägelse
          </note>
          <note n="04f590f0">
            Andre vice talmannen meddelade att Jan Björkman (s) avsagt sig
            uppdraget som suppleant i konstitutionsutskottet.
          </note>
          <note n="398827ca">
            Kammaren biföll denna avsägelse.
          </note>
          <note n="44be9277">
            2 § Anmälan om kompletteringsval till konstitutionsutskottet
          </note>
          <note n="d10e7d7b">
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Tone Tingsgård som suppleant
            i konstitutionsutskottet.
          </note>
          <note n="d4a10fdd">
            Andre vice talmannen förklarade vald till
          </note>
          <note n="caccc95c">
            suppleant i konstitutionsutskottet
          </note>
          <note n="9fb5fedd">
            Tone Tingsgård (s)
          </note>
          <note n="64eb230a">
            3 § Anmälan om fördröjda svar på interpellationer
          </note>
          <note n="030e61f3">
            Till riksdagen hade inkommit följande skrivelser:
          </note>
          <note n="9af5cc61">
            Interpellation 2007/08:89
          </note>
          <note n="8f2d002e">
            Interpellation 2007/08:89 Rätten till skydd undan väpnad konflikt
          </note>
          <note n="ee093fde">
            Interpellationen kommer att besvaras fredagen den 23 november
            2007.
          </note>
          <note n="da0dd0b5">
            Skälet till dröjsmålet är tjänsteresa.
          </note>
          <note n="dc223836">
            Ola Henrikson
          </note>
          <note n="2dac8b7e">
            Interpellation 2007/08:94
          </note>
          <note n="fc607eb0">
            Interpellation 2007/08:94 Nedläggning av Norrsundets massabruk
          </note>
          <note n="62b78623">
            Interpellationen kommer att besvaras tisdagen den 27 november
            2007.
          </note>
          <note n="14f9b909">
            Skälet till dröjsmålet är tjänsteresa utomlands.
          </note>
          <note n="0711ad3b">
            Margareta Gårdmark Nylén
          </note>
          <note n="3730fa51">
            Interpellation 2007/08:126
          </note>
          <note n="410c2261">
            Interpellation 2007/08:126 Tilldelning av utsläppsrätter och
            klimatmål
          </note>
          <note n="23f90615">
            Interpellationen kommer att besvaras tisdagen den 27 november
            2007. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="55809a48">
            Lena Ingvarsson
          </note>
          <note n="d59f6212">
            4 § Svar på interpellation 2007/08:81 om begränsningar i avtalsförsäkringarna
          </note>
          <note type="speaker" n="d3111080">
            Anf. 1 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-0" n="9c698210">
            <seg n="9b97a2ee">
              Fru talman! Tomas Eneroth har frågat mig om jag avser att fullfölja
              förslaget om att begränsa gällande avtalsförsäkringar. Frågan
              har sin utgångspunkt i regeringens avisering i budgetpropositionen
              för 2008 att den samlade ersättningsnivån för sjukpenning och
              eventuella kompletterande avtalsförsäkringar efter ett år ska
              utgöra 75 procent av beräkningsunderlaget och att en minskningsregel
              som reglerar detta kommer att införas.
            </seg>
            <seg n="d40c85ba">
              Sedan den 1 mars 1991 gäller inom sjukpenningförsäkringen att
              om en person av sin arbetsgivare får lön under sjukdom för samma
              tid som sjukpenningen avser ska sjukpenningen minskas med det
              belopp som överstiger 10 procent av vad personen skulle ha fått
              i lön om han eller hon varit i arbete. För inkomster som överstiger
              högsta sjukpenninggrundande inkomst, det så kallade inkomsttaket,
              gäller att minskningen ska ske med belopp som överstiger 90 procent
              av lönen.
            </seg>
            <seg n="5e279292">
              Statsmakterna har genom den så kallade minskningsregeln infört
              vissa ramar som bör gälla för ersättningen inom sjukförsäkringen.
              De avtalsslutande parterna är i och för sig inte förhindrade att
              avtala om högre ersättningsnivåer vid sjukdom, men om detta sker
              minskas sjukpenningen med ett belopp motsvarande den för mycket
              utgivna ersättningen. I de förarbeten som finns till den nu under
              drygt 15 år gällande minskningsregeln sägs att denna reduktion
              av sjukpenningen inte innebär något ingrepp i avtalen på arbetsmarknaden
              och att träffade avtal sålunda är giltiga.
            </seg>
            <seg n="9d328960">
              Jag vill även särskilt uppmärksamma frågan om den nu aktuella
              minskningsregeln strider mot ILO-konventionen, vilket har hävdats
              i debatten. Jag kan för egen del konstatera att redan Sjuk- och
              arbetsskadekommittén i sitt betänkande 1996 föreslog att minskningsregeln
              borde finnas kvar. Vidare kan jag konstatera att ILO:s expertkommitté
              vid ett flertal tillfällen har prövat frågan om minskningsregeln
              strider mot konventionen men funnit att så inte är fallet.
            </seg>
            <seg n="d3c007ca">
              Frågan om minskningsregelns utformning bereds nu inom Regeringskansliet,
              och möjlighet att lämna synpunkter kommer att ges i samband med
              att förslaget sänds ut på remiss.
            </seg>
          </u>
          <note type="speaker" n="fed76f63">
            Anf. 2 TOMAS ENEROTH (s):
          </note>
          <u who="Q5711551" xml:id="i-0788a350f779e061-0" n="7668a6ac">
            <seg n="0d64dd4b">
              Fru talman! Tack, statsrådet, för svaret! Regeringen fortsätter
              att tro att sänkta ersättningar gör människor friskare. Man började
              regeringsperioden med att sänka taken i sjukförsäkringen så att
              1,6 miljoner löntagare nu får kraftigt försämrade ersättningar
              när de är sjuka. Därefter har man gått vidare med sänkt sjukpenninggrundande
              inkomst. 0,97 procent räknade man upp den med, så nu är det inte
              80 procent längre, utan det är 77 procent. Nu går regeringen vidare
              och tar sig också an avtalsförsäkringarna och föreslår att det
              ska sättas ett tak för hur mycket man ska kunna kompenseras för
              när man är sjuk.
            </seg>
            <seg n="9b47d84b">
              Den minskningsregel vi här talar om har två tydliga effekter.
              Jag tänker hålla mig till detta.
            </seg>
            <seg n="ceccb282">
              Först och främst får det direkta ekonomiska effekter. Vi har
              låtit riksdagens utredningstjänst räkna på dessa effekter. För
              en banktjänsteman som tjänar 21 000 kronor i månaden innebär detta
              ungefär 3 100 kronor mindre i stället för 18 396 kronor blir det
              15 278 kronor i månaden under perioden man är sjuk, det vill säga
              3 000 kronor mindre i månaden. För en egenföretagare som har en
              inkomstförsäkring jag talar då om organisationen Företagarnas
              inkomstförsäkring kan detta innebära uppemot 2 000 kronor i månaden
              i sänkta ersättningar.
            </seg>
            <seg n="4cf36173">
              Den grundläggande frågan är då om det är någon som tror att företagaren
              eller banktjänstemannen i detta fall tidigare kommer tillbaka
              i arbete bara på grund av att man nu sänker ersättningarna så
              kraftigt.
            </seg>
            <seg n="e5c3fea4">
              Det är lite oklart om alla privata försäkringar kommer att omfattas
              av detta eller om det bara gäller de kollektivt avtalade försäkringarna.
              Vi kanske i statsrådets nästa inlägg kan få svar på vilka avtal
              det är som egentligen avses.
            </seg>
            <seg n="e73ba452">
              Det handlar om tydliga sänkningar av ersättningsnivåerna, och
              grundfrågan är givetvis: Kommer detta att innebära att man kommer
              tillbaka snabbare?
            </seg>
            <seg n="66390069">
              Den andra effekten som minskningsregeln har är den rent principiella.
              Detta är ett ingrepp i avtalsrörelsen. Jag hörde en facklig företrädare
              säga att detta är en retroaktiv lönesänkning, och jag förstår
              hur han menar, för i en avtalsförhandling är det ändå så att parterna
              säger att vissa saker lägger vi på lön och andra saker förhandlar
              vi oss till våra kompletterande försäkringar. Det som nu händer
              är att man i efterhand går in och säger: Nja, de där pengarna
              som ni lade på era avtalade försäkringar gäller inte. Vi sätter
              ett tak för detta.
            </seg>
            <seg n="4bd637fa">
              Det innebär att man i efterhand har gått in och förändrat utfallet
              i de avtalsuppgörelser som har gjorts på arbetsmarknaden. Det
              skapar en osäkerhet, vilket de fackliga organisationerna tydligt
              säger. TCO:s ordförande Sture Nordh ställde frågan: Vågar vi sluta
              avtal framöver eller kan vi lita på att regeringen inte återkommer
              med andra förändringar?
            </seg>
            <seg n="d96787f0">
              Det är också min fråga: Planerar regeringen att också om man
              nu genomför detta göra ytterligare ingrepp i de avtal som parterna
              sluter på arbetsmarknaden? Vi tillhör ett land där man tycker
              att det är viktigt med trepartsuppgörelser och att parterna kan
              sluta avtal som är stabila på arbetsmarknaden. Nu riskerar man
              att urholka förtroendet för detta genom att gå in och göra den
              här typen av förändringar.
            </seg>
            <seg n="5dca5418">
              När det sedan gäller ILO-konventionen är det uppenbart att olika
              uppgifter föreligger. Jag har talat med jurister, inte minst på
              TCO, som tydligt säger att ILO:s expertkommitté inte alls har
              uttalat ett stöd för detta, utan snarare kan man se deras utlåtande
              som en prickning, en stark kritik, mot att man griper in i avtalslösningar.
            </seg>
            <seg n="0caec0eb">
              Vi får väl i efterhand efterforska vad ILO egentligen avser i
              så fall. Det viktigaste i detta måste vara att vi slår fast att
              de avtal som finns på arbetsmarknaden ska hålla. Man ska inte
              i efterhand gå in och politiskt korrigera dem.
            </seg>
            <seg n="1803a158">
              Blir man friskare med lägre ersättningar? Kommer regeringen att
              ytterligare planera eller föredra ingrepp i de lösningar som finns
              mellan arbetsmarknadens parter?
            </seg>
          </u>
          <note type="speaker" n="27fceefa">
            Anf. 3 SVEN-ERIK ÖSTERBERG (s):
          </note>
          <u who="Q3370194" xml:id="i-cdb5cfdf8c49b266-0" n="20a2b86d">
            <seg n="dac0c7cd">
              Fru talman! I dag hade vi i arbetsmarknadsutskottet ett så kallat
              saksamråd beträffande flexicurity , som är ett sådant där begrepp
              som man kan tolka på många olika sätt. Den lovsång som regeringsföreträdarna
              i utskottet sjöng handlade om att man inte skulle lagstifta utan
              man skulle låta parterna ta ansvar för en rad olika frågor. De
              pekade på att man avtalar, gör upp så att säga, i samband med
              löneförhandlingar eller i andra förhandlingar och löser frågor
              på bästa sätt så att man får en smidig arbetsmarknad.
            </seg>
            <seg n="7fc7481f">
              Det här har gått till på det sättet att parterna vid löneförhandlingar
              har avsatt rena lönepengar från löneutrymmet för att man har velat
              göra sig en försäkring för att ha en större trygghet vid händelse
              av sjukdom som i det här fallet. Det har också skett i andra sammanhang
              i samband med arbetslöshet också. Om det nu är lagligt eller inte
              får vi väl i och för sig se i och med att en centralorganisation
              har anmält det här för prövning av Europarätten. Där får vi väl
              ett utslag så småningom.
            </seg>
            <seg n="5275c425">
              Bortsett från detta tycker jag att det av ren praxis är ett ingrepp
              i avtalsförhandlingarna som på så sätt egentligen motsäger det
              regeringen själv står och säger när man pratar om flexicurity
              , att man vill att parterna ska ta större ansvar för flera saker.
              Så gör regeringen, och med den andra handen förintar man de försäkringar
              som finns eller gör att de blir verkningslösa. Ja, de faller ut,
              men man drar tillbaka det kollektiva skydd som finns i den gemensamma
              försäkringen. Det blir mindre, och på så sätt spar också staten
              resurser, och så får försäkringen betala. De avsatta löneresurser
              som man valt att göra en försäkring av får på så sätt ingen effekt
              för de medlemmar som faktiskt har gjort det här.
            </seg>
            <seg n="29919eb6">
              Jag tycker till och med att det kan finnas fog att fråga: Om
              man gör på det här sättet, på vilket sätt får då löntagarna tillbaka
              de pengar som de ändå har avstått? Med tanke på hur regeringen
              agerar i den här frågan och i det här fallet kan man säga att
              om man skulle ha kunnat vrida tillbaka klockan så skulle man inte
              ha gjort en försäkring. Man skulle ha tagit ut det här i lönepengar
              i stället, och så hade man fått pengarna varje månad i sitt lönekuvert.
              På det här sättet försvinner ju pengarna.
            </seg>
            <seg n="0b86558b">
              Har statsrådet haft någon tanke på detta: Bör inte folk kompenseras?
              Bör man inte ta upp en diskussion om detta? Eller ska man bara
              notera att om man tydligen har varit så korkad att man har gjort
              en försäkring så får man skylla sig själv? Är det så man ska tolka
              det ingrepp som regeringen faktiskt gör?
            </seg>
            <seg n="d475cbc1">
              När vi ställde frågan i flexicurity -debatten sade regeringsföreträdaren:
              Ja, men vi säger ju att det är så här.
            </seg>
            <seg n="335170b9">
              Jag måste säga att i opposition törs man inte lita på vad regeringen
              säger. Hur ska jag kunna lita på att man tycker att parterna ska
              ta ansvar när det gäller flexicurity och hur man ska hantera det
              här när man samtidigt säger att parterna inte ska göra det här
              utan att man i stället drar bort vad parterna har gjort? Jag tycker
              att det här rimmar väldigt illa på det sättet.
            </seg>
            <seg n="53edf886">
              Det här skapar en osäkerhet på svensk arbetsmarknad där parterna
              egentligen inte vet om man törs ge sig in i det här eller om regeringen
              kommer att lägga sig i, trots det fagra talet om att parterna
              ska ha större ansvar.
            </seg>
            <seg n="df4e7b3d">
              Det som är olyckligt med det här är att vi får en osäkerhet.
              Jag är också en stark vän av att parterna ska lösa flera frågor.
              Vi behöver inte lagstifta i allt. Vi har bra parter i Sverige
              som kan ta ansvar. De kan ta mera ansvar i flera frågor också.
              Men det här är faktiskt en käpp i hjulet, och det skapar en osäkerhet
              som är väldigt olycklig.
            </seg>
            <seg n="9838459a">
              Det fordras en rad olika klarlägganden om det här, och framför
              allt en viktig signal till löntagarna som har avsatt sina lönepengar
              till en försäkring. Ska de bara försvinna rätt ut i luften? Tycker
              statsrådet att det är riktigt?
            </seg>
          </u>
          <note type="speaker" n="0dfe7fec">
            Anf. 4 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-1" n="9c698210">
            <seg n="a155255a">
              Fru talman! Tomas Eneroth inledde sitt anförande med att prata
              om vad regeringen gör. Då skulle jag också vilja påminna om att
              tre månader före valet försökte Socialdemokraterna köpa sig väljare
              med att höja taket i sjukpenningen. I stället har vi sänkt det
              för att ge dem med låga inkomster och medelinkomster en sänkt
              skatt för att man ska få mer pengar i plånboken. Vi strävar också
              efter historiska sjukpenninggrundande inkomster, därför att det
              är mer rättvist att uppge vad man har tjänat än att uppge vad
              man möjligtvis kan komma att tjäna nästa år.
            </seg>
            <seg n="65966ed2">
              Det hade varit på sin plats om Tomas Eneroth också hade talat
              om vad man själv har gjort för att öka denna ohälsa till gigantiska
              tal i Sverige under de senaste åren. 140 personer om dagen de
              senaste tio åren har förtidspensionerats utanför rehabilitering,
              företagshälsovård och arbetsmarknad med 64-procentiga ersättningsnivåer.
              Räkna ut, Tomas Eneroth, vad det ger för effekt för de olika yrkesarbetande
              du gav exempel på med 64 procent.
            </seg>
            <seg n="b5f96650">
              Moderaterna föreslår i stället en 75-procentig ersättning och
              dessutom kontakter med företagshälsovård, rehabilitering och arbetsmarknad.
              Det är stor skillnad mellan detta och att förtidspensionera människor,
              som ni har gjort de senaste åren.
            </seg>
            <seg n="d5ea0d59">
              Det är rätt så märkvärdigt, fru talman, att Socialdemokraterna
              står här och förfasar sig över regeringens förslag i budgetpropositionen
              om att eventuellt införa en minskningsregel. Precis detsamma införde
              Socialdemokraterna 1996, då ni sänkte ersättningsnivån till 75
              procent och införde en begränsningsregel som gällde efter tre
              månader, också på 75 procent. Det var under en socialdemokratisk
              regering som ni sänkte ersättningsnivån till 75 procent och införde
              en begränsningsregel till 75 procent. Vad är det för skillnad,
              Tomas Eneroth?
            </seg>
            <seg n="0156914e">
              Vi har i stället sänkt taket för ersättningsnivåerna så att vi
              får pengar över för att ge personer som har låga inkomster en
              skattesänkning. Vi kommer också att införa en rehabiliteringskedja
              med möjligheter till rehabilitering. Vi satsar 3,4 miljarder kronor
              de kommande åren på detta.
            </seg>
            <seg n="595edd26">
              Jag tycker också att det är lite märkvärdigt om Socialdemokraternas
              representanter, till exempel Sven-Erik Österberg, inte har läst
              budgetpropositionen. Där säger vi att vi nu bereder frågan i Regeringskansliet,
              och vi kommer att låta alla parter få sin röst hörd. Vi har redan
              haft kontakt med fackliga företrädare. Det finns alltså alla möjligheter
              att ta den diskussionen, men därför tycker jag att det är ganska
              rimligt att jag inte här i dag föregår vad den beredningen kommer
              att innebära och vad resultatet kommer att bli eftersom jag är
              beredd på att lyssna på parterna.
            </seg>
            <seg n="4c686033">
              Men säg mig i stället en annan sak, Tomas Eneroth. Ni införde
              ju 1996 75 procents ersättningsnivå, vilket var en sänkning. Ni
              införde också en begränsningsregel. Ni införde den redan efter
              tre månader. Vi inför den efter ett år. Vad är skillnaden, Tomas
              Eneroth?
            </seg>
          </u>
          <note type="speaker" n="736cec76">
            Anf. 5 TOMAS ENEROTH (s):
          </note>
          <u who="Q5711551" xml:id="i-0788a350f779e061-1" n="7668a6ac">
            <seg n="665012c8">
              Fru talman! Skillnaden är att vi var väldigt snabba med att rätta
              till misstaget också och ta tillbaka den minskning som det innebar
              därför att vi såg att det kom en väldigt tydlig reaktion från
              parterna. Vi ser nödvändigheten av att träffa breda uppgörelser
              med arbetsmarknadens parter. Det är det som har varit viktigt
              för lönebildningen i Sverige men också för att vi ska kunna ha
              lugn och ro på den svenska arbetsmarknaden.
            </seg>
            <seg n="0ec1f87f">
              Det regeringen nu planerar är att gripa in i en avtalsrörelse
              som för svensk del har varit oerhört lyckad, men man griper in
              i efterhand och går in och korrigerar utfallet genom att nu sätta
              ett tak för det förhandlingsutrymme man har att röra sig med och
              dessutom korrigerar man utfallet av det.
            </seg>
            <seg n="c583a619">
              Sven-Erik Österbergs fråga här är ju alldeles befogad: Kommer
              regeringen att kompensera parterna eller de löntagare som nu inte
              får det som man förhandlat sig till, det löneutrymme som man avstod
              ifrån för att i stället lägga det på att få en förbättrad trygghet
              när man är sjuk?
            </seg>
            <seg n="e926da96">
              Det är uppenbart att regeringen är så blind i sin iver att försämra
              ersättningarna för människor som är sjuka att man inte bara börjar
              mandatperioden med att kraftigt sänka ersättningsnivåerna utan
              att man dessutom griper in i det som är avtal på arbetsmarknaden.
            </seg>
            <seg n="95d08830">
              Jag noterar att i regeringens agenda har de aktiva insatserna
              lyst med sin frånvaro. Det som regeringen faktiskt gör inte bara
              pratar om handlar i störst utsträckning om att sänka ersättningar,
              införa tidsgränser och sänka taken. Allt tal om aktiva insatser
              är ju ännu så länge bara tal. I stället ser vi en skarp besparing
              på 1,5 miljoner i sänkta rehabiliteringsanslag hos Försäkringskassan.
              Det blir inte mer rehabilitering av det.
            </seg>
            <seg n="75f117fd">
              Vi hade medfinansiering, vilket vi i dagens utfrågning i socialförsäkringsutskottet
              fick forskares tydliga bevis på var väldigt effektivt. Men regeringen
              var snabb med att avskaffa den typen av insatser som innebär att
              arbetsgivarna ska ta ansvar för att människor får chansen att
              komma tillbaka till arbete.
            </seg>
            <seg n="2f03c8b0">
              Men jag går tillbaka till sakfrågan. Jag tycker att statsrådet
              behöver svara på de frågor jag ställer. Kommer företagaren eller
              banktjänstemannen att komma snabbare tillbaka till arbetet om
              han blir av med 2 000 kronor i månaden? Vad är den inneboende
              logiken i det?
            </seg>
            <seg n="8dca484f">
              Jag kan förstå att det, när vi hade medfinansiering, blev ett
              incitament för arbetsgivaren att hjälpa människor tillbaka, eftersom
              man fick betala dyrt för långtidssjukskrivningar. Det tycker jag
              var ganska bra. Det innebar att man tog ansvar för att rehabilitera
              och synliggöra människor som varit sjuka under lång tid.
            </seg>
            <seg n="7f776e31">
              Men nu vänder man på det och gör enbart insatser som riktar in
              sig på att den människa som är sjuk drabbas av cancer, ms eller
              utslitningssjukdomar ska få en kraftigt försämrad privatekonomi.
              Vad är den grundläggande tanken? Jag kan ibland inte tro annat
              än att det verkar finnas en tro att människor som är sjuka egentligen
              bara inbillar sig. Och vi vet, inte minst efter dagens utfrågning
              i utskottet, att så inte är fallet. Människor som drabbas av utmattningssyndrom
              är allvarligt sjuka och behöver stöd och hjälp att komma tillbaka.
              Att bli av med den ekonomiska tryggheten underlättar knappast
              förutsättningarna. Det är min första fråga.
            </seg>
            <seg n="b6b68c66">
              Den andra frågan är: Planerar regeringen att göra ytterligare
              ingrepp i de avtal som parterna träffar?
            </seg>
            <seg n="79639b59">
              Jag är varm anhängare av att parterna på arbetsmarknaden sluter
              omställningsavtal om rehabilitering. Jag tycker att det vore viktigt
              att få heltäckande avtal på arbetsmarknaden. Jag vet dock att
              många fackliga företrädare nu drar öronen åt sig eftersom de inte
              riktigt vet om vi har en regering som i efterhand går in och korrigerar
              utfallet av sådana avtal.
            </seg>
            <seg n="5ea40830">
              Det är illa nog att regeringen planerar att gripa in i avtalsförsäkringarna,
              men frågan är om man även planerar att göra ytterligare försämringar
              framöver. Det skulle jag vilja ha svar på. Eller för att vara
              ännu tydligare: Kan statsrådet i dag i kammaren garantera att
              regeringen inte kommer att föreslå ytterligare ingrepp i de avtal
              som parterna sluter på arbetsmarknaden?
            </seg>
          </u>
          <note type="speaker" n="883eff7b">
            Anf. 6 SVEN-ERIK ÖSTERBERG (s):
          </note>
          <u who="Q3370194" xml:id="i-cdb5cfdf8c49b266-1" n="20a2b86d">
            <seg n="3ec616ac">
              Fru talman! Statsrådets tal om att köpa sig väljare i valrörelsens
              slutskede skulle jag vilja säga är att kasta sten i glashus. Det
              var ju något som borgerligheten verkligen förde fram. Dessbättre
              verkar det, om man ska tro opinionsmätningarna, som om väljarna
              inte riktigt gillar löftena nu när de ska verkställas.
            </seg>
            <seg n="47303ddd">
              Vad gäller förtidspensioneringarna såg jag nyss uppgifter om
              att de inte trappats av över huvud taget. Antalet förtidspensionerade
              fortsätter att öka.
            </seg>
            <seg n="d721cb81">
              Att påstå att vi inte gjorde någonting åt sjukskrivningarna är
              en ren lögn. Hasse Karlsson lade fram en rad olika program för
              hur vi skulle få ned sjukskrivningarna som rusade i höjden. Till
              viss del berodde det på effekterna av den stora ekonomiska nedgången,
              som var ett resultat av den förra borgerliga regeringens politik
              19911994 när 500 000 personer på två år förlorade jobbet.
            </seg>
            <seg n="4659ba13">
              I det läget sade vi från den socialdemokratiska regeringen att
              alla skulle bära bördan av krisen, även de välbeställda. Det räckte
              emellertid inte, och därför infördes detta under en kort period.
              Men som Tomas Eneroth mycket riktigt påpekade rättade vi snart
              till det. I dag går Sveriges ekonomi på högvarv, och då prioriterar
              ni de välbeställda genom att ge dem ordentliga skattesänkningar.
              Inte minst gäller det fastighetsskatten i välbeställda områden
              i Helsingforssregionen. Samtidigt trycker ni med er riktade politik
              till dem som är sjuka och arbetslösa eftersom ni tror att de på
              så sätt blir friskare och bättre på att söka jobb. Det är er politik.
            </seg>
            <seg n="2f9cb891">
              När det gäller parterna vore det kanske på sin plats att tala
              med dem innan man bestämmer sig, går ut med en budgetproposition
              och flaggar för vad man ska göra. De kanske hade åsikter om detta.
              För övrigt tror jag att det, åtminstone vad gäller den ena parten,
              nog är ganska klart vad den tycker när man annullerar försäkringar
              som folk använt sina pengar till att betala. Det kanske inte är
              så mycket att fråga efter. Jag tror inte att det behövs någon
              längre diskussion för att ta reda på vad de tycker om det hela.
            </seg>
          </u>
          <note type="speaker" n="cab9fe99">
            Anf. 7 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-2" n="9c698210">
            <seg n="156b9f5c">
              Fru talman! Jag vill börja med att kommentera vad Sven-Erik Österberg
              sade. Även antalet förtidspensionerade eller de med sjuk- och
              aktivitetsersättning sjunker. Detta sade Curt Malmborg i en hearing
              så sent som för någon timme sedan. Det Sven-Erik Österberg sade
              är alltså fel.
            </seg>
            <seg n="92adcb6a">
              Anledningen till att sjukfrånvaron och ohälsan kraftigt ökade
              under er tid vid makten var att det inte fanns arbete. Nu ser
              vi att sysselsättningen ökar, arbetsmarknaden växer, ohälsotalen
              går ned. Curt Malmborg sade vid hearingen att det var fråga om
              ett trendbrott. För första gången ser vi att i takt med att sysselsättningen
              ökar så minskar den korta sjukfrånvaron. Det är ett trendbrott
              som vi inte sett på fyrtio år.
            </seg>
            <seg n="da58f6de">
              Sedan är det ganska roligt, Tomas Eneroth, att du står i kammaren
              och erkänner att ni 1996 sänkte sjukpenningen till 75 procent
              och införde en begränsningsregel på 75 procent redan efter tre
              månader. Du sade också att ni var snara med att ändra på det,
              men det tog trots allt ett par år, till 1998. Det tog alltså lång
              tid innan ni ändrade på detta, och så har du mage att stå och
              anklaga regeringen för att göra precis det som ni gjorde 1996.
              Det tycker jag är ganska så magstarkt.
            </seg>
            <seg n="2c405a26">
              Dessutom får alla de personer, de 140 om dagen som under tio
              år fick sjuk- och aktivitetsersättning, 64 procent i ersättning.
              De står utanför arbetsmarknaden, utanför företagshälsovården och
              utanför andra typer av insatser. Det sägs att en procent av dem
              kommer tillbaka. De flesta av dem avlider eller går i ålderspension.
              Nästan noll kommer tillbaka från det ni gjorde under den tiden.
            </seg>
            <seg n="4cf2f080">
              Vi vill i stället satsa på dessa personer och hålla dem kvar
              i en sjukpenning på 75 procent. Räkna ut vad skillnaden mellan
              75 procent och 64 procent blir! Dessutom satsar vi aktivt på stöd
              och hjälp i form av mångmiljardsatsningar på rehabiliteringen.
            </seg>
            <seg n="57e3aca6">
              Det är riktigt att Pilaprojektet på Försäkringskassan äter upp
              mycket av insatserna och utredningarna, men nu försvinner Pilaprojektet.
              Det kommer att ingå i det normala arbetet som de ska utföra, och
              övrig rehabilitering läggs på hälso- och sjukvården. Det är därför
              pengarna försvinner från Försäkringskassan. De har själva bett
              att få slippa vara aktörer i detta arbete, och det ska de också
              slippa. Det kommer att finnas mycket pengar kvar till arbetslivsinriktade
              insatser, men själva rehabiliteringen ska i första hand ligga
              på en aktör. Då får vi inte glappet mellan två aktörer.
            </seg>
            <seg n="c683c2fe">
              Regeringen gör inte någonting, säger Tomas Eneroth. Regeringen
              lade redan för ett par månader sedan fram den största sjukförsäkringsreformen
              på kanske femton år, alltså sedan Rehabiliteringsutredningen.
              Det gjorde vi redan efter knappt ett år vid makten. Vi ser också
              att ohälsotalen går ned, både de korta och de långa sjukskrivningarna,
              och nu även förtidspensioneringarna eller de med sjuk- och aktivitetsersättning.
            </seg>
            <seg n="c8336f27">
              Tyvärr ser vi inte att förtidspensioneringarna eller sjuk- och
              aktivitetsersättningen bland kvinnor minskar i samma utsträckning,
              men regeringen kommer att satsa även på dem. Vi kommer att ha
              en hearing som handlar om kvinnor och ohälsa. Vi kommer att ha
              fokusgrupper på kvinnor och ohälsa. Vi jobbar hårt med detta.
              Inte minst jobbar vi hårt när det gäller ungdomarna. Nu ser vi
              att ungdomarnas situation förbättras i takt med att ungdomsarbetslösheten
              minskar dramatiskt.
            </seg>
            <seg n="5be9a4c0">
              Den nuvarande regeringen gör kraftfulla insatser för att hjälpa
              människor att vara kvar på arbetsmarknaden genom att ge dem rehabilitering
              i stället för att förtidspensionera dem till ett bestående utanförskap.
            </seg>
          </u>
          <note type="speaker" n="1292d9ff">
            Anf. 8 TOMAS ENEROTH (s):
          </note>
          <u who="Q5711551" xml:id="i-0788a350f779e061-2" n="7668a6ac">
            <seg n="d8332178">
              Fru talman! Jag tackar statsrådet för svaret. Det är fantastiskt
              hur olika bild man kan ha av verkligheten, men det är väl vad
              politik handlar om.
            </seg>
            <seg n="1684e1c3">
              Den statistik vi fick över ohälsan visar att trendbrottet skedde
              2003. Då gick ohälsotalen ned. Den utveckling som skedde, där
              både arbetslösheten och ohälsotalen sjönk, ägde rum 2005. Den
              borgerliga regeringen tillträdde inte förrän 2007, och effekterna
              av den politik som bedrivs tar ytterligare ett tag. Därför är
              det lite väl magstarkt av regeringen att försöka ta åt sig äran
              av att den socialdemokratiska regeringen pressade ned ohälsotalen,
              den regering som bland annat införde medfinansieringen och lade
              ett ökat ansvar på arbetsgivarna till exempel för att göra rehabiliteringsutredningar.
              Den nuvarande regeringen gör precis tvärtom. Signalen till arbetslivet
              och arbetsgivarna är: Ta inget ansvar. Ta bort medfinansieringen.
              Ta bort arbetsgivarnas rehabiliteringsansvar.
            </seg>
            <seg n="47c0dff7">
              Försäkringskassan blir av med 1 700 tjänster. Det är klart att
              de sjukskrivna blir oroliga. De lämnas i sticket. De har ingen
              att vända sig till. Dessutom drar man ned köpet av rehabiliteringstjänster
              med 1,5 miljarder. Det är knappast den största rehabiliteringsreform
              som görs. Möjligtvis är det ett av de större systemskiftena i
              bemärkelsen stora nedskärningar. Det är väl det som statsrådet
              riskerar att gå till historien för, alltså som den som gjorde
              de kanske största besparingarna i sjukförsäkringen eller de största
              nedskärningarna.
            </seg>
            <seg n="8f00d4da">
              Jag noterar att jag inte får några svar på mina frågor. Kommer
              regeringen att göra ytterligare ingrepp i avtalsrörelsen? Ska
              parterna framöver vara medvetna om att de kan komma överens om
              saker men att regeringen i efterhand går in och ändrar på dem?
              En viktig signal att ge till arbetsmarknadens parter är att säga
              att det är bra att de gör upp. Det är bra att de hittar lösningar
              som kan vara viktiga både för medlemmarna och för stabiliteten
              på arbetsmarknaden.
            </seg>
            <seg n="c85965a7">
              Kan statsrådet garantera att regeringen inte gör ytterligare
              ingrepp i avtalsförsäkringarna?
            </seg>
          </u>
          <note type="speaker" n="a23e703f">
            Anf. 9 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-3" n="9c698210">
            <seg n="c9021f42">
              Fru talman! Vi har olika bild av verkligheten, ja, men Tomas
              Eneroth erkänner att de 1996 sänkte ersättningsnivån till 75 procent
              och införde en begränsningsregel på 75 procent efter tre månader.
              Det vi nu diskuterar är möjligtvis efter ett år.
            </seg>
            <seg n="c7edfeae">
              Dessutom förtidspensionerades 140 personer om dagen. Vi har i
              dag ett stort antal människor som trots att de har arbetsförmåga
              har fått sjuk- och aktivitetsersättning. Insatser har inte gjorts
              i tid. De har inte fått stöd och hjälp i tid. Företagshälsovården
              fick inget utrymme av Socialdemokraterna fast den dåvarande oppositionen
              i det längsta försökte förmå regeringen att införa en förstärkt
              företagshälsovård.
            </seg>
            <seg n="10b3d399">
              Många är långtidssjukskrivna. Att 550 000 personer i dag har
              sjuk- och aktivitetsersättning beror på att ingenting gjordes.
              Insatserna gjordes inte, och framför allt gjordes de inte i tid.
            </seg>
            <seg n="d9b3ab72">
              Vad beträffar medfinansieringen är den tack och lov borta. Regeringen
              fick ett pressmeddelande från den dåvarande socialdemokratiska
              ledningen för Sveriges Kommuner och Landsting där de tackade för
              att vi tog bort medfinansieringen. Den innebar nämligen att arbetsgivare
              drog sig för att anställa personer som hade varit sjuka. Vi fick
              ett A- och ett B-lag. Det kom ett pressmeddelande med ett tack
              och ett erkännande att det var en viktig väg att gå att ta bort
              det.
            </seg>
            <seg n="d8cd2782">
              Människor vill arbeta, Tomas Eneroth. De vill inte ha en sjuk-
              och aktivitetsersättning. Det har de fått med Socialdemokraternas
              tidigare politik. Det har funnits en regel och den finns tyvärr
              ännu i dag, fastän jag kommer att göra allt jag kan för att ta
              bort den att de per automatik efter ett år har blivit förtidspensionerade,
              att man prövat förtidspension inom ett år.
            </seg>
            <seg n="4029237e">
              Det har skett på grund av att ingenting har gjorts. Det har inte
              funnits någon rehabilitering. På grund av att ingenting har gjorts
              i tid har människor blivit förtidspensionerade.
            </seg>
            <seg n="6341f24a">
              Fru talman! Jag kommer att göra allt jag kan för att se till
              att människor inte förtidspensioneras och tvingas leva på 64 procents
              ersättning utan har kontakt med arbetsmarknad och rehabilitering.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="7bb28f23">
            5 § Svar på interpellation 2007/08:103 om förutsättningar för
            utveckling av den finansiella samordningen
          </note>
          <note type="speaker" n="60dcd978">
            Anf. 10 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-4" n="9c698210">
            <seg n="f3715ad1">
              Fru talman! Kurt Kvarnström har frågat mig vad jag avser att
              göra för att tillförsäkra att den finansiella samordningen blir
              viktig och kan utvecklas och att resurser medföljer för detta.
            </seg>
            <seg n="eefe37c1">
              Låt mig inledningsvis slå fast att finansiell samordning är en
              viktig verksamhet för att minska utanförskapet och ge fler människor
              möjlighet att återgå i arbete. Samtidigt är det angeläget att
              förbättra samarbetet mellan olika huvudmän och göra den finansiella
              samordningen mer flexibel.
            </seg>
            <seg n="966516d0">
              Redan i våras lämnade regeringen en proposition med förslag som
              förenklar revisionen av finansiell samordning. I budgetpropositionen
              för 2008 har regeringen aviserat ytterligare förenklingar av regelverket
              för finansiell samordning. Den så kallade Finsamlagen bör ändras
              så att det inte är nödvändigt att parterna bidrar med lika mycket
              av resurserna till de finansiella samordningsförbunden. Det bör
              underlätta för parterna att komma överens och möjliggöra mer kraftfulla
              satsningar utifrån lokala förutsättningar.
            </seg>
            <seg n="a7e37c46">
              Regeringen vill dessutom möjliggöra finansiell samordning mellan
              sjukförsäkringen och hälso- och sjukvården. Försäkringskassan
              och landstingen ska kunna göra regionala satsningar för att förbättra
              behandling och rehabilitering. Det är särskilt viktigt med förstärkta
              insatser för personer med psykiska besvär eller smärtor i rörelseorganen.
            </seg>
            <seg n="56d019a1">
              Regeringen har prioriterat dessa båda former av finansiell samordning
              när det gäller hur de tillgängliga medlen ska kunna användas för
              2008. Denna prioritering är viktig för att tillräckligt med resurser
              ska kunna avsättas för att kunna bedriva finansiell samordning.
            </seg>
            <seg n="278b01fb">
              Kurt Kvarnström kritiserar att merparten av medlen för finansiell
              samordning används för utredningar och arbetsförmågebedömningar.
              Detta är dock inte korrekt. Medel för sådana utredningar och bedömningar
              finansieras via Försäkringskassans medel för köp av arbetslivsinriktade
              rehabiliteringstjänster.
            </seg>
            <seg n="39e29e99">
              Finansiell samordning förutsätter också att det ges legitimitet
              för insatser som kräver samarbete över sektorsgränserna. De centrala
              myndigheterna har därför i uppdrag att stödja utvecklingen av
              finansiell samordning. I detta uppdrag ingår till exempel att
              informera och sprida erfarenheter samt vara ett stöd i administrativa,
              ekonomiska och juridiska frågor. Detta betonar regeringen i budgetpropositionen
              för 2008. Detta är också en prioriterad fråga i dialogen med bland
              annat Försäkringskassan.
            </seg>
            <seg n="a8c99499">
              Avslutningsvis kan jag således konstatera att regeringen har
              vidtagit en rad åtgärder som kommer att bidra till att stödja
              och utveckla finansiell samordning. Det är min fasta övertygelse
              att dessa åtgärder, i kombination med regeringens övriga åtgärder,
              kommer att bryta det utanförskap som alltför länge har präglat
              alltför många människors liv.
            </seg>
          </u>
          <note type="speaker" n="05530928">
            Anf. 11 KURT KVARNSTRÖM (s):
          </note>
          <u who="Q3372970" xml:id="i-02a03d2decb30c74-0" n="81cf390e">
            <seg n="eff3efa9">
              Fru talman! Jag vill tacka ministern så mycket för svaret. Jag
              delar inte alla förslag till åtgärder som du presenterar. Min
              utgångspunkt är det riksdagsbeslut som fattades om finansiell
              samordning.
            </seg>
            <seg n="f414c8a8">
              Det gäller den grupp som man bedömde utgör 5 procent av befolkningen
              och som behöver extra mycket hjälp och stöd för att finnas på
              ett bra sätt på en arbetsmarknad i framtiden. Pengarna var mot
              den bakgrunden riktade till den grupp som verkligen är i ett långt
              utanförskap. Det är bakgrunden som är viktig att hålla sig fast
              vid när det gäller den finansiella samordningen.
            </seg>
            <seg n="f0f1405d">
              Regeringen och ministern säger här i sitt svar att alla parter
              inte ska behöva vara med i den fortsatta finansiella samordningen,
              utan det räcker om färre är med. Jag delar inte riktigt den uppfattningen.
            </seg>
            <seg n="f69b9f83">
              Jag har en praktisk erfarenhet sedan något år tillbaka med att
              jobba med de här frågorna. När man på det lokala planet talar
              om detta intygar många att det är viktigt att alla fyra parterna
              finns med och att samhällets olika gemensamma resurser samordnas
              på ett bättre sätt i det utanförskap jag talar om.
            </seg>
            <seg n="f7f706bd">
              Jag tror att det är fel väg att gå. Det hörde vi inte minst vid
              den förra utfrågningen som vi hade om rehabiliteringen. Vid den
              utfrågningen blev landstingen svartepetter eftersom de inte fanns
              med i rehabiliteringsdiskussionen. Risken är att de blir det också
              i fortsättningen.
            </seg>
            <seg n="468580a2">
              Jag är därför lite tveksam på den punkten. Jag har en fråga i
              sammanhanget. Ministern säger att man kan ge olika former av stöd.
              Om det nu förhåller sig så att det är väldigt angeläget att komma
              i gång med detta, skulle man kunna tänka sig att staten Försäkringskassan
              och Arbetsförmedlingen ensamma finansierar en sådan verksamhet
              i fortsättningen när kommuner och landsting av ekonomiska skäl
              inte ser en möjlighet till det?
            </seg>
            <seg n="8eed64c3">
              Det är väldigt viktigt, precis som man pekar på här, att psykiska
              sjukdomar och belastningssjukdomar är sådant som ska prioriteras.
              Då är vi tillbaka på arbetsplatserna. Vi har på förmiddagen hört
              mycket om att det är väldigt viktigt att arbetsplatserna tar hand
              om dem som finns där.
            </seg>
            <seg n="58a19a27">
              De här insatserna hamnar väldigt mycket hos dem som är utanför
              staketet. De finns naturligtvis med. Min erfarenhet är att det
              inte är sjukvården som är den trånga sektorn i de här sammanhangen,
              utan många av dessa människor behöver ett stöd i vardagen.
            </seg>
            <seg n="4b4e31fe">
              De behöver inte ha de djupa bedömningarna. Inte alla i den här
              gruppen har ens en diagnos. När man har socialt bistånd blir man
              inte sjukskriven av sjukvården.
            </seg>
            <seg n="7870285d">
              Jag påstår fortfarande när det gäller utredningar att en väldigt
              liten del av de 5 procenten har använts för finansiell samordning.
              Det är mindre än 1 procent av de 5 procenten som använts.
            </seg>
            <seg n="c84cfc14">
              Om jag ska vara väldigt tydlig lägger Pilaprojektet väldigt mycket
              pengar av de 5 procenten just på att köpa utredningar. Där har
              jag uppfattningen att det svar jag har fått inte stämmer.
            </seg>
            <seg n="28affe3a">
              Jag skulle vilja ställa en konkret fråga. Vi är snart framme
              i en tid där regeringen kommer att påverka detta med ett regleringsbrev.
              Man ska ta ställning mellan en fortsatt Finsamutbyggnad och resurser
              till Pila. Vilket kommer att vara prioriterat i det regleringsbrev
              som kassan kommer att få?
            </seg>
          </u>
          <note type="speaker" n="32a53c3d">
            Anf. 12 JASENKO OMANOVIC (s):
          </note>
          <u who="unknown" xml:id="i-4984245c539a2f32-5" n="9c698210">
            <seg n="669eaa96">
              Fru talman! För bara en timme sedan avslutade vi hearingen om
              rehabiliteringen. Där sade statsrådet Husmark Pehrsson att vi
              måste välkomna alla i arbetslivet.
            </seg>
            <seg n="889d5cb6">
              Fru talman! Jag ställer upp på den retoriken. Jag kan tänka mig
              att gå några steg längre än så och göra någonting konkret åt det.
              Riksdagen har redan fattat beslut om Finsam, finansiell samordning.
              Alla samhällsresurser från Försäkringskassan, arbetsförmedlingen,
              landstinget och kommunen ska samordnas så att ingen ska behöva
              hamna mellan stolarna. Det ska omfatta alla.
            </seg>
            <seg n="dee4c4de">
              I dag har vi 550 000 förtidspensionärer. Den siffran är känd.
              När man tittar på vilka behov de har ser man att de kan passa
              in i Finsammodellen. De har inte längre någon arbetsgivare utan
              ofta är det är samhällets ansvar.
            </seg>
            <seg n="75d1f43f">
              Frågan är varför regeringen inte följer det beslut som riksdagen
              har fattat om 5 procent. Varför skriver regeringen inte in i regleringsbrevet
              att man ska avsätta 5 procent till Finsam? Därmed skulle fler
              få en chans att komma in i arbetslivet. Fler förtidspensionerade
              och fler sjukskrivna ungdomar skulle få chans att komma tillbaka.
            </seg>
            <seg n="57c92c31">
              Om man tittar bara på förtidspensionärerna ser man att av 550
              000 är det nästan 35 procent som har grundskola eller lägre utbildning.
              Vad är det då som krävs? Statsrådet påpekar när det gäller de
              åtgärder som man har vidtagit för Finsam att andra åtgärder som
              regeringen vidtar kommer att leda till fler in i arbete.
            </seg>
            <seg n="93d015c5">
              Om man tittar på de här personerna kan man undra vad de kan behöva.
              Vad kan de här 35 procenten behöva? De kanske kan behöva en utbildning
              på komvux. Där är det färre platser. De kanske kan behöva en arbetsmarknadsutbildning.
              Det finns färre sådana utbildningar. Hur ska regeringen få ihop
              det här? Det är en fråga.
            </seg>
            <seg n="95c64580">
              Statsrådet nämner också rehabiliteringsinsatser. Det man har
              gjort är att i budgeten beskriva så jättefint att det är 3,4 miljarder
              som man satsar under de kommande tre åren. Men egentligen ommöblerar
              man i budgeten så att man flyttar 1,5 miljarder från Försäkringskassan
              till företagshälsovården. Återigen är det så att de här personerna
              inte omfattas av företagshälsovården. Det är ingen företagare
              som kommer att ta ansvar för de här personerna. Det är en samhällsförpliktelse
              att satsa för att få tillbaka de individerna i jobb om vi ska
              vara överens om detta inte bara retoriskt utan också praktiskt
              och i praktiskt arbete. Vi måste välkomna alla in i arbetslivet.
              Därför är frågan: Tänker regeringen satsa de 5 procent som riksdagen
              beslutar om till finansiell samordning?
            </seg>
          </u>
          <note type="speaker" n="72489c70">
            Anf. 13 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-6" n="9c698210">
            <seg n="14d1c3cb">
              Fru talman! När vi stod här och debatterade Finsam förra gången,
              Kurt Kvarnström, pratade vi om ett besök i Dalarna. Jag har nu
              kollat upp i almanackan, och om jag inte har helt fel står där
              ett datum utsatt redan nu i januari. Vi kan väl återkomma till
              detta; det ser jag verkligen fram emot.
            </seg>
            <seg n="327e4ec9">
              Jag tror nämligen att vi allihop som deltar i diskussionen är
              besjälade av att se till att vi ska ta vara på arbetsförmågan
              hos människor som har någon arbetsförmåga. Vi ska göra det i tid,
              och vi ska samla samhällets resurser och olika aktörer för att
              få de bästa möjligheterna att ge de människorna ett redskap så
              att de kan gå tillbaka till så god hälsa som möjligt, men förhoppningsvis
              också arbete. Vi har olika lösningar på detta.
            </seg>
            <seg n="4762c165">
              När det gäller det senaste inlägget om ifall Finsam skulle kunna
              vara en lösning för alla förstår jag intentionerna. Men jag tror
              inte att alla behöver en samordnad insats av alla aktörer. Det
              står ju också att Finsam ska arbeta med samordnade insatser. En
              del kommer att behöva detta, men inte alla. En del behöver ha
              rent medicinska insatser och rehabilitering. Andra kommer att
              behöva stöd och hjälp för utbildning och så vidare. Jag tror att
              Finsam är en viktig aktör. De 5 procenten av sjukpenningkostnaden
              ska naturligtvis användas på allra bästa sätt.
            </seg>
            <seg n="9812b8a3">
              Nu ser vi att ohälsan minskar dramatiskt. Folk blir mycket friskare.
              Långtidssjukfrånvaron, korttidsfrånvaron och även förtidspensionerna
              minskar. Då minskar naturligtvis även de 5 procenten av det anslaget.
              Jag tror att vi kan hitta många olika lösningar för att se till
              att alla ska vara med.
            </seg>
            <seg n="738779bf">
              När det gäller de fyra aktörerna finns det naturligtvis farhågor.
              Det är därför regeringen har sagt att vi helst ser att alla fyra
              aktörerna är med. Men det vi har gjort innebär en möjlighet att
              satsa olika mycket pengar i samordningsförbunden beroende på vilka
              projekt som ska göras. Vi har också lagt fram ett förslag om att
              underlätta revisionen, som har varit en mycket irriterande del
              i samordningsförbundens vardag eftersom de har behövt ha olika
              revisorer. Nu gör vi det enklare, och det applåderas också från
              samordningsförbunden.
            </seg>
            <seg n="dcad1e04">
              Av de pengar som har varit avsatta till rehabiliteringstjänster
              på Försäkringskassan har en allt mindre andel använts för aktiva
              insatser. Men det handlar om att Pilaprojektet, som startades
              under den förra regeringens tid som försöksprojekt, har tagit
              en stor del av de kostnaderna för att göra arbetsförmågebedömningar.
            </seg>
            <seg n="d9f0e9b6">
              I takt med att Pilaprojektet nästa år avvecklas som projekt och
              ingår i den ordinarie verksamheten på Försäkringskassan blir det
              också mer pengar över till arbetslivsinriktade utredningar. Däremot
              kommer själva rehabiliteringsinsatserna att läggas över på rehabiliteringsgarantin
              på 3,4 miljarder. Det är därför vi ser att en del av summan går
              från Försäkringskassan in i rehabiliteringsgarantin. Trots allt
              handlar det om en försumbart liten del som tas av Försäkringskassan.
              Nettot blir ändå plus 3,2 miljarder kronor. Det är bara 200 miljoner
              kronor som går över av Försäkringskassans medel. Det är alltså
              väldigt lite pengar. Den stora potten av rehabiliteringsgarantin
              kommer att innehålla långt över 3 miljarder kronor.
            </seg>
            <seg n="3cc249cc">
              Det handlar också om sjukvårdsmiljarden och sjukvårdens insatser.
              Sjukvården får del av den kostnadsbesparingen från samhället i
              takt med att den gör goda insatser så att människor blir friska.
              Det är kopplat till rehabiliteringsansvar också för sjukvården.
            </seg>
            <seg n="1ad521c5">
              Det görs alltså mycket. Regleringsbreven ska börja diskuteras.
              Låt oss återkomma till den diskussionen med myndigheterna.
            </seg>
          </u>
          <note type="speaker" n="7e9ee98d">
            Anf. 14 KURT KVARNSTRÖM (s):
          </note>
          <u who="Q3372970" xml:id="i-02a03d2decb30c74-1" n="81cf390e">
            <seg n="32bf6886">
              Fru talman! Det är många frågor i det här som vi behöver ha betydligt
              längre tid för att diskutera. Jag ska försöka lösa det här med
              den 14 januari. Vi har faktiskt satt av en dag för Finsam i Dalarna
              tillsammans med ett viktigt ungdomsprojekt i Hedemora, men det
              går säkert att flytta på. Det löser vi!
            </seg>
            <seg n="0598301e">
              Min oro gäller och det är också anledningen till diskussionen
              att vi har sett ett ännu större behov hos grupper som står utanför
              i dag. Därför började jag tidigt, under försommaren, att arbeta
              för att utveckla detta ytterligare. Vi har i första hand jobbat
              med personer mellan 20 och 40 år som står helt utanför arbetsmarknaden.
              Men vi ser ett stort behov av att vi lyfter blicken mot grupper
              som är över 40 år och upp emot pensionsåldern. Kanske 4055 år
              är en grupp att jobba med. Det kommer sådana signaler från de
              olika verksamheterna. Då måste vi jobba på ett annorlunda sätt.
            </seg>
            <seg n="4d87d902">
              I den första diskussionen var man positiv i den styrelse som
              vi har i AvestaHedemora från Försäkringskassan och arbetsförmedlingen.
              Sedermera har vi fått ett formellt brev som svar där man säger
              att man är tveksam till om det finns resurser för att gå vidare
              och möta de här nya grupperna. Man måste avvakta och se hur regeringen
              prioriterar, säger man.
            </seg>
            <seg n="483b5968">
              Trots att det är skrivet någorlunda tydligt, som jag uppfattar
              det, i budgeten uppfattar man från myndigheterna att också Pila
              måste ha ett utrymme. I första hand måste man klara den verksamheten
              och de personer som jobbar där från arbetsförmedlingen och Försäkringskassan,
              tycker man. Jag ser kanske detta i ett bredare perspektiv.
            </seg>
            <seg n="0a23d614">
              När det gäller pengarna är det klart att jag är orolig när jag
              ser summeringen. Vi flyttar pengar här; det är en fantastisk beräkning
              på hur man flyttar pengar. Landstingsmiljarden är på väg att försvinna.
              Vi är på väg att gå ur med Pila. Men egentligen använder man pengarna
              och säger att det blir 3,4 miljarder. Det är inte direkt några
              nya pengar som jag hittar när jag tittar på den ekvationen. Det
              oroar mig lite grann att det är på det sättet med tanke på de
              behov som finns. Jag känner att det kommer att vara en rätt så
              trög övergång. Pila har ju inte gett det resultat som alla vi
              förväntade oss. Det har inte blivit den inriktningen, utan det
              har handlat mycket om köpta tjänster.
            </seg>
            <seg n="ba6f266f">
              Jag ställde några frågor. När vi kommer i den här brydsamma situationen
              och vill gå vidare är ministern då beredd att säga ja till en
              fortsättning där bara staten går in med pengar för en ytterligare
              grupp när kommuner och landsting säger nej? Det var en av mina
              konkreta frågor.
            </seg>
            <seg n="e84cd0da">
              Nu ligger prioriteringen rätt så nära. Hur ser man egentligen
              på prioriteringen när man ska ställa Pila mot Finsam? Det är ju
              praktiskt det som händer ute i vårt län. Hur ser det ut då? Kommer
              regeringen att vara så tydlig att man ser en mycket bredare samverkan
              som viktig i förhållande till att två parter försöker hitta varandra
              när det gäller de här viktiga frågorna?
            </seg>
            <seg n="a48affde">
              Jag tycker fortfarande att det finns en grupp som behöver mer
              hjälp och stöd än flertalet. Då pratar jag inte om projekt, utan
              om långsiktighet. Jag tror att det är det som vi behöver och som
              många av de här människorna behöver. Det handlar om långsiktighet,
              och inte om projekt som en del har valt att köpa. Jag tror att
              det är fel väg. Jag tror att de enskilda individerna i många av
              de här fallen behöver ett långsiktigt stöd för att hitta sin tillvaro.
              När vi har tittat på detta har vi sett att det handlar väldigt
              mycket om ett stöd i vardagen.
            </seg>
            <seg n="f873312a">
              Sunt bondförnuft och stöd i vardagen är kanske det allra viktigaste
              för många av de här människorna. Det gäller att hitta en tillvaro
              i vardagen så att de faktiskt har förutsättningar att komma tillbaka.
              Det handlar om att hitta sin egen identitet, och man måste se
              individerna för att kunna hjälpa dem vidare. Det är oerhört viktigt
              att man har det som utgångspunkt.
            </seg>
          </u>
          <note type="speaker" n="a697e707">
            Anf. 15 JASENKO OMANOVIC (s):
          </note>
          <u who="unknown" xml:id="i-4984245c539a2f32-7" n="9c698210">
            <seg n="bf139d11">
              Fru talman! Statsrådet sade att jag har sagt att jag vill att
              alla ska omfattas av Finsam. Jag vill att alla ska komma tillbaka
              till arbetslivet även om de har en restförmåga på 10 procent,
              men vi har inte en arbetsmarknad som tar emot dem. Där finns det
              en del problem.
            </seg>
            <seg n="5aa0c876">
              Men låt oss fokusera på finansiell samordning. Oavsett om det
              är tre eller fyra parter som är inblandade finns det ett behov
              av rehabilitering. Om man konstaterar att det finns färre kan
              man gå vidare i den riktning där man kan söka vidare hjälp eftersom
              behoven ligger inom det området. Nu har vi 550 000 förtidspensionärer
              och många ungdomar som inte har klarat av gymnasieskolan som har
              fått svårigheter. De hittar inget jobb eller är långtidssjukskrivna.
              Där behöver vi få in resurser. Därför vill jag få ett svar från
              ministern. Kommer regeringen att anslå dessa 5 procent till Finsam?
              Och hur kommer regeringen i så fall att förhålla sig till riksdagsbeslutet
              om 5 procent?
            </seg>
            <seg n="a2ee65b8">
              När det gäller att möblera om i budgeten för företagshälsovården
              nämner statsrådet att det bara är 200 miljoner. Ja, det är 200
              miljoner nästa år, men under treårsperioden handlar det om 3,4
              miljarder. Det blir 1,5 miljarder från Försäkringskassan.
            </seg>
          </u>
          <note type="speaker" n="a926f3e0">
            Anf. 16 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-8" n="9c698210">
            <seg n="a36a24cc">
              Fru talman! Låt mig först säga till Jasenko Omanovic att från
              och med den 1 januari 2003 får årligen 5 procent av anslagsposten
              för sjukpenning användas som samverkansmedel. Sedan är det frågan
              om det sker fullt ut. Men det är helt riktigt att vi har det beslutet
              och att vi använder de pengarna.
            </seg>
            <seg n="a13f3132">
              Kurt Kvarnström sade att projekt inte var bra. Många gånger börjar
              en bra verksamhet med ett försöksprojekt innan man går ut i hela
              landet och misslyckas. Pilaprojektet var ett sådant projekt som
              startades under den förra regeringens tid, och man bedömde att
              det skulle gå ut. Det handlar alltså om att uppsöka de personer
              som har en tidsbegränsad sjuk- och aktivitetsersättning. Inom
              tre år ska man uppsöka dem.
            </seg>
            <seg n="ec7c689e">
              Problemet är att nu lägger vi mångmiljonbelopp på att uppsöka
              de personer som kanske har haft en sjuk- och aktivitetsersättning
              under ett, två eller tre år. Den arbetsförmåga som fanns i början
              av deras sjukskrivningsperiod är kanske tillspillogiven nu. Vi
              satsar pengarna för sent så att säga, men inte för alla. En del
              kommer att kunna komma tillbaka, men det är ytterst få. I stället
              måste vi i tid använda alla medel vi kan. Det handlar om regeringens
              förslag om att satsa på företagshälsovård, rehabiliteringsgarantin
              med över 3 miljarder kronor, om att göra rätt saker under sjukskrivningstiden,
              om att Försäkringskassan gör rätt saker och om att vi inte förtidspensionerar
              personer på 64 procent på grund av att ingenting har gjorts eller
              på grund av att fel saker har gjorts. I stället ska vi se till
              att vi behåller personerna inom arbetsmarknadens, inom rehabiliteringens
              och inom företagshälsovårdens ramar.
            </seg>
            <seg n="4f754e7d">
              Kurt Kvarnström sade en sak som jag tyckte var lite fel, nämligen
              att landstingsmiljarden håller på att försvinna. Regeringen har
              tvärtom satsat inte bara en sjukvårdsmiljard i budgeten utan också
              sagt att landstingen inte får den om man inte garanterar att rehabiliteringsinsatser
              görs. Vi har kopplat ett forskningsinstitut, IFAU, till detta
              för att utvärdera om det faktiskt görs. Sjukvårdsmiljarden har
              varit mycket lyckosam. Den har resulterat i att många har fått
              en aktivare sjukskrivningsprocess med mer rehabilitering.
            </seg>
            <seg n="ba4e3425">
              Jag är också väldigt orolig för alla ungdomar. Jag har under
              den senaste tiden träffat två ungdomar som blev förtidspensionerade
              eller fick en aktivitetsersättning vid 23 års ålder. De är 30
              år i dag. De har haft en lång sjukskrivningstid och ingenting
              gjordes. De har haft en lång tid av ungdomsarbetslöshet. De kunde
              inte få jobb. Tack och lov ser vi nu att jobben för ungdomar kommer.
              Därför har de börjat kunna komma tillbaka. Vad är det för sätt
              att välkomna unga människor in i vuxenlivet att ge dem en aktivitetsersättning
              när de är 23 år utan att de har ett reellt funktionshinder?
            </seg>
            <seg n="9e3dbaee">
              Jag tror att alla vi som har ett ansvar och på något sätt finns
              som aktörer runt människor som är sjukskrivna med alla medel ska
              se till att rätt saker görs i rätt tid.
            </seg>
            <seg n="45d9b85d">
              En av de grupper som jag också tycker att vi ska jobba med Kurt
              Kvarnström berättade att man satsar på olika saker nu är kvinnor.
              Andelen kvinnor med ohälsa, sjukskrivningar och sjuk- och aktivitetsersättningar
              är mycket högre än andelen män. Därför kommer regeringen nu också
              att satsa dels på ett socialt råd, dels på fokusgrupper där kvinnor
              med utmattningssyndrom kommer att kunna tala om vad vi ska göra
              och vad som kunde ha hjälpt dem. Vi kommer att ha en hearing här
              den 11 december som handlar om kvinnor och ohälsa.
            </seg>
            <seg n="ddca3aaa">
              Låt oss hjälpas åt att med alla medel se till att vi gör rätt
              saker i tid. Rehabilitering är någonting som ska börja dag ett
              om den över huvud taget behövs. Jag hoppas att vi ska ha goda
              förebyggande insatser så att man inte ens ska behöva vara sjuk.
            </seg>
          </u>
          <note type="speaker" n="a1543068">
            Anf. 17 KURT KVARNSTRÖM (s):
          </note>
          <u who="Q3372970" xml:id="i-02a03d2decb30c74-2" n="81cf390e">
            <seg n="1a879abf">
              Fru talman! Det görs en hel del, och det har gjorts en hel del
              också förresten. Men det finns mycket mer att göra. Visst startade
              Pilaprojektet under den förra mandatperioden. Jag är inte nöjd
              med det arbetssätt som Pilaprojektet har jobbat med och inte med
              de resultat som man har uppnått. Jag tror mer på att individen
              sätts i centrum när man ska vidta åtgärder. Det har gått åt alltför
              mycket pengar för att på något sätt uppdatera sig på människors
              nivå i dag och göra bedömningar av om de har rätt till ersättningar
              i stället för att ge hjälp och stöd. Jag hade förutsatt att dessa
              5 procent i första hand skulle användas till att nå individerna.
              Det var min målsättning så länge jag hade ett inflytande i länet
              i Dalarna. Det är faktiskt människorna som måste nås av insatserna.
              Det ska inte vara en massa administrativa koveser och papper som
              produceras. Jag tycker att det tyvärr har blivit alltför mycket
              av den varan i hela Pilaprojektet. Det beklagar jag verkligen.
            </seg>
            <seg n="58b5425e">
              Jag har fortfarande inte fått något svar på de två frågor jag
              har ställt som gäller statens, Försäkringskassans och arbetsförmedlingens
              insats i en vällovlig, behövlig verksamhet framigenom där kommuner
              och landsting backar. Är man beredd att gå vidare och säga att
              då går Försäkringskassan och arbetsförmedlingen in med pengar
              för att stödja och hjälpa dessa behövande grupper, de människor
              som faktiskt står ordentligt utanför? De flesta som vi har nått
              hittills och som vi kommer att jobba med fortsättningsvis är de
              som står allra längst ifrån när det gäller Finsamverksamheten.
              De som står närmare har bland annat Pilaprojektet börjat jobba
              med för att kunna visa ett resultat. Vi jobbar med dem som står
              längst ifrån.
            </seg>
            <seg n="f8a4c19f">
              Min andra fråga handlar om den prioritering som man kommer att
              göra mellan Pila och Finsam. Kommer det att finnas resurser för
              att gå vidare med Finsam nu efter årsskiftet?
            </seg>
          </u>
          <note type="speaker" n="dc28f546">
            Anf. 18 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-4984245c539a2f32-9" n="9c698210">
            <seg n="46db2393">
              Fru talman! Jag tror att vi är överens om mycket. Jag antecknade
              intensivt här. Det har gjorts en hel del, men det finns mer att
              göra. Jag instämmer i det. Vi är helt överens om att individen
              ska sättas i centrum och att dessa 5 procent ska användas på ett
              rätt och riktigt sätt.
            </seg>
            <seg n="a5a5c8df">
              Jag har inte svarat på Kurt Kvarnströms fråga om att ställa Pila
              och Finsam mot varandra därför att Pilaprojektet läggs ned nu.
              Det kommer att ingå i den ordinarie verksamheten. Det har varit
              en försöksperiod där man skulle lära sig hur vi ska göra för att
              inte människor som har en arbetsförmåga ska ställas utanför med
              64 procent i ersättning och sedan har väldigt liten möjlighet
              att komma tillbaka.
            </seg>
            <seg n="8735e9f1">
              Jag ser Finsam som en möjlighet att arbeta aktivt, speciellt
              med ungdomar, och se till att personen i fråga får insatser från
              olika kompetenser. Där har både arbetsmarknadsministern och jag
              haft möten med arbetsförmedlingen och Försäkringskassan och sagt
              att samverkan dem emellan är kollosalt viktig.
            </seg>
            <seg n="5fbc1cc9">
              Jag ser att man på många ställen nu börjar arbeta inifrån samma
              lokal. Det är en viktig förutsättning för att hitta varandras
              arbetsklimat, synsätt och sätt att umgås och prata för att sätta
              individen i centrum och ha de olika aktörerna runt omkring för
              att se vad individen behöver för stöd och hjälp. Där kommer vi
              att gå ännu mycket vidare.
            </seg>
            <seg n="bad75f1f">
              När det gäller att hjälpa personer tillbaka till arbetslivet
              kommer nu regeringen att lägga ett antal förslag. Vi tar bort
              det stelbenta med 75, 50 och 25 procents förtidspensioneringar.
              Låt en person med reumatism kunna arbeta heltid en dag, inte alls
              den andra dagen och 10 procent den tredje dagen! Vi kommer att
              göra det möjligt att få pröva arbete och förtidspension, inte
              under tre månader utan under ett år. Man ska kunna arbeta på halvfart
              på jobbet och ha tryggheten att ha en förtidspension. De personer
              som inte alls har en arbetsförmåga och som man inte räknar med
              ska kunna gå ut i det ordinarie arbetslivet ska kunna få möjlighet
              att arbeta i Röda Korsets bikupeaffär eller göra andra samhällsnyttiga
              insatser för att de ska känna att de ändå har en social gemenskap.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="2ec9ac09">
            6 § Svar på interpellation 2007/08:79 om hälsokontrollen av EU:s
            jordbrukspolitik
          </note>
          <note type="speaker" n="70734bac">
            Anf. 19 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-10" n="fd6d1a5a">
            <seg n="acf539ab">
              Fru talman! Jacob Johnson har frågat mig om jag inom ramen för
              hälsokontrollen ämnar föreslå konkreta tidsatta förändringar av
              EU:s jordbrukspolitik för att minska jordbrukets utsläpp av närsalter
              till Östersjön respektive minska köttproduktionens bidrag till
              utsläpp av växthusgaser.
            </seg>
            <seg n="12d7b7de">
              Låt mig först framhålla att hälsokontrollen framför allt kommer
              att handla om att se över de jordbrukspolitiska instrument som
              infördes i samband med reformen 2003. Det är i det sammanhanget
              svårt att utlova några specifikt utmejslade åtgärder med avseende
              på just Östersjön eller växthusgasutsläpp i samband med nötköttsproduktion.
              Men jag hyser ändå gott hopp om att vi ska kunna bidra till att
              minska jordbrukets negativa verkningar på klimat och miljö genom
              att finslipa de verktyg som redan finns tillgängliga. Låt mig
              nämna några exempel.
            </seg>
            <seg n="739e4039">
              Det samlade gårdsstöd som infördes 2003 innebär att stödet till
              lantbrukaren inte längre är knutet till en viss typ av produktion
              eller sektor. Lantbrukaren kan därmed fritt välja vad och hur
              mycket eller litet som ska produceras utan att detta inverkar
              på stödbeloppet. Det har visat sig att denna frikopplade form
              av stöd bidrar till att minska intensiteten i jordbruksproduktionen.
              Hälsokontrollen gör det möjligt att driva på processen för att
              fullt ut frikoppla alla nuvarande kopplade stöd och införliva
              dem i det samlade gårdsstödet. Det gäller givetvis även det stöd
              som i dag är knutet till köttproduktion.
            </seg>
            <seg n="021ffe7a">
              Ett andra exempel är tvärvillkoren. Varje lantbrukare med rätt
              till direktstöd måste, för att få hela stödet utbetalat, uppfylla
              vissa krav som bland annat inkluderar grundläggande normer för
              miljöskydd. Viss rättmätig kritik har riktats mot de prioriteringar
              som gjordes 2003 när tvärvillkoren utformades. Hälsokontrollen
              kommer därför att omfatta en grundlig översyn av reglernas räckvidd
              och syften. Irrelevanta krav ska rensas ut, och nya krav kan läggas
              till så att tvärvillkoren blir bättre lämpade att uppfylla samhällets
              förväntningar. Jordbrukets utsläpp till både luft och vatten kan
              förväntas hamna i fokus. För att dessa aspekter ska kunna inkluderas
              i tvärvillkoren måste de dock kunna knytas till klara och konkreta
              regler som är möjliga att uppfylla för lantbrukaren.
            </seg>
            <seg n="aa6cfc33">
              För det tredje omfattar det landsbygdsprogram som utformats för
              Sverige en rad miljöersättningar som bland annat har till syfte
              att minska utsläppen av kväve och fosfor till våra vatten. Landsbygdsprogrammet
              gör det även möjligt att stödja insatser som kan minska lantbrukets
              utsläpp av växthusgaser. Som exempel kan nämnas investeringsstöd
              för gårdsbaserade biogasanläggningar och möjlighet till rådgivning
              i foderfrågor. Det satsas också på information och rådgivning
              om vilka åtgärder som kan vidtas för att hantera problemet med
              närsalter, till exempel inom ramen för samarbetsprojektet Greppa
              näringen. Landsbygdsprogrammet är samtidigt ägnat att främja betesbaserad
              och extensiv köttproduktion som tillgodoser andra viktiga miljöintressen,
              till exempel bevarande av öppna landskap och biologisk mångfald.
              Sammanlagt används i dag 70 procent av landsbygdsprogrammets medel
              till miljöförbättrande åtgärder.
            </seg>
            <seg n="0e16e36a">
              För övrigt har kommissionen i diskussionen om hälsokontrollen
              aviserat att man överväger att föreslå utökad modulering. Modulering
              som instrument innebär i sin nuvarande utformning att direktstöden
              varje år minskas med en viss procentsats och att motsvarande belopp
              används för åtgärder inom programmen för landsbygdsutveckling.
              Procentsatsen för modulering är i dag satt till 5 procent. Regeringen
              kommer att ta ställning i denna fråga när kommissionen har presenterat
              sitt förslag.
            </seg>
            <seg n="e2712ae4">
              Sammanfattningsvis bör det sägas att det är frågan om hur den
              gemensamma jordbrukspolitiken ska utformas under nästa gemensamma
              period 2013 till 2020 som öppnar möjligheter till verkligt genomgripande
              förändringar. Denna fråga ska debatteras i samband med översynen
              av EU:s budget, och det kommer här att finnas utrymme för en öppen
              och förbehållslös diskussion kring jordbrukspolitikens inriktning
              och omfattning. Regeringens utgångspunkt är att EU:s jordbrukspolitik,
              som i dag tar en tredjedel av budgeten i anspråk, bör minska i
              omfattning samt utvecklas mot ökad marknadsorientering, förenklat
              regelverk och minskade utgifter.
            </seg>
          </u>
          <note type="speaker" n="e4677eaa">
            Anf. 20 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-0" n="e4b6bf2c">
            <seg n="fd12c74e">
              Fru talman! Jag har i denna interpellation tagit upp möjligheten
              att inom ramen för den så kallade hälsokontroll av EU:s jordbrukspolitik
              som nu står på dagordningen driva konkreta krav på förändringar
              för att minska jordbrukets negativa miljöpåverkan exemplifierat
              med övergödningen av Östersjön och köttproduktionens klimatpåverkan.
              Jag tackar ministern inledningsvis för hans svar.
            </seg>
            <seg n="2e3bf080">
              Bakgrunden till min interpellation kan sägas vara mångfasetterad.
              Man skulle kunna säga att jag tycker att jordbruksministern borde
              utnyttja detta tillfälle, det window of opportunity som man säger
              på engelska, som jag anser har öppnats för en vidare omprövning
              av EU:s jordbrukspolitik.
            </seg>
            <seg n="455bdee3">
              För det har inträffat att i takt med stigande priser på livsmedel,
              till exempel spannmål priset på vete har stigit med 100 procent
              på ett år och priset på soja med 75 procent under samma period
              ökar möjligheten till en reell förändring av EU:s jordbrukspolitik.
              Det är något som även Frankrikes president nu säger sig vara beredd
              att diskutera. I det läget anser jag att Sverige måste vara aktivt
              och pådrivande och driva på i riktning för ett hållbart miljöanpassat
              jordbruk och dito livsmedelspolitik.
            </seg>
            <seg n="16a77eb0">
              En annan anledning till min interpellation är att jag deltog
              vid det Östersjöseminarium som Världsnaturfonden anordnande i
              augusti och där fonden redovisade sin så kallade Östersjöbarometer
              vilket var en sammanställning av i vilken grad Östersjöländerna
              levt upp till sina åtaganden inom ramen för det så kallade Helcomarbetet.
              En av de faktorer som studerades var just övergödningen.
            </seg>
            <seg n="c955f571">
              Övergödningen var enligt de flestas bedömning vid konferensen
              det allvarligaste problemet för Östersjön. Alla Östersjöländer
              fick underkänt i den barometer som presenterades på grund av dålig
              implementering av EU:s vattendirektiv samt låg minskning av utsläppen
              av kväve och fosfor.
            </seg>
            <seg n="5581e636">
              Världsnaturfonden har också visat att via EU:s gemensamma jordbrukspolitik
              CAP betalas varje år ut 11,6 miljarder euro till jordbrukare i
              EU:s Östersjöstater. Det innebär att vi svenskar via våra skattepengar
              bidrar till att göda Östersjön. En inkomst på 20 000 kronor i
              månaden beräknas via skatterna bidra med ca 1 600 kronor till
              algblomningen. De näringsämnen som orsakar algblomningen kommer
              från många källor, men den största källan är jordbruket som står
              för ungefär hälften av de tillförda näringsämnena.
            </seg>
            <seg n="1f79d1be">
              Ett krav som både Världsnaturfonden och Vänsterpartiet driver
              är beskattningen av konstgödningen. Vi föreslår en ökning av befintlig
              beskattning, intäkter som ska gå till ett mer miljöanpassat och
              förbättrat jordbruk.
            </seg>
            <seg n="1465b646">
              Vid konferensen i augusti representerades regeringen av EU-minister
              Cecilia Malmström. Hon uttalade många vackra ord om regeringens
              ambitioner vad gäller Östersjöpolitiken. Hon pekade bland annat
              på den särskilda ambassadören för Östersjön och att Sverige nu
              driver fosfatförbud för tvättmedel och bättre fosforrening från
              avloppsvattenverk. Detta är åtgärder som även har Vänsterpartiets
              stöd. Men hon sade också att hälsoöversynen av EU:s jordbrukspolitik
              måste beakta effekterna på Östersjön.
            </seg>
            <seg n="389f40cd">
              Detta nämner inte ministern i sitt svar. Är ni inte överens i
              regeringen? Jag vill återigen fråga jordbruksministern om han
              är beredd att aktivt driva en omställning av EU:s jordbrukspolitik
              för Östersjöns bästa.
            </seg>
          </u>
          <note type="speaker" n="42507ff0">
            Anf. 21 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-11" n="fd6d1a5a">
            <seg n="6600b7ab">
              Fru talman! Låt mig börja med att tacka för interpellationen.
              Jag tycker att det är en angelägen och viktig sak vi debatterar
              vid det här tillfället.
            </seg>
            <seg n="124d49e0">
              Låt mig också som svar på den konkret framställda frågan säga
              att fördelningen av kompetenser mellan EU:s institutioner såsom
              den föreskrivs i det fördrag vi arbetar efter är att rådet och
              parlamentet beslutar på grundval av de förslag som läggs fram
              av kommissionen. Medlemsstaterna har inte någon möjlighet att
              själva föreslå lagstiftningsåtgärder, eftersom denna rätt till
              initiativ är förbehållen just kommissionen. Varje medlemsstat,
              och det inkluderar ju Sverige, kan däremot sträva efter att påverka
              innehållet i kommissionens förslag. Det gör vi i detta sammanhang,
              och det gör vi, ska interpellanten veta, i alla andra sammanhang
              också.
            </seg>
            <seg n="4ebc41ea">
              Jag nämnde i mitt svar tre saker som jag tyckte var angelägna
              att tala om i den här debatten, där vi försöker att påverka det
              innehåll från kommissionen vad gäller översynen av EU:s jordbrukspolitik
              som vi förväntar oss att få del av inom närtid den så kallade
              hälsokontrollen.
            </seg>
            <seg n="addcc578">
              Tre konkreta förslag nämnde jag i mitt svar. Vi är bra på att
              vårda våra vatten i Sverige, och det tycker jag är angeläget att
              nämna. Jag skulle önska att vi kunde få samma synsätt i andra
              länder runt Östersjön. Ett exempel utöver dem jag redan har nämnt
              och som jag gärna vill nämna i sammanhanget är att vi i Sverige
              har en skatt på handelsgödsel vilket man inte har någon annanstans.
              Jag tycker att interpellanten borde hedra oss för att vi håller
              fast vid denna skatt och även försöker att introducera den i andra
              delar av vår omvärld, till exempel Europeiska unionen.
            </seg>
            <seg n="5374d896">
              Låt mig också återigen nämna att vi strävar efter en full frikoppling
              vilket ju minskar intensiteten i jordbruket. Vi kämpar just nu
              med en frågeställning som berör ett av våra grannländer, där min
              och regeringens inställning är att den typ av stöd som har funnits
              i detta grannland inte ska finnas längre. Jag talar om det finska
              så kallade 141-stödet.
            </seg>
          </u>
          <note type="speaker" n="18c34674">
            Anf. 22 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-1" n="e4b6bf2c">
            <seg n="7c5f784f">
              Fru talman! Jag är lite förvånad över den passiva inställning
              som jag tycker att jordbruksministerns svar visar på. Ministern
              talar om att se över de jordbrukspolitiska instrumenten, finslipa
              verktyg, öka frikopplingen och att göra en grundlig översyn av
              tvärvillkoren. Visserligen säger ministern när det gäller den
              grundliga översynen av tvärvillkoren att jordbrukets utsläpp till
              både luft och vatten förväntas hamna i fokus, men han trycker
              enligt mig mer på behovet av att rensa ut irrelevanta krav. Och
              det kan man ju per definition knappast invända emot. Men jag vill
              att jordbruksministern förtydligar sig. Avser ministern att själv
              aktivt driva att jordbrukets utsläpp till luft och vatten ska
              komma i fokus vid översynen av tvärvillkoren, eller avser ministern
              att överlåta till andra att driva denna fråga?
            </seg>
            <seg n="b68b4743">
              Jordbruksministern avslutar sitt svar med att poängtera att det
              är för nästa period, 20132020, som en mer genomgripande förändring
              kan påbörjas. Frågan är om vi, EU, miljön och klimatet kan vänta
              så länge. Regeringen brukar ju vara väldigt noga med att påpeka
              hur bra EU-samarbetet är för miljön. Det är därför illavarslande
              att ministern avslutar sitt svar med att säga att regeringens
              utgångspunkt är att EU:s jordbrukspolitik bör minska i omfattning
              samt utvecklas mot ökad marknadsorientering, ett förenklat regelverk
              och minskade utgifter. Ministern säger ingenting i sin slutkläm
              om jordbrukets behov av miljö- och klimathänsyn.
            </seg>
            <seg n="8943734a">
              Fru talman! En tredje anledning till min interpellation som jag
              inte utvecklade inledningsvis är problemen kopplade till produktion
              och konsumtion av kött. Här finns minst tre goda skäl att verka
              för en förändring.
            </seg>
            <seg n="8df61c15">
              För det första innebär den stigande köttkonsumtionen sedan EU-inträdet
              har den stigit med ca 25 procent i Sverige och är i huvudsak genomförd
              via import från Irland, Brasilien och andra länder en utveckling
              som globalt sett är helt ohållbar. Ganska nyligen publicerade
              ett antal forskare en rapport i tidskriften The Lancet som pekar
              på att vi globalt sett måste minska köttkonsumtionen per capita
              framför allt i de industrialiserade länderna. För det andra är
              köttkonsumtionen en folkhälsofråga. Det har visat sig att framför
              allt processat kött kan leda till olika sjukdomar. För det tredje
              är dagens industriella köttproduktion och transporter av slaktboskap
              ej etiskt försvarbar.
            </seg>
            <seg n="44f56191">
              Jag är ledamot av EU-nämnden, och jag uppskattade att jordbruksministern
              där redovisade inför ministerrådet att han avsåg att ta upp denna
              fråga. Det vill jag passa på att säga även i den här debatten.
              Men hela problematiken med köttproduktionens olika delar är så
              viktig att den enskilt förtjänar, för att inte säga kräver, en
              förändring av EU:s jordbrukspolitik en förändring som bör kunna
              få en kraftig signal redan under hälsoöversynen.
            </seg>
            <seg n="24418276">
              Jag vill därför fråga ministern om han avser att fortsätta driva
              frågan om djurtransporterna inom hälsoöversynen och om han kan
              gå vidare och agera för att minska köttproduktionens utsläpp av
              växthusgaser och förhoppningsvis även ta initiativ till en långsiktig
              strategi för att minska köttkonsumtionen per capita i vårt land.
            </seg>
          </u>
          <note type="speaker" n="aa968417">
            Anf. 23 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-12" n="fd6d1a5a">
            <seg n="aed578e9">
              Fru talman! Låt mig för kammaren göra klart en sak: Denna regerings
              avsikt är att vi, det vill säga Sverige, ska tillhöra kärnan i
              det europeiska samarbetet. Vi ska aktivt ta del i den politik
              som utformas och ska utformas på Europanivå. Det inkluderar det
              område som jag har ansvar för vilket i sak innebär att vi försöker
              ta de initiativ som vi tycker är lämpliga att ta för att vinna
              de saker som vi vill uppnå. En av de saker vi vill uppnå är en
              bättre miljö i vår del av världen. Vi vill ha en bättre miljö
              i de vatten som omger vår kontinent.
            </seg>
            <seg n="0c803f27">
              Av det skälet utarbetade regeringen under våren en skrivelse
              till kommissionen i vilken vi angav den färdriktning som vi anser
              att EU:s jordbrukspolitik ska ha. Vi gjorde detta därför att vi
              ville vara med och påverka i inledningsskedet av de två viktiga
              processer som nu är för handen: dels hälsokontrollen, dels översynen
              av EU:s budget som alltså till åtminstone en tredjedel omfattar
              jordbruket och de pengar som går till vår gemensamma jordbrukspolitik.
            </seg>
            <seg n="42853da6">
              Låt mig också repetera att vi har en modulering. Det kommer förmodligen
              förslag om att moduleringen ska bli större. Vi kommer att ta ställning
              till hur vi ska tycka i den frågan om ett sådant förslag kommer,
              men vi har alltså redan i dag det instrumentet för att styra över
              mer pengar till miljöåtgärder och till landsbygdsutveckling.
            </seg>
            <seg n="f12e3b4c">
              Jag vill också påpeka att det är viktigt att alla länder runt
              Östersjön gör vad som är möjligt för att minska utsläppen. Vi
              ser det alltså som verkligt prioriterat att vi utvecklar samarbete
              mellan länderna i Östersjöregionen så att vi gemensamt kan angripa
              de problem som vi har.
            </seg>
            <seg n="b4a14bd5">
              Bara som ett exempel kan jag meddela kammaren att vi anordnade
              en internationell havsmiljökonferens i Saltsjöbaden i april månad
              innevarande år, där representanter för såväl jordbruks- som miljödepartementen
              från länderna runt Östersjön samlades för att utveckla samarbete
              och för att se vilka insatser som är möjliga att göra för att
              minska övergödningen av Östersjön.
            </seg>
            <seg n="d151d4cd">
              Avslutningsvis tycker jag, fru talman, att det är glädjande att
              kunna konstatera att de insatser som vi har gjort nationellt men
              också i form av samarbete inom unionen har inneburit att jordbrukets
              utsläpp av kväve till vatten har minskat med 38 procent mellan
              1985 och 2005 och att fosforutsläppen har minskat med ungefär
              20 procent mellan 1995 och 2005. Detta sagt som exempel på att
              åtgärder lönar sig.
            </seg>
            <seg n="823a5c65">
              Låt oss nu fortsätta det här arbetet nationellt, men också internationellt,
              och låt oss lära ut de knep som vi har använt till dem som vi
              har runt omkring oss så att de också kan dra nytta av den erfarenhet
              vi har dragit i det här arbetet.
            </seg>
          </u>
          <note type="speaker" n="748d6b71">
            Anf. 24 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-2" n="e4b6bf2c">
            <seg n="a581ecb3">
              Fru talman! Naturligtvis är det glädjande att tidigare vidtagna
              åtgärder nu ger resultat vad gäller minskningen av utsläppen av
              både kväve och fosfor. Vi måste naturligtvis fortsätta på den
              här vägen.
            </seg>
            <seg n="f59b7522">
              Regeringen vill ju tillhöra kärnan i EU-samarbetet, som ministern
              säger. Tillhör man kärnan och tar ansvar för miljön måste man
              driva de här frågorna väldigt hårt. Jag är orolig för att det,
              med den tidsplan som gäller, är först inför översynen av nästa
              perspektiv, 20132020, som genomgripande förändringar kan genomföras.
              Vi vet ju av klimatdebatten att ska vi vända den här stora skutan
              måste kraftfulla åtgärder vidtas kanske inom en tioårsperiod.
              Det behöver planeras och förberedas. När nu också de omvärldspolitiska
              förutsättningarna för jordbrukspolitiken har förbättrats genom
              högre priser, så att jordbrukarna inte är så beroende av stöd
              och det är min poäng här måste man också öka trycket på en omställning
              för en hållbar miljöpolitik och en hållbar livsmedelspolitik.
            </seg>
            <seg n="80d49ff9">
              Från Vänsterpartiets sida kommer vi att återkomma i den här frågan
              och följa den. Med det vill jag tacka ministern för dagens debatt.
            </seg>
          </u>
          <note type="speaker" n="52ba7715">
            Anf. 25 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-13" n="fd6d1a5a">
            <seg n="2151edf7">
              Fru talman! Även jag vill jättegärna tacka för den här debatten,
              därför att det är en angelägen fråga som har debatterats.
            </seg>
            <seg n="7556f15e">
              Låt mig avslutningsvis ändå säga att det är viktigt att vi vidtar
              åtgärder gemensamt. Med det vill jag ha sagt att jag inte tycker
              att vi ska exportera miljöproblem. Det är oerhört lätt när man
              diskuterar de här sakerna att säga att vi avstår från att använda
              något. Vad gör man då? Man exporterar egentligen möjligheterna
              att producera och ta fram en vara och en produkt, om vi inte har
              gemensamma åtgärder och gemensamma möjligheter. Därav min angelägna
              hållning att saker och ting vad beträffar det som är gemensamt
              inom EU ska vara gemensamt och ingenting annat så att vi inte
              exporterar miljöfaror och miljörisker.
            </seg>
            <seg n="b13362ab">
              Låt mig också allra sist säga att de här frågorna intresserar
              mig väldigt mycket, liksom EU-samarbetet totalt sett. Interpellanten
              behöver inte vara rädd för att den nuvarande svenska regeringen
              kommer att göra annat än att följa de här frågorna och spela in
              möjligheter för att utveckla alla typer av åtgärder som behövs
              för att vi ska komma till rätta med de miljöstörningar som vi
              i dag kan se bland annat i Östersjön.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="54467857">
            7 § Svar på interpellation 2007/08:80 om ekologisk produktion
            av livsmedel
          </note>
          <note type="speaker" n="beac158a">
            Anf. 26 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-14" n="fd6d1a5a">
            <seg n="2d6dc9b8">
              Fru talman! Jacob Johnson har frågat mig genom vilka ekonomiska
              åtgärder jag avser att verka för att den jordbruksmark på vilken
              certifierad ekologisk produktion bedrivs ska öka från 7 till 20
              procent till år 2010 samt att 25 procent av den offentliga konsumtionen
              ska utgöras av ekologiska livsmedel. Jacob Johnson har dessutom
              frågat mig hur jag anser att omfördelningen av medel från anslag
              44:6 Åtgärder för att främja ekologisk produktion till anslag
              43:14 Konkurrenskraftig livsmedelssektor samt anslag 44:3 Miljöförbättrande
              åtgärder gynnar omställning av det svenska jordbruket till ekologisk
              produktion.
            </seg>
            <seg n="a71b2617">
              Den kraftigaste stimulansåtgärden för ekologisk produktion som
              vi har i dag är den miljöersättning för ekologiska produktionsformer
              som finns inom ramen för landsbygdsprogrammet. Här betalar vi
              varje år ut ca ½ miljard kronor till jordbrukare som bedriver
              ekologisk produktion. Om produktionen är certifierad som ekologisk
              är ersättningen högre.
            </seg>
            <seg n="3cd80194">
              För offentlig konsumtion av ekologiska livsmedel är det främst
              offentliga aktörer som har ett ansvar att ställa krav i samband
              med upphandlingar. Det är viktigt att beslutsfattare på lokal
              och regional nivå ger sina tjänstemän mandat och medel att köpa
              in ekologiska livsmedel. Regeringen har i budgetpropositionen
              för 2008 föreslagit att anslag 43:14 ska finansiera åtgärder inom
              ramen för en livsmedelsstrategi för hela Sverige. Regeringen arbetar
              för närvarande med den närmare innebörden i förslaget.
            </seg>
            <seg n="9dc25814">
              Regeringen ser dock inte att det bara är genom statliga ekonomiska
              åtgärder som man kan och ska verka för en ökad produktion och
              konsumtion av ekologiska produkter. Enbart statliga medel kan
              inte driva på utvecklingen. Utvecklingen måste komma från de aktörer
              som verkar på marknaden, och konsumenternas efterfrågan är helt
              avgörande för utvecklingen. Arbetet med regelförenklingar, dialog
              med näringen, konsumenternas påverkan och initiativ från näringen
              själv är viktiga medel för att nå de uppsatta målen. En ekologisk
              produktion som är baserad på statliga stöd är inte hållbar i längden.
            </seg>
            <seg n="0ca487ef">
              Det huvudsakliga syftet med medlen inom anslag 44:6 har varit
              dels att främja utvecklingen av marknaden för ekologiska livsmedel,
              inklusive offentlig konsumtion, dels att försöks- och utvecklingsverksamhet
              med ekologiskt jordbruk ska kunna bedrivas för att uppnå miljökvalitetsmålen.
              Denna typ av verksamhet kommer även fortsättningsvis i stor utsträckning
              att kunna bedrivas, men med finansiering från andra anslag.
            </seg>
          </u>
          <note type="speaker" n="87657640">
            Anf. 27 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-3" n="e4b6bf2c">
            <seg n="14c91a87">
              Fru talman! Jag har frågat jordbruksministern hur han vill främja
              ekologisk produktion och konsumtion av livsmedel samt om motivet
              till att regeringen väljer att ta bort öronmärkt stöd för ekologisk
              produktion i statsbudgeten. Jag vill inledningsvis tacka för hans
              svar, även om jag inte är särskilt nöjd med innehållet.
            </seg>
            <seg n="1506c2d3">
              Ekologisk odling innebär jordbruk i samspel med naturen. Genom
              att utnyttja naturliga processer ersätter man användningen av
              kemiska insatsmedel som bekämpningsmedel eller konstgödsel. Ekologiskt
              lantbruk är ett sätt att nå en uthållig produktion genom kretsloppssträvan
              och genom att utnyttja naturliga processer för att bevara jordens
              bördighet och motverka skadeangrepp, till exempel via växelbruk.
              Den biologiska mångfalden gynnas också av ekologisk odling. I
              det ekologiska jordbruket ingår också att djur ska få utlopp för
              sina naturliga beteenden, bland annat genom att få gå fritt och
              vistas ute.
            </seg>
            <seg n="d1775036">
              Låt mig inledningsvis understryka att det knappast saknas motiv
              för att främja ekologisk produktion och konsumtion av våra livsmedel.
              Vi får dagligdags en jämn ström av rapporter om det konventionella
              jordbrukets påverkan på miljö och klimat samt dess bidrag till
              övergödningen av sjöar, vattendrag och hav. Det gäller också hur
              vår stigande köttkonsumtion leder till miljö- och hälsoproblem
              samtidigt som djurtransporterna ter sig alltmer orimliga och rent
              av oacceptabla.
            </seg>
            <seg n="f6862fab">
              Olika försök i Sverige och Finland har visat att kväveförlusterna
              till grundvattnet från ekologisk odling kan minska med så mycket
              som 7075 procent jämfört med konventionell odling. Vidare kan
              lantbrukets påverkan på klimatet i form av utsläpp av växthusgaser
              minska från det konventionella jordbrukets ca 900 kilo per capita
              och år till drygt hälften, ca 500 kilo per capita och år, om man
              kombinerar ekologisk odling med en övergång till mer grönsaker
              i kosten samt lokal produktion och distribution. Jag är övertygad
              om att det är i den riktningen vi måste gå vid en omställning
              av lantbruket.
            </seg>
            <seg n="42609c22">
              Ändå är det bara en liten del av det svenska jordbruket som är
              ekologiskt odlat och certifierat. Vi måste verka för att nå målen
              om minst 20 procent. Även produktionen av griskött, matfågel,
              mjölk, ägg och kött ska öka. För att stimulera utvecklingen av
              marknaden och en hållbar utveckling är målet att 25 procent av
              livsmedelsproduktionen i offentlig sektor ska vara ekologisk till
              2010.
            </seg>
            <seg n="0b7f0063">
              Samtidigt sker det en ökad efterfrågan på ekologiska livsmedel
              så att ekologiska livsmedel måste importeras. Att handeln med
              ekologiska produkter blir alltmer globaliserad strider egentligen
              mot en av grundtankarna, nämligen att de ekologiska produkterna
              ska vara regionalt producerade och inte belastas med långa transporter.
            </seg>
            <seg n="92c8eba8">
              Nu har regeringen dragit in anslag för att stödja ekologisk produktion.
              Jag vill ställa några mer precisa frågor till Eskil Erlandsson.
              Menar Eskil Erlandsson att den ekologiska produktionen sammantaget
              får ökade anslag via statsbudgeten eller samma anslag som tidigare,
              eller är det en neddragning totalt sett? Om det är så, hur tänker
              sig jordbruksministern att ekologisk produktion gynnas av denna
              neddragning? Vilka ytterligare metoder vill ministern använda
              för att stimulera ekologisk produktion och konsumtion?
            </seg>
          </u>
          <note type="speaker" n="5c42d083">
            Anf. 28 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-15" n="fd6d1a5a">
            <seg n="28238326">
              Fru talman! Även den här interpellationen är en angelägen fråga
              att diskutera. Låt mig konstatera att det inte går att kommendera
              fram vare sig produktion eller konsumtion. Det måste bygga på
              ett intresse från producenter att producera men också ett intresse
              från en konsumentgrupp att konsumera en producerad vara eller
              produkt.
            </seg>
            <seg n="9c853a8b">
              Samhället kan ställa upp med lite smörjmedel. Det gör samhället
              i den här frågan på flera olika sätt. Bland annat finns, som jag
              nämnde i mitt interpellationssvar, en mycket stor mängd pengar
              avsatt för producenter att användas vid produktion enligt ekologiska
              metoder. Det är över ½ miljard kronor, fru talman. Därtill har
              vi i budgetpropositionen föreslagit att vi för Sverige ska plocka
              fram en samlad livsmedelsstrategi där de stora, men framför allt
              de små och medelstora, företagen ska kunna presentera sig och
              sin produktion. Men vi ska också involvera de organisationer,
              föreningar och sammanslutningar som finns i olika produktionsinriktningar
              däribland de som företräder den ekologiska produktionen.
            </seg>
            <seg n="9063c998">
              Därtill kan vi konstatera att vi för inte alltför länge sedan
              hade en besvikelse på marknaden. Besvikelsen gällde att konsumenternas
              intresse för att konsumera det som var ekologiskt framställt inte
              var så stort som produktionen. Nu har vi det omvända förhållandet,
              vilket är roligt och glädjande på alla sätt som tänkas kan. Det
              innebär i sin tur att marknaden tar tag i detta. Som exempel kan
              jag nämna, Jacob Johnson, att Arla höjde sin merbetalning för
              ekologiskt producerad mjölk i januari innevarande år då den var
              50 öre till 77 öre. Det är ganska mycket pengar för en mjölkproducent.
              Möjligheterna finns.
            </seg>
            <seg n="cf7a9663">
              Gör vi något på den konventionella sidan? Ja, vi har faktiskt
              gjort något mycket ovanligt i vår gemensamma jordbrukspolitik
              i Europa. Vi har infört skatt på produktionsmedel. Vi har skatt
              på handelsgödsel, Jacob Johnson, och vi har skatt på bekämpningsmedel!
              Vi straffar alltså den konventionella produktionen medan vi gynnar
              med ½ miljard den ekologiska produktionen.
            </seg>
          </u>
          <note type="speaker" n="09aa4285">
            Anf. 29 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-4" n="e4b6bf2c">
            <seg n="b0338e03">
              Fru talman! Jag hävdar fortfarande att det är anmärkningsvärt
              att regeringen tar bort öronmärkningen av anslaget att främja
              ekologisk produktion. Det innebär bland annat att främja marknaden,
              som just ska driva fram en ökad efterfrågan och därmed en ökad
              produktion.
            </seg>
            <seg n="5670647b">
              Jordbruksministern säger vidare att medlen behövs för att utarbeta
              omprioritera en livsmedelsstrategi för hela Sverige. Det är marknaden
              och konsumenterna som är viktiga aktörer när det gäller ekologisk
              produktion och konsumtion av livsmedel.
            </seg>
            <seg n="dc31e948">
              Fru talman! Inte heller vi från Vänsterpartiet hävdar att det
              enbart är statliga medel som ska driva på utvecklingen. Givetvis
              måste marknadens aktörer ta sitt ansvar. Men ett minskat statligt
              stöd till ekologisk produktion tycker vi knappast gynnar möjligheterna
              att nå målet till 2010.
            </seg>
            <seg n="d286b2c8">
              Det kan vara på sin plats att i den här debatten peka på den
              offentliga sektorns ansvar som marknadsaktör inte minst den statliga
              sektorn som vi representerar. Det här är något som vi diskuterade
              i kammaren under förra riksmötet i samband med behandlingen av
              handlingsplanen för miljöanpassad offentlig upphandling. Det är
              en handlingsplan som grundar sig på Naturvårdsverkets rapport
              från några år tidigare. Det framkom där att 60 procent av de upphandlingsansvariga
              alltid eller oftast ställer miljökrav vid offentlig upphandling.
              Enligt den statistiken hamnar de statliga myndigheterna betydligt
              efter de övriga aktörerna, 40 procent jämfört med kommunernas
              70 procent och landstingens 80 procent. De statliga myndigheterna
              hamnar efter i statistiken även när det gäller andelen utbildad
              personal i miljöanpassad offentlig upphandling, 19 procent jämfört
              med kommunernas 43 procent och landstingens 86 procent.
            </seg>
            <seg n="a5bdd378">
              Här krävs särskilda insatser så att även de statliga myndigheterna
              ska ta sitt ansvar. Det är något som jordbruksministern och hans
              regeringskolleger har möjlighet att påverka. Man borde kunna kräva
              att de statliga myndigheterna ska ligga längst fram av de tre
              stora offentliga aktörerna, vilket alltså till exempel skulle
              innebära att andelen myndigheter som använder miljökrav vid upphandling
              borde fördubblas jämfört med läget 2004.
            </seg>
            <seg n="46cca0ed">
              Ministern hänvisar till den kommande livsmedelsstrategin, och
              han berörde i sitt anförande vilken inriktning den kan komma att
              få. Det gäller båda stora och medelstora företag och olika intressenter,
              till exempel den ekologiska produktionen.
            </seg>
            <seg n="ff1de24f">
              Kommer frågan om ekologisk produktion och konsumtion att vara
              en central del i regeringens kommande livsmedelsstrategi? Kommer
              regeringens strategi att lyfta fram frågorna för att ytterligare
              påskynda den ekologiska produktionen och konsumtionen för att
              vi ska nå de miljöeffekter vi debatterar i dag?
            </seg>
          </u>
          <note type="speaker" n="6985f60b">
            Anf. 30 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-16" n="fd6d1a5a">
            <seg n="46714de1">
              Fru talman! Jag måste igen inför kammaren poängtera att det på
              produktionssidan icke är fråga om att ändra, dra ned på eller
              minska möjligheterna att få bedriva ekologisk jordbruksproduktion
              i Sverige. Det är exakt samma möjligheter kommande år som har
              funnits sedan några år tillbaka. De möjligheterna omfattar alltså
              så mycket som ½ miljard kronor.
            </seg>
            <seg n="91ed094a">
              I landsbygdssammanhang räknar vi det så att 70 procent av pengarna
              i landsbygdsprogrammet är avsatta till miljöåtgärder av olika
              slag, inkluderande möjligheter för ekologisk produktion i jordbruket.
              Med det är vi Europaledande. Det finns inget annat land som har
              lagt en så stor andel av sitt landsbygdsprogram på den här saken
              som Sverige har gjort.
            </seg>
            <seg n="d1299e02">
              På den andra sidan, alltså möjligheterna att utbilda inköpare
              och att få upp intresset i tillverkningsled, förädlingsled och
              så vidare, har vi lagt samman de pengar som tidigare fanns till
              en pott för att kunna ta fram en samlad strategi vad gäller livsmedel
              i Sverige och för Sverige. Vi har gjort det med de pengar som
              står till vårt förfogande på det här området. Vi har gjort det
              därför att vi är angelägna om att särskilt gynna småskaligt, närproducerat
              och ekoproduktion.
            </seg>
            <seg n="6a70d8bc">
              Vi tror att det här arbetssättet kan leda till synergieffekter
              så att vi får än mer fart på den verksamhet som både Jacob Johnson
              och jag är angelägna om att vi ska fortsätta att utveckla. Här
              finns en utvecklingsmöjlighet för såväl producentledet som förädlingsledet
              och industriledet.
            </seg>
            <seg n="9e0aa148">
              Låt mig därtill konstatera, då jag tycker att det är intressant
              i sammanhanget, att den här regeringen har valt att i sin budgetproposition
              lägga 9 nya miljoner kronor på att få fram möjligheter till mer
              småskalig slakt så att djuren inte får så långt att åka och så
              att det blir möjligt att ta till vara den nischproduktion som
              bland annat handlar om att producera ekologiskt eller närproducerat,
              lokalframställt och lokalförädlat.
            </seg>
            <seg n="1ac339d2">
              Låt mig allra sist, fru talman, konstatera att vi i dag importerar
              ekologiska produkter. Det är alltså inte fråga om att vi nu behöver
              tända så mycket mer eld på några brasor, för brasorna är redan
              tända. Nu gäller det att få fart på produktionen så att vi kan
              tillgodose den efterfrågan som finns i det svenska folkhushållet.
            </seg>
          </u>
          <note type="speaker" n="224b7a33">
            Anf. 31 JACOB JOHNSON (v):
          </note>
          <u who="Q5888881" xml:id="i-ffc83cf5685cf04a-5" n="e4b6bf2c">
            <seg n="cfd3f92a">
              Fru talman! Ja, ministern, det finns ett relativt omfattande
              produktionsstöd för ekologisk produktion. Men vad regeringen har
              gjort är att ta bort stödet för marknadsbefrämjande åtgärder med
              motivet att det ska utarbetas en livsmedelsstrategi. Om en sådan
              livsmedelsstrategi kommer att innehålla det svarade inte ministern
              på åtgärder för ekologisk produktion och konsumtion och vilken
              roll den kommer att ha i livsmedelsstrategin är det lite konstigt
              att man då tar bort de särskilda pengar som fanns för de marknadsbefrämjande
              åtgärderna.
            </seg>
            <seg n="86c5d76d">
              Vi är från Vänsterpartiet besvikna på regeringens prioritering
              i den här frågan. Vi anser att det här är viktigt. Inte minst
              gäller det vad vi har talat om tidigare, alltså bristerna inom
              statens och den offentliga sektorns upphandling av miljöprodukter.
            </seg>
            <seg n="2791e648">
              Ministern pratade om stödet till den småskaliga slakten, och
              det är naturligtvis någonting som vi i Vänsterpartiet också värnar
              om, att vi kan utveckla den lokala produktionen. Det är en del
              av en omställning för att minska jordbrukets negativa miljöpåverkan
              på olika sätt, framför allt naturligtvis att minska långa transporter.
            </seg>
            <seg n="ed072859">
              Vi får återkomma till frågan. Jag tackar även denna gång ministern
              för debatten.
            </seg>
          </u>
          <note type="speaker" n="da994a16">
            Anf. 32 Jordbruksminister ESKIL ERLANDSSON (c):
          </note>
          <u who="Q3058054" xml:id="i-4984245c539a2f32-17" n="fd6d1a5a">
            <seg n="60c26689">
              Fru talman! Även jag vill tacka för debatten. Det är alltid trevligt
              att debattera över huvud taget och speciellt med Jacob Johnson.
            </seg>
            <seg n="edd280a0">
              Jag måste återigen repetera att den livsmedelsstrategi för Sverige
              som vi nu ska ta fram kommer till väldigt stora delar att handla
              om understödjande åtgärder och marknadsbefrämjande åtgärder för
              ekologisk produktion, för småskalig livsmedelsförädling, för närodlat
              och för lokalt framställda produkter i vårt land, därför att vi
              har möjligheter att utöka vår produktion. Det är detta som jag
              vill uppnå, nämligen att vi ska kunna producera det som marknaden
              efterfrågar.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="87f55098">
            8 § Svar på interpellation 2007/08:30 om svenskt kärnbränsle
            till Sellafield
          </note>
          <note type="speaker" n="81f7e9d0">
            Anf. 33 Miljöminister ANDREAS CARLGREN (c):
          </note>
          <u who="Q496604" xml:id="i-4984245c539a2f32-18" n="38dc0154">
            <seg n="4c60b32e">
              Fru talman! Wiwi-Anne Johansson har ställt flera frågor till
              mig om hanteringen av det historiska kärnavfall som vi nu äntligen
              funnit en slutlig lösning för. Jag ska i denna debatt besvara
              alla frågorna.
            </seg>
            <seg n="ad73386b">
              Låt mig börja med att vara väldigt tydlig på några punkter. Transporten
              från Studsvik till Sellafield för en dryg månad sedan är inte
              början på något nytt den markerar dessbättre ett slut på något
              gammalt. Den svenska politiken sedan över 20 år ligger fast. Sverige
              ska inte upparbeta använt kärnbränsle, och Sverige ska ta hand
              om sitt eget kärnavfall. För att försäkra oss om detta har vi
              skrivit till Statens kärnkraftinspektion, SKI, och Statens strålskyddsinstitut,
              SSI, och bett dem komma med en redovisning över allt det radioaktiva
              material som finns i landet som på ett eller annat sätt inte passar
              in i det svenska avfallsprogrammet och därför kan komma att kräva
              särskild behandling. Det var för att kunna fullfölja våra åtaganden
              i alla dessa avseenden som vi skickade det så kallade R 1-bränslet
              till Sellafield.
            </seg>
            <seg n="bcb94e58">
              Jag ska kort beskriva bakgrunden till detta avfall. R 1-bränslet
              är ett kärnbränsle om totalt 4,8 ton och kommer från den nedlagda
              forskningsreaktorn R 1 vid Kungl. Tekniska högskolan, KTH, på
              Drottning Kristinas väg. Detta bränsle är ett arv från 50- och
              60-talet och det dåvarande svenska kärntekniska forskningsprogram
              som AB Atomenergi bedrev tillsammans med FOA och KTH. Det är alltså
              lämningar av statlig verksamhet från en tid då det svenska kärntekniska
              programmet hade andra ambitioner än i dag. AB Svafo, som ägs av
              Studsvik Nuclear AB, har åtagit sig att omhänderta detta avfall
              åt staten.
            </seg>
            <seg n="56c98df6">
              Det svenska avfallsprogrammet kan inte ta hand om R 1-bränslet
              i sin nuvarande form. Detta har varit känt länge. Många regeringar
              innan den nuvarande har vetat om detta utan att göra särskilt
              mycket åt saken. Bränslet är nu också i dålig kondition, och att
              fortsätta mellanlagra är inte en hållbar och långsiktig lösning.
              SKI har i ett yttrande till regeringen påtalat det olämpliga i
              en fortsatt lagring av bränslet. Regeringskansliet har tidigare
              undersökt olika tänkbara möjligheter att slutligt ta om hand detta
              historiska arv och kommit fram till att den enda säkerhetsmässigt
              acceptabla lösningen är att skicka materialet för bearbetning
              till Sellafield. Motsvarande mängd material återförs efter bearbetning
              till Sverige för slutförvar här.
            </seg>
            <seg n="ea2f6200">
              Som jag sade i min inledning är den svenska hållningen i dessa
              frågor sedan många år tillbaka att vi inte ska upparbeta svenskt
              använt kärnbränsle samt att vi ska ta hand om och slutförvara
              vårt eget kärnavfall. Dessa principer ligger fast. Det avfall
              vi nu skickar till Sellafield utgör mindre än en promille av den
              totala mängd använt kärnbränsle som det svenska kärnkraftsprogrammet
              kommer att generera. Det är alltså en mycket liten andel som dessutom
              kräver en speciell sorts hantering.
            </seg>
            <seg n="77bfd27e">
              Det har varit känt under hela prövningsprocessen att det inte
              är samma atomer som kommer tillbaka till Sverige efter bearbetningen.
              Det vore i många stycken processtekniskt omöjligt. Dessutom måste
              restprodukterna passa in i systemen för avfallshantering såväl
              i Storbritannien som i Sverige. Av dessa anledningar görs ett
              visst byte av material. De avfallsprodukter som Sverige tar hem
              motsvarar det material vi skickar iväg vad avser mängd och aktivitet.
              Detta regleras i avtalet mellan Sellafield och AB Svafo och har
              varit centralt i tillståndsprövningen. Wiwi-Anne Johansson menar
              att vi bryter mot lagen då vi lämnar kvar avfall som det inte
              finns ett slutligt förvar för i Storbritannien. I strålskyddslagen
              finns skrivningar om i vilka fall en utförsel av radioaktivt avfall
              inte är tillåten men eftersom Sverige tar hem motsvarande mängd
              avfall som vi skickar till Sellafield är det inte fråga om en
              utförsel av avfall.
            </seg>
            <seg n="dab48334">
              Wiwi-Anne Johansson undrar också om jag avser att förhindra att
              detta ärende blir prejudicerande och liknande transporter inte
              upprepas. På denna punkt råder ingen tvekan från min sida. Det
              svenska kärnavfallet ska tas om hand inom landet. Det här är ett
              sätt att avsluta att svenskt kärnavfall transporteras utomlands.
            </seg>
            <seg n="a835c29e">
              Att Sellafield har en problematisk historia är jag den förste
              att skriva under på. Jag och flera av mina företrädare och nordiska
              kolleger har riktat skarp kritik bland annat mot de utsläpp som
              sker vid anläggningen. Men vi ska också vara medvetna om att denna
              kritik har lett till flera säkerhetshöjande åtgärder vid Sellafieldanläggningen
              som kraftigt reducerat utsläppen av bland annat teknetium-99.
            </seg>
          </u>
          <note type="speaker" n="aa654680">
            Anf. 34 WIWI-ANNE JOHANSSON (v):
          </note>
          <u who="Q4957112" xml:id="i-035c21f4732ac363-0" n="cd980103">
            <seg n="6e4c67f9">
              Fru talman! Äntligen stod miljöministern i talarstolen. Det var
              ett tag sedan. Jag har förståelse för att det är många resor,
              men det var innan bränslet var utskeppat som interpellationen
              skrevs. Nu är det uttjänta bränslet redan framme i Sellafield,
              den upparbetningsanläggning i England som har det kan man väl
              säga ett mycket tvivelaktigt rykte. Det är inte så att problemet
              har hunnit lösas, vilket skulle ha varit trevligt, under de sex
              veckor som har gått sedan interpellationen skrevs. Tyvärr kvarstår
              problemet i dag.
            </seg>
            <seg n="e7e8bded">
              Det har ju varit på tal att skeppa ut detta bränsle tidigare,
              men den dåvarande miljöministern stoppade utförseln därför att
              Sellafield inte ansågs säkert i spåren av alla skandaler och utsläpp
              som hade kommit därifrån. Det har gått några år sedan dess, och
              nu säger vår nuvarande miljöminister att den svenska politiken
              sedan 20 år ligger fast. Den svenska politiken på det här området
              har byggt på principen att använt kärnbränsle inte ska upparbetas
              utan att varje land ska ta hand om sitt eget avfall. Är då inte
              utskeppningen till Sellafield ny svensk politik på området? Det
              undrar jag. Kan vår nuvarande miljöminister verkligen garantera
              att anläggningen i England är säker i dag?
            </seg>
            <seg n="22ea0036">
              Miljöministerkollegerna i Norge och på Island är inte säkra på
              det. De har försökt att få utskeppningen stoppad. Det är ju bland
              annat i Norge och på Island som läckage av radioaktiva ämnen och
              material hamnar. Därför undrar jag om vår miljöminister har andra
              uppgifter om säkerheten än de nordiska kollegerna har.
            </seg>
            <seg n="727333f8">
              Jag hörde dig säga att flera säkerhetshöjande åtgärder vid Sellafieldanläggningen
              har vidtagits som kraftigt reducerar utsläppen av bland annat
              teknetium-99. Just ordet reducerar betyder att anläggningen fortfarande
              släpper ut bland annat teknetium-99.
            </seg>
            <seg n="601fdfef">
              Inledningsvis sade miljöministern också att vi äntligen har nått
              en slutlig lösning för det historiska avfallet. Jag undrar: Hur
              då? Vilken slutlig lösning? Har jag fel information när jag säger
              att det enligt brittisk lag är förbjudet att göra MOX-bränsle
              av plutonium som upparbetas i Magnoxanläggningen dit det svenska
              avfallet skickas? Om jag inte har fel innebär det att vårt utbrända
              kärnbränsle inte kommer att skickas tillbaka till Sverige. Antingen
              blir det kvar i England eller så skickas det vidare till tredjeland.
              Det kan läggas på hög, men det kan också bli kärnvapen. Kan du
              garantera att det inte blir så?
            </seg>
            <seg n="1775a615">
              Eftersom vi inte får hem samma avfall som vi har skickat i väg
              tycker i alla fall jag att det liknar handel med kärnavfall. Jag
              undrar om vi ska ägna oss åt sådant och om det i så fall är tillåtet
              enligt svensk lag. Därför vill jag igen ställa frågan till miljöministern:
              Kan England ta hand om detta avfall på ett säkert sätt, och har
              England en slutförvaring för avfallet? I annat fall är min tolkning
              att vi bryter mot svensk lag.
            </seg>
          </u>
          <note type="speaker" n="f5e9e770">
            Anf. 35 PER BOLUND (mp):
          </note>
          <u who="Q5581337" xml:id="i-df2f9c4222719470-0" n="6bf9ce9e">
            <seg n="54dd5991">
              Fru talman! Vi i Miljöpartiet oroas mycket av det som vi anser
              vara en omvändning av den svenska hållningen i kärnavfallsfrågan.
              Genom att man skickar i väg kärnavfall till Sellafield för upparbetning
              bryter regeringen både mot hållningen att Sverige inte ska upparbeta
              kärnavfall och mot hållningen att vi själva ska ta hand om vårt
              eget avfall.
            </seg>
            <seg n="98dfc40d">
              Miljöministern säger i sitt svar att den svenska politiken sedan
              över 20 år ligger fast, men det är en sanning med modifikation.
              Ministern bortser då från att lagen faktiskt har ändrats under
              denna 20-årsperiod så att myndigheterna nu är bemyndigade att
              fatta beslut om utförsel på egen hand. I dag finns det alltså
              inget politiskt organ som hindrar utförsel av använt kärnbränsle,
              utan det är helt upp till myndigheterna själva att besluta om
              det.
            </seg>
            <seg n="f90d7dc6">
              Jag undrar därför hur miljöministern kan säga i medierna att
              han garanterar att det här var den sista transporten av kärnavfall
              som kommer att göras när regeringen inte ens får upp frågan på
              sitt bord, utan det är myndigheterna som hanterar den på egen
              hand. Ska man göra sådana utfästelser om att detta är sista gången
              måste man också som konsekvens se till att lagen ändras och att
              regeringen faktiskt får full kontroll över hanteringen.
            </seg>
            <seg n="e5038e9f">
              Enligt ett pm från oktober i år som vi har beställt från riksdagens
              utredningstjänst framgår det mycket tydligt att om en ny ansökan
              om utförsel av svenskt använt kärnbränsle kom i dag skulle den
              genomgå samma prövning som utförseln av R 1-bränslet. För att
              ändra på förfarandet så att det finns en möjlighet att säga nej
              till en transport måste faktiskt lagstiftningen ändras.
            </seg>
            <seg n="e44012ed">
              Det självklara förslaget från vår sida är att man konstaterar
              att utförsel av kärnämnen åter ska omfattas av begreppet kärnteknisk
              verksamhet, så att det därmed också blir tillståndspliktigt enligt
              kärntekniklagen. På det sättet blir det i slutändan regeringen
              som avgör om en transport får äga rum. Då, och först då, kan Andreas
              Carlgren hävda i medierna att den sista transporten till Sellafield
              har gjorts. Utan lagändring är sådana uttalanden faktiskt bara
              politiska pamfletter.
            </seg>
            <seg n="e12ac067">
              Det yttrande från SKI som ministern hänvisar till är inte på
              något sätt nytt. Det kom redan 1999 och är alltså åtta år gammalt.
              Vi tycker att det är självklart att om man gör en seriös hantering
              av ett ärende måste regeringen gå tillbaka och ifrågasätta om
              det här behovet fortfarande kvarstår. Vi har hunnit med åtta år
              av teknikutveckling. Därför måste man självklart ifrågasätta om
              detta fortfarande är relevant, men så har inte skett.
            </seg>
            <seg n="5eae682b">
              Ministern hänvisar i svaret till att avfallet är i dåligt skick
              och att det därför inte kan transporteras i Sverige. Enligt uppgifter
              som vi har fått fick miljöministern så sent som i juni information
              om att de skadade delarna av kärnmaterialet, som alltså är i allra
              sämst skick, kommer att behandlas i Sverige och slutförvaras här.
              Uppenbarligen är det alltså inte omöjligt att hantera kärnavfallet
              i Sverige.
            </seg>
            <seg n="1ec04217">
              Då är frågan: Vad hindrar då att man hanterar även det övriga
              materialet i Sverige utan att blanda in Sellafield? Misstanken
              växer om att det snarare handlar om en kostnadsbesparing för kärnindustrin
              än om relevanta säkerhetsrisker.
            </seg>
            <seg n="c462178a">
              Frågan kvarstår alltså: Tänker ministern återta bemyndigandena,
              som har getts till SSI och SKI, som i dag gör det möjligt att
              utan någon som helst politisk inblandning föra ut kärnmaterial
              ur landet? Utan sådana åtgärder finns det ju en risk att även
              införsel av kärnmaterial till Sverige kan ske utan regeringens
              medgivande. Det är väl ändå en utveckling som vi inte vill se?
            </seg>
            <seg n="60ac2448">
              Nu har det också kommit väldigt oroande signaler om att verksamheten
              i Sellafield till och med kan förlängas efter 2012 fram till 2016
              eller senare. Det är Nuclear Decommissioning Authority som i sin
              plan pratar om att man kommer att förlänga arbetet på Sellafield,
              med ytterligare utsläpp i havsmiljön och ytterligare föroreningar
              av våra hav som följd.
            </seg>
            <seg n="c712787d">
              Det är tyvärr klart tänkbart att de svenska leveranserna av kärnavfall
              har medverkat till att brittiska myndigheter nu diskuterar en
              utökad livslängd för Sellafieldanläggningen. Det är väldigt sorgligt
              att de misstankarna behöver finnas över huvud taget.
            </seg>
            <seg n="ad706d44">
              Sammanfattningsvis kan man säga att det är tydligt att den svenska
              hållningen i kärnkraftsfrågan markant har ändrats. Med Centern
              i regeringen pågår det en storskalig utbyggnad av kärnkraften
              genom effektutbyggnaden. Forskningspengar slussas till forskning
              om kärnkraftsutbyggnad, och kärnavfall transporteras till den
              oerhört bristfälliga upparbetsanläggningen i Sellafield.
            </seg>
          </u>
          <note type="speaker" n="ae04c983">
            Anf. 36 Miljöminister ANDREAS CARLGREN (c):
          </note>
          <u who="Q496604" xml:id="i-4984245c539a2f32-19" n="38dc0154">
            <seg n="87af0d03">
              Fru talman! Det här var sannerligen några inlägg för att sprida
              så många missförstånd som möjligt. Per Bolund älskar konspirationsteorier,
              och nu hörde vi ytterligare några.
            </seg>
            <seg n="ab09ce3a">
              Låt mig göra några saker helt klara. Först och främst är det
              tveklöst så att den svenska politiken på det här området inte
              har ändrats. Vi har tveklöst fortsatt hållningen att Sverige inte
              ska upparbeta använt kärnbränsle. Vi ska ta hand om vårt eget
              kärnavfall. Det som blir en del av det lite bisarra i den här
              diskussionen är att alla regeringar har haft den politiken i medvetande
              om att denna lilla rest från en tidigare kärnkraftsepok fortfarande
              måste åtgärdas.
            </seg>
            <seg n="58ba408c">
              Då är en fråga: Hur kan du veta att detta verkligen är en avslutning,
              som jag nu säger? Svaret är mycket enkelt. Just för att säkerställa
              det har vi gjort en formell förfrågan till SKI och SSI om att
              de ska redogöra för detta, så att vi vet att det är en avslutning.
              På det sättet kan vi också skapa en öppenhet och kanske undanröja
              den här typen av spekulationer och delvis ryktesspridning som
              annars skulle pågå.
            </seg>
            <seg n="b4415207">
              Sedan vill jag också klargöra att detta naturligtvis inte har
              stoppats av en tidigare miljöminister. Det finns inget sådant
              regeringsärende. Det hade också krävt ett ingripande gentemot
              myndighetsbeslut i Storbritannien. Det har inte skett. Det är
              helt och hållet ett myndighetsbeslut och var det också under tidigare
              regering.
            </seg>
            <seg n="e319a76d">
              Frågan var: Har jag en i grunden annan säkerhetsbedömning än
              mina nordiska kolleger? Svaret är självklart nej. Den svenska
              regeringen har nu, liksom tidigare, samma bedömning av Sellafield.
              Men frågan går ändå tillbaka. Säg vad alternativet skulle vara
              om vi inte skulle tillåta myndigheterna att ta det här beslutet!
              Skulle man fortsätta med tillfällig lagring i Sverige med de ökande
              säkerhetsproblem som det hade inneburit? Hade det varit bättre
              för miljön? Hade det varit bättre för säkerheten? Eller skulle
              vi ha skickat det, som var det andra alternativet, till en anläggning
              i Ryssland? Hade det varit bättre?
            </seg>
            <seg n="a90d850a">
              Det är inte så att man bara kan säga nej till det som är negativt.
              Ibland tvingas man göra val. Regeringen har inte aktivt ingripit
              i den här frågan, men vi har valt att inte ingripa och förhindra
              detta därför att alternativen ur säkerhets- och miljösynpunkt
              vore klart sämre.
            </seg>
            <seg n="1e725c84">
              När jag då har klargjort att detta inte är en ny politik, att
              det är detta som är säkerhetsmässigt riktigt och att vi vet att
              detta nu är ett sätt att avsluta transporterna och vi klarlägger
              det ytterligare genom förfrågan till myndigheterna vill jag också
              säga att det är alldeles självklart att detta inte påverkas av
              den långa tid som gått sedan SKI anmälde frågan. Det har bara
              ökat behovet av att myndigheten ska få verkställa ett nödvändigt
              beslut. Men det är en mindre restprodukt av en tidigare kärnteknikform
              som vi nu inte går tillbaka till. Det är ren spekulation att detta
              skulle öppna dörrarna för någonting nytt. Det gör det inte vare
              sig i praktiken eller lagligt, eftersom vi inte ändrar några lagliga
              förutsättningar.
            </seg>
            <seg n="716896a5">
              Tanken att detta också skulle förlänga livslängden på Sellafield
              är ursäkta helt befängd. Den här behandlingen kommer att processas
              på några dagar. Ingen myndighet i Storbritannien kan ta det till
              intäkt för att förlänga Sellafieldsbeslutet, och Sverige verkar
              som tidigare för att den anläggningen ska stängas.
            </seg>
          </u>
          <note type="speaker" n="b6eca315">
            Anf. 37 WIWI-ANNE JOHANSSON (v):
          </note>
          <u who="Q4957112" xml:id="i-035c21f4732ac363-1" n="cd980103">
            <seg n="8da8dc66">
              Fru talman! Miljöministern menar att jag har missförstått. När
              jag frågar om regeringen har ändrat politik, då man skeppar i
              väg det här avfallet, får jag en försäkran om att det inte är
              någon ny politik, vilket vi från Vänsterpartiets sida inte riktigt
              kan hålla med om.
            </seg>
            <seg n="7171854f">
              Miljöministern säger också att det är en liten rest. Det beror
              ju på hur man ser det, men det är inte vilken rest som helst.
              Det är 4,8 ton av kraftigt nedsmutsat radioaktivt avfall som vi
              skeppar i väg till en anläggning i England där vi vet att det
              läcker ut teknetium-99, bland annat, även om anläggningen har
              förbättrats sedan några år tillbaka då den var riktigt skandalomsusad.
            </seg>
            <seg n="ab5a3b9d">
              Det är väl ingen hemlighet att det är många länder runt omkring
              som vill medverka till att anläggningen stängs. Det är väl också
              så att miljöministerns nordiska kolleger verkligen vill att den
              ska stängas. Och de tycker att det här kanske försvårar arbetet,
              de nordiska länderna emellan, när det gäller att trycka på att
              man ska stänga Sellafield.
            </seg>
            <seg n="dab59141">
              Att miljöministern har gjort en formell förfrågan har jag också
              sett. Jag har läst att informationschefen har sagt: Ja, det finns
              bara lite snuttar kvar. Om 4,8 ton är väldigt lite, vad är då
              några snuttar? Och vad ska vi göra med de här snuttarna, som finns?
              Det undrar jag.
            </seg>
            <seg n="ba0c6b7f">
              Det har inte gjorts någon annan bedömning än tidigare, men avfallet
              har ju varit kvar. Det måste vara en ny bedömning. Avfallet har
              i alla fall åkt i väg till Sellafield och ligger där i avvaktan
              på att det ska upparbetas. Jag vet fortfarande inte om miljöministern
              kan försäkra någon av oss här att detta aldrig händer igen, att
              det avfall som vi har skeppat ut inte kommer att ligga i någon
              hög någonstans i England. De har inget slutförvar. Eller finns
              det ny information som jag har missat? Då vill jag gärna få reda
              på det. Och kan vi vara säkra på att det inte tillverkas några
              kärnvapen av det plutonium som vi har skeppat i väg? Det är väl
              100 kilo jättesmutsigt avfall som har blivit kvar. Vad ska vi
              göra med det? Det svaret tycker jag inte riktigt att jag fick,
              men jag ser fram emot det nu.
            </seg>
          </u>
          <note type="speaker" n="e364ed1b">
            Anf. 38 PER BOLUND (mp):
          </note>
          <u who="Q5581337" xml:id="i-df2f9c4222719470-1" n="6bf9ce9e">
            <seg n="cd341218">
              Fru talman! Miljöministern säger att det inte går att hantera
              avfallet i Sverige. Faktum är att det som står i papperen är att
              kärnbränslet inte passar in i det svenska systemet för avfallslagring.
              Det är en helt annan sak. Det svenska systemet för avfallslagring
              bygger på att man förvarar det i vått tillstånd, medan det i andra
              länder mycket väl kan vara en torr lagring av kärnavfall. Det
              är inte alls självklart att det inte går att hantera det här kärnavfallet
              i Sverige. Tvärtom framgår det av de dokument som vi har fått
              att det finns planer på att man skulle ta en del av det här avfallet
              och förvara det i Sverige utan att blanda in Sellafield. Då är
              det inte alls självklart att det inte går att hantera resten.
            </seg>
            <seg n="3bb35889">
              Sedan tycker miljöministern uppenbarligen att det är lite besvärande
              att Sellafield nu håller på att få ett förlängt tillstånd, och
              det är förståeligt att han tycker det. Faktum kvarstår att verksamheten
              vid Sellafield faktiskt är på väg att förlängas. Det finns förslag
              från brittiska myndigheter på det.
            </seg>
            <seg n="e1ea4464">
              Då är frågan: Underlättas eller försvåras en stängning av Sellafield
              av att man skickar dit svenskt kärnavfall för bearbetning?
            </seg>
            <seg n="63d259c2">
              Om miljöministern kan säga att man underlättar en stängning av
              Sellafield genom att de hanterar svenskt kärnavfall vore det intressant
              att få det klargjort i debatten. Jag tror inte att någon delar
              den uppfattningen.
            </seg>
            <seg n="a198ad31">
              Ministern hänvisar till att det här är precis samma hantering
              som alla tidigare regeringar har haft. Om man tittar på anföranden
              av miljöminister Kjell Larsson ser man att han säger så här:
            </seg>
            <seg n="02d75bcf">
              Utöver bolagets ansvar har även regeringen ett ansvar för att
              sådant material som härrör från det svenska kärnkraftsprogrammet
              och där regeringen tidigare har lämnat tillstånd till utförsel
              för upparbetning med mera tas om hand på ett säkerhetsmässigt
              tillfredsställande sätt och i enlighet med de principer för nationellt
              ansvar som regeringen har uttalat. Regeringen har uppmärksammat
              de oegentligheter kring säkerhetsövervakningen som avslöjats i
              Sellafield och följer hur företaget hanterar problemet med brister
              i säkerhetskulturen.
            </seg>
            <seg n="b997f36d">
              Det är uppenbart att den tidigare miljöministern har hanterat
              detta på ett ansvarsfullt sätt och också tagit avstånd från agerandet
              och hanteringen i Sellafield. Den här miljöministern skickar gladeligen
              vårt avfall till den anläggning som hans nordiska kolleger så
              hårt har kritiserat. Det är tråkigt.
            </seg>
          </u>
          <note type="speaker" n="5f3ed41f">
            Anf. 39 Miljöminister ANDREAS CARLGREN (c):
          </note>
          <u who="Q496604" xml:id="i-4984245c539a2f32-20" n="38dc0154">
            <seg n="d88ac5a9">
              Fru talman! Nu fortsätter missuppfattningarna att spridas. Det
              finns inget regeringsärende som styrker det som Per Bolund påstår
              om den tidigare ministerns hantering. Det är inte uttalanden som
              ingriper i myndighetshantering; det är beslut. Några sådana beslut
              finns inte.
            </seg>
            <seg n="33182115">
              Grundfrågan i detta är fortfarande: Vad vore alternativet? Ställd
              inför det säger Wiwi-Anne Johansson att det ändå har skett förbättringar
              i Sellafield. Jag noterar det. Per Bolund säger att det i själva
              verket kan förvaras i Sverige och hänvisar till en del som skulle
              förvaras här. Det gäller en mindre mängd rostprodukter som man
              har skrapat av från avfallet självklart för att säkerställa att
              allt det som tekniskt kan tas om hand i Sverige kommer att tas
              om hand i Sverige.
            </seg>
            <seg n="7234934a">
              I grunden är det alldeles klart. Politiken fortsätter som tidigare.
              Regeringen har inte ändrat inriktning och vill inte heller göra
              det. Då sägs det att jag skulle vara besvärad av att Sellafield
              förlänger tillståndet. Det är självklart mer än så. Jag är mycket
              negativ till det, men jag är helt övertygad om att den process
              som pågår några dagar på Sellafield inte har den minsta betydelse
              för att förlänga det. Sluta med att sprida det missförståndet;
              det blir lite fånigt.
            </seg>
            <seg n="c1e073d8">
              När det gäller MOX-bränslet var frågan: Kan vi veta att det kommer
              att skickas tillbaka? Svaret är entydigt ja. Det är mycket strikt
              reglerat.
            </seg>
            <seg n="e5d0ba02">
              En annan fråga var: Finns det ingen risk för att det skulle kunna
              användas för kärnvapen och kanske till och med leda till handel
              med kärnavfall? Det är fullständigt orimligt. Sverige är helt
              och hållet både förpliktat och engagerat i att undvika det. Därför
              kräver vi att detta avfall ska komma hem till Sverige och därför
              avslutar man nu transporterna till Sellafield. Den lilla transport
              som nu har gått är ett led i det arbetet.
            </seg>
            <seg n="3de4ba41">
              Nu frågar man här: Hur ska vi kunna veta att det är så? Svaret
              är: Den här regeringen har, på mitt initiativ, sett till att man
              har skrivit till myndigheterna och bett dem redogöra för om det
              därefter finns någon del i hanteringen som inte passar in i den
              övriga hanteringen. Det är självklart viktigt att det redovisas
              för öppenhetens skull och för att inte skapa grogrund för spekulationer
              om att vi kanske är på väg att välja en ny väg. Det är vi inte.
              Det kanske finns mängder som myndigheterna inte har kontroll på.
              Självklart har de kontroll. Kanske skulle regeringen ändå vilja
              börja skicka detta utomlands. Nej, det vill vi inte. Vi vill att
              det ska bli svart på vitt på det så att det klarläggs.
            </seg>
            <seg n="487c5841">
              Därmed tror jag att jag har svarat på de frågor som har ställts.
              Den fråga som ännu inte har besvarats är: Vilka alternativ hade
              det funnits? Om ni förespråkar att regeringen skulle ha ingripit
              i myndighetsbesluten och stoppat dem, på vilket sätt skulle detta
              avfall ha hanterats? Det är intressant också av den anledningen
              att det inte är obekant att jag självfallet skulle ha önskat att
              det här avfallet inte fanns. Det här är ett avfall som var färdigproducerat
              när jag var tolv år. Det är svårt att den dagen jag blir miljöminister
              bara blunda och hoppas att det inte är verkligt. Avfallet finns.
              Myndigheterna fattar beslut av säkerhetsskäl. Det vore direkt
              ansvarslöst att i det läget ingripa och hindra det som ni innerst
              inne vet är säkerhetsmässigt och miljömässigt nödvändigt. Annars
              ska ni beskriva alternativen.
            </seg>
          </u>
          <note type="speaker" n="d8f24ccf">
            Anf. 40 WIWI-ANNE JOHANSSON (v):
          </note>
          <u who="Q4957112" xml:id="i-035c21f4732ac363-2" n="cd980103">
            <seg n="6725ebea">
              Fru talman! Jag tror definitivt inte att miljöministern som tolvåring
              var upphov till detta. Det är inte jag heller, även om jag var
              några år äldre vid den tidpunkten.
            </seg>
            <seg n="2c160b34">
              Ministern säger att det är ett missförstånd. Vad ska vi göra?
              Har man ändrat politik?
            </seg>
            <seg n="dd9bbab4">
              Man säger att den svenska politiken ligger fast sedan 20 år.
              I så fall ska använt kärnbränsle inte upparbetas. Varje land ska
              ta hand om sitt eget avfall. Då kvarstår frågan: Är inte utskeppningen
              till Sellafield ny svensk politik på området?
            </seg>
            <seg n="1511f59d">
              Miljöministern sade alldeles nyss att det inte är några problem.
              Det är samma avfall som kommer tillbaka. Nej, det är motsvarande
              mängd material som återförs. Då är det inte samma avfall. Då tycker
              jag att man kan tycka att det börjar likna handel med kärnavfall,
              något som Sverige tidigare har sagt sig inte vilja syssla med.
            </seg>
            <seg n="d2d534a0">
              Jag sade, mycket riktigt, att Sellafield har blivit bättre. I
              miljöministerns svar fick jag veta att man har gjort ansträngningar
              och reducerat mängden utsläpp av teknetium-99. Det är väl bra
              att man har reducerat det, men inte en enda atom borde komma ut
              från någon enda upparbetningsanläggning. Andelen teknetium som
              förorenar våra kuster och grannländer har minskat.
            </seg>
            <seg n="187facfe">
              Jag kan inte känna att jag har fått något säkert svar på att
              vi inte har en ny politik.
            </seg>
          </u>
          <note type="speaker" n="1cc7e1be">
            Anf. 41 Miljöminister ANDREAS CARLGREN (c):
          </note>
          <u who="Q496604" xml:id="i-4984245c539a2f32-21" n="38dc0154">
            <seg n="35bea20f">
              Fru talman! När vi nu närmar oss avslutningen på den här diskussionen
              kan jag konstatera att vi trots allt är överens om viktiga bitar.
              Vi är helt klart överens om att Sverige inte ska upparbeta använt
              kärnbränsle och att Sverige ska ta hand om sitt eget kärnavfall.
            </seg>
            <seg n="1761ada2">
              Påståendet här har gällt att regeringen kanske i själva verket
              är på väg att ändra den politiken. Jag har klart och tydligt svarat
              på det. Det är belagt att vi inte gör det. Det som nu skickas
              ut är ett led i att avsluta transporterna. Varje regering har
              vetat om att detta måste göras. Det sker nu efter myndigheternas
              beslut och initiativ. Vi har inte stoppat det, men vi är överens
              om politiken.
            </seg>
            <seg n="a111e735">
              Vi är överens om att det har blivit bättre i Sellafield. Alternativen
              vore i själva verket värre. Ingenting i den här debatten har dementerat
              det. Men vi är också helt överens om att vi från svensk sida inte
              är nöjda med den förbättringen. Därför fortsätter Sverige och
              den svenska regeringen att tillsammans med de nordiska grannländerna
              verka för att Sellafield ska stängas. Vi är också helt överens
              om att MOX-bränslet ska kontrolleras. Den mängd kärnavfall som
              har skickats från Sverige ska tas tillbaka med motsvarande aktivitetsnivå.
              När det gäller MOX-bränslet kommer allt bränsle som har tillverkats
              på tidigare regeringars initiativ och beslut att tas tillbaka
              till Sverige för att vi ska kunna ha den goda kontroll som vi
              är överens om.
            </seg>
            <seg n="1e36e4e7">
              När dimmorna har skingrats kring misstänkliggörandena kan vi
              se att vi är mycket ense om grunderna i detta. De fortsätter att
              gälla.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="5551f028">
            9 § Svar på interpellation 2007/08:54 om presstödet
          </note>
          <note type="speaker" n="40affae0">
            Anf. 42 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-0" n="d4a3ceed" next="i-f9689c22df5ab2ff-0">
            <seg n="77dd0806">
              Fru talman! Helene Petersson har frågat mig vilka direktiv jag
              har givit de tjänstemän som förhandlar med EU i presstödsfrågan,
              när jag beräknar att presstödsfrågan är färdigberedd och beslutsmogen
              samt vad jag kommer att göra i frågan om var beslutet om det framtida
              presstödet ska tas.
            </seg>
            <seg n="091f25a2">
              Helene Petersson hävdar att regeringen har sanktionerat att EU
              får ifrågasätta hela det svenska presstödssystemet. I samband
              med det skulle jag vilja förtydliga en sak. Europeiska kommissionen
              har enligt EG-fördraget skyldighet att i samarbete med medlemsstaterna
              fortlöpande granska alla befintliga stödprogram, oavsett om de
              sanktioneras av medlemsstaterna eller inte. I de fall en befintlig
              stödordning inte befinns vara förenlig med den gemensamma marknaden
              är kommissionen skyldig att föreslå förändringar av stödet eller
              att stödet upphävs.
            </seg>
            <seg n="65eb6da9">
              När de nya presstödsreglerna anmäldes till kommissionen förra
              hösten framkom att de inte kunde godkännas utan en så kallad fördjupad
              prövning eftersom förslaget preliminärt ansågs strida mot fördragets
              statsstödsregler. Kommissionens konkurrensdirektorat meddelade
              också att det befintliga stödets förenlighet med fördraget skulle
              prövas. Mot denna bakgrund valde min företrädare Cecilia Stegö
              Chilò att dra tillbaka notifieringen, och regeringen föreslog
              att riksdagen skulle skjuta ikraftträdandet av de nya reglerna
              på framtiden. Hur dessa beslut fattades är grundligt belyst av
              KU som har kommit fram till att det skedde helt enligt gällande
              bestämmelser. Jag tänker därför inte gå närmare in på den frågan.
            </seg>
            <seg n="60eaac1a">
              Tjänstemän från Regeringskansliet och kommissionens konkurrensdirektorat
              har träffats vid några tillfällen för att klarlägga reglerna och
              omfattningen av det befintliga presstödet. Direktivet till tjänstemännen
              inför mötena har varit att redovisa fakta och att förmedla den
              svenska regeringens position i presstödsfrågan, det vill säga
              att presstödet är ett viktigt instrument för att främja mångfalden
              på mediemarknaden, men att regeringen också är öppen för möjligheten
              att modifiera delar av regelverket för att garantera att det stämmer
              överens med statsstödsreglerna. Kommissionen har å sin sida visat
              en god vilja att lyssna på beskrivningar och argument från svensk
              sida, men har samtidigt framfört principiella invändningar mot
              driftsstödet som form. Att i ett sådant läge helt motsätta sig
              förändringar i presstödet skulle kunna leda till beslutet att
              hela presstödet måste upphävas. Detta informerade jag samtliga
              partier i konstitutionsutskottet om i juni, vid ett möte där även
              Helene Petersson deltog.
            </seg>
            <seg n="50936e5d">
              Dialogen om presstödet fortsätter på tjänstemannanivå så länge
              kommissionen behöver ytterligare information. Det är därför inte
              möjligt för mig att säga något i dag om när presstödsfrågan är
              färdigdiskuterad med kommissionen. Som jag har sagt tidigare kommer
              dialogen troligen att leda till ett beslut av kommissionen som
              innehåller förslag till förändringar i presstödet. Det slutliga
              beslutet om det framtida presstödet kommer dock att fattas av
              riksdagen.
            </seg>
          </u>
          <note n="c352e251">
            Anf. 43 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-0" n="d4a3ceed" prev="i-538119ca46294821-0">
            <seg n="72d55b29">
              Fru talman! Jag tackar kulturministern för svaret. Jag hade dock
              förväntat mig något mer av svaret i dag eftersom jag vet att tjänstemän
              var nere i Bryssel i går och att vi kommer att få en redogörelse
              i KU på torsdag. Antingen kommer ministern med lite mer senare
              i denna debatt, eller också får jag avvakta till torsdag för att
              höra vad som kommer.
            </seg>
            <seg n="87af23a7">
              Jag tycker ändå att det går för sakta. Ministern säger att KU
              har granskat denna fråga. Jag ska inte backa tillbaka eftersom
              vi, precis som det står i svaret, har haft en rejäl omgång med
              detta. Jag vill bara påpeka att KU inte var enigt. Vi är inte
              eniga om att hanterandet var korrekt, och Socialdemokraterna har
              också skrivit en reservation i denna fråga. Men jag tycker alltså
              att det går för sakta. Det känns fortfarande som att man lägger
              frågan i kommissionens knä och att det är ett sätt att förhala
              processen. Det finns två vägar att gå om man vill genomföra något
              eller om man tvärtom inte vill genomföra något. Den ena är att
              säga ja eller nej. Den andra är, om man inte säger nej, att hitta
              på skäl för att fördröja detta.
            </seg>
            <seg n="582ff67d">
              Den 13 juni fick de politiska partierna, precis som ministern
              säger, information om vilka ståndpunkter som medarbetarna skulle
              framföra vid mötet i Bryssel. Vi fick också en kort rapport, som
              vi blev utlovade via mejl, och det är bra. Men kommissionen ville
              ha mer information. Departementet skulle analysera, och fler möten
              skulle äga rum under hösten. Det känns minst sagt segt. Det händer
              mycket på medieområdet och i väldigt snabb takt, vilket vi kommer
              att debattera i nästa omgång.
            </seg>
            <seg n="39568f95">
              Vi socialdemokrater tycker att det är dags att ministern själv
              tar tag i frågan och inte helt och hållet låter den vara på tjänstemannanivå.
              Frågan måste komma framåt. Om det blir långdragna diskussioner
              med kommissionen, som det verkar ha blivit om presstödet, är det
              ministerns ansvar att lyfta fram frågan. Det är en viktig fråga
              för en stor del av den svenska pressen. 75 tidningars existens
              är hotad om driftsstödet upphör, det är alla överens om.
            </seg>
            <seg n="efcf5edd">
              Professor Karl-Erik Gustafssons utredning visade tydligt, och
              även en annan medieekonom uttrycker, att vi bara kan konstatera
              att presstödet bidrar till att en del andratidningar överlever
              men som annars inte skulle ha gjort det. Om annonsintäkterna inte
              hade varit så höga under det senaste året tack vare högkonjunkturen
              hade det sett värre ut.
            </seg>
            <seg n="15ddf181">
              Vad som sker är att tidningarna ute i landet minskar sina upplagor
              och antalet utgivningsdagar. De enda som tillkommer och ökar är
              möjligtvis tidningar utgivna i rika områden som Lidingö och Täby.
              Tidningarna behöver den uppräkning som riksdagen har beslutat
              om.
            </seg>
            <seg n="4a696d50">
              Under 2006 minskade 80 procent av flerdagarstidningarna sina
              upplagor. Nya endagstidningar kommer eventuellt att starta i Storstockholmsområdet
              i Täby. I Lidingö diskuterar man en utökning till två dagar av
              en tidning. Men antalet sexdagarstidningar minskar. Under 2006
              minskade två tidningar sin sexdagarsutgivning, och liknande förändringar
              förväntas under 2007.
            </seg>
            <seg n="c9fa9fa7">
              Alla tidningar har höjt sina priser. Men det får också en negativ
              effekt för dem som har små inkomster. Tidningen är kanske det
              första som man väljer bort. Hur går det då med det demokratiska
              uppdraget om mångfald? Det blir få förunnat att läsa en dagstidning.
              Det blir förunnat dem med stora inkomster.
            </seg>
            <seg n="474e862b">
              Återupptagna förhandlingar
            </seg>
          </u>
          <note n="668aba74">
            Ajournering
          </note>
          <note n="8291f7ba">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 18.00.
          </note>
          <note n="cecfc2cd">
            Förhandlingarna återupptogs kl. 18.00.
          </note>
          <note n="a4410af2">
            9 § (forts.) Svar på interpellation 2007/08:54 om presstödet
          </note>
          <note type="speaker" n="542977e4">
            Anf. 44 HANS WALLMARK (m):
          </note>
          <u who="Q5650816" xml:id="i-cb685bc509522cbd-0" n="0693fdd0" next="i-4137eb0150053920-0">
            <seg n="ab10a3b8">
              Herr talman! För ungefär ett år sedan nästan vid den här tiden
              diskuterade vi också presstödet här i kammaren. Jag tror att det
              också då var en interpellationsdebatt. Debatten var rätt intressant.
            </seg>
            <seg n="1bcb5fd6">
              Man får kanske, herr talman, inflika att de principiella argumenten
              inte har förändrats så värst mycket under det senaste året. Några
              av argumenten för presstödets bevarande räknade Helene Petersson
              i Stockaryd upp i sitt inlägg. Men några saker glömde hon saker
              som jag tycker att det är rätt väsentligt att inflika i en presstödsdebatt.
            </seg>
            <seg n="4888523a">
              För det första handlar det beträffande det svenska presstödet
              om en kostnad på drygt 500 miljoner kronor om året, alltså ½ miljard
              kronor. Åtminstone i min värld är det rätt mycket pengar.
            </seg>
            <seg n="7e74021a">
              För det andra finns en fara i att presstödet kan snedvrida konkurrensen,
              inte minst därför att det finns stora internationella mediehus
              som i dag äger svenska tidningar och som också får svenskt presstöd.
            </seg>
            <seg n="535075ae">
              För det tredje kan man säga att presstödet, herr talman, kanske
              inte riktigt har haft önskad effekt. Vad vi sett under de senaste
              decennierna är ju i praktiken en tidningsdöd. För 2025 år sedan
              var det rätt vanligt att de flesta svenska stora och mellanstora
              städerna hade minst två ortstidningar. I dag är det utomordentligt
              ovanligt på de flesta orter att det finns mer än en tidning.
            </seg>
            <seg n="334b90e9">
              Det som presstödet förhoppningsvis skulle kunna medverka till
              att bevara nämligen en mångfald, många tidningar har inte lett
              till det önskade. Däremot har det kostat skattebetalarna 500 miljoner
              kronor om året.
            </seg>
            <seg n="34f6e9c1">
              Helene Petersson hade en uppräkning i sitt inlägg och påpekade
              att två tidningar i närtid har avbrutit sin sexdagarsutgivning.
              Fastän vi har ett presstöd som nu är högre än någonsin tidigare
              har stödet inte haft avsedd effekt.
            </seg>
            <seg n="28fc6e0a">
              Herr talman! Jag tycker ändå att vår regering är väldigt tydlig
              i den här frågan. Det kan jag säga med visst beklagande. Själv
              är jag ju rätt tydlig i frågan och instämmer inte fullt ut beträffande
              den linje som alliansregeringen har. Men jag tycker inte att det
              råder någon större tvekan om att alliansregeringen med kulturminister
              Lena Adelsohn Liljeroth så långt det är möjligt försvarar det
              svenska presstödet i relation till Europeiska unionen, till den
              europeiska gemenskapen.
            </seg>
          </u>
          <note n="e70b7caa">
            Helene Petersson säger i sin interpellation:
          </note>
          <u who="Q5650816" xml:id="i-4137eb0150053920-0" n="0693fdd0" prev="i-cb685bc509522cbd-0">
            <seg n="a23f7e63">
              Regeringen har med andra ord sanktionerat att EU får ifrågasätta
              hela det svenska presstödssystemet . Men sanningen är ju att EU
              har reagerat på att Sverige flera gånger har ändrat i det svenska
              presstödet utan att meddela EU. Därför är den reaktion man nu
              visat lite grann att slå näven i bordet och att säga att det nu
              får vara nog. Därför tittar man nu på hela EU-presstödspolitiken.
              Det finger man nu pekar mot alliansregeringen är alltså ett finger
              som i ännu större utsträckning borde pekas mot de tidigare socialdemokratiska
              regeringarna.
            </seg>
            <seg n="78d383f4">
              Jag tycker, herr talman, att det är ett tveksamt statsstöd. Jag
              tror att hela medie- och tidningsbranschen håller på att förändras.
              När mina barn flyttar hemifrån kommer de nog inte att göra som
              jag, nämligen att som det första de gör skaffa ett telefonabonnemang
              och som det andra de gör skaffa ett tidningsabonnemang. Morgondagens
              generation kommer att använda sin mobiltelefon och i större utsträckning
              konsumera nyheter och medier på andra områden än på området papperstidningar.
              Detta kan jag som tidigare journalist och tidigare politisk redaktör
              på ett antal tidningar med visst beklagande säga.
            </seg>
            <seg n="8ef406da">
              Herr talman! Jag tror att man kan sammanfatta det här med att
              kulturministern från ett principiellt i grunden tveksamt presstödsparti
              ändå genom sin flexibilitet i förhållande till EU kan rädda ordningen.
              Ifall Helene Peterssons linje blev gällande skulle bristen på
              flexibilitet snarare leda till tveksamheter från EU:s sida och
              därmed hota hela ordningen.
            </seg>
          </u>
          <note type="speaker" n="af4d0d0b">
            Anf. 45 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-1" n="d4a3ceed" next="i-f9689c22df5ab2ff-1">
            <seg n="e71ccbd3">
              Herr talman! Vi återupptar alltså debatten. Jag får väl tacka
              Hans Wallmark som ännu en gång har givit sig in i diskussionen
              och redogjort för situationen så som det faktiskt ser ut med de,
              kan vi säga, lite skilda utgångspunkter som Hans Wallmark och
              jag här har.
            </seg>
            <seg n="95961327">
              Helene Petersson sade före uppehållet att behandlingen av presstödet
              går för sakta. Jag skulle vilja kommentera det innan jag går in
              på gårdagens möte detta med anledning av en fråga som Helene Petersson
              ställt.
            </seg>
            <seg n="36360d75">
              Det här är ändå väl genomtänkta förändringar. Vi ser inte att
              det finns någon anledning att hasta igenom frågan, inte minst
              mot bakgrund av att det nuvarande systemet starkt har ifrågasatts
              inom EU, precis som Hans Wallmark redogjorde för.
            </seg>
            <seg n="6cc6aaaf">
              Jag kan inte tänka mig att Helene Peterssons åsikt är att vi
              ska fatta politiska beslut som står i strid med de överenskommelser
              som vi faktiskt har när det gäller vårt medlemskap i Europeiska
              unionen.
            </seg>
            <seg n="348943d1">
              Samtidigt måste vi med det beslut vi fattar se till att presstödet
              är förenligt med de regler som vi har för den inre marknaden.
              Jag kan försäkra att det absolut inte finns något skäl för regeringen
              eller för mig att förhala i den här frågan. Jag kan säga att vi
              har tillräckligt många stora frågor på Kulturdepartementet, inte
              minst inom medieområdet, som vi känner att vi mycket tydligt måste
              jobba med; det gör vi också. Att ha den här frågan vilande är
              alltså ingenting som vi i så fall skulle se fram emot absolut
              inte!
            </seg>
            <seg n="cf22c4f1">
              Svaret har, som ju reglerna är, skrivits en tid innan för att
              det skulle finnas till hands inför den här debatten. Då hade mötet
              i Bryssel inte ägt rum. Vi kan konstatera att dialogen fortfarande
              pågår och kommer att göra det ett tag till.
            </seg>
            <seg n="7f6a944b">
              Mina medarbetare från Kulturdepartementet och även de som var
              med från Näringsdepartementet som var med kom hem sent i går kväll
              så jag har hittills bara hunnit få en snabb dragning av vad som
              sades. Några detaljer kan vi därför inte ännu gå in på. Vi måste
              nu analysera vad som faktiskt kom fram och de synpunkter och frågeställningar
              som Konkurrenskommissionen hade kring det här.
            </seg>
            <seg n="718ef59e">
              Det är välkänt att man ifrågasätter delar av presstödet. Men
              samtidigt finns det också en förståelse för motiven för våra argument
              när det handlar om grunderna för presstödet, inte minst när det
              gäller stödet till små och medelstora tidningar. Så mycket kan
              jag i dag säga.
            </seg>
            <seg n="09ab00b9">
              Vår utgångspunkt är även fortlöpande att värna presstödet. Men
              då måste det vara utformat i enlighet med de regler som gäller
              om vi nu inte vill riskera att alltihop så att säga klubbas bort.
              Som jag tidigare sagt kommer beslut naturligtvis att fattas i
              riksdagen.
            </seg>
          </u>
          <note n="4586c138">
            Anf. 46 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-1" n="d4a3ceed" prev="i-538119ca46294821-1">
            <seg n="9dd8d132">
              Herr talman! Jag misstror inte ministern. Vi har ju haft debatter
              om det här så pass många gånger. Jag litar på att ministern jobbar
              med frågan. Men jag kan också höra de argument som Hans Wallmark
              framför. Jag vet ju vilket parti ministern tillhör och känner
              till dess åsikt. Även Folkpartiet, som också är ett alliansparti,
              har nämnda åsikt så jag förstår vilka problem ministern brottas
              med. Sedan har vi ju Kristdemokraterna och Centern. Jag hoppas
              att ministern har ett ordentligt stöd i de partierna.
            </seg>
            <seg n="344dfc72">
              Anledningen till att jag har skrivit denna interpellation är
              att jag fortfarande tycker att det går för långsamt. Det är fem
              månader sedan vi i somras hade det möte då vi fick information.
              Ministern lovade att det skulle vara en bred information till
              de andra politiska partierna eftersom det fanns en fempartiöverenskommelse.
            </seg>
            <seg n="9cf0096b">
              Vi får det sista i juni vi får höra att tjänstemännen är där
              nere. Vi blir också kallade till departementet för en information
              som jag då uppfattade som icke heltäckande. Också det var jag
              lite kritisk till. Det fanns ju dokument som vi fick höra inte
              fanns men som pressen och medierna själva hade fått. Det var därför
              lite svårt att ta diskussionen när vi senare blev uppringda av
              medierna, men det är en annan fråga.
            </seg>
            <seg n="4d444a2c">
              Det är fem månader sedan. Och det var ett möte i går. Det visste
              jag inte när jag skrev interpellationen. Jag kanske hade skrivit
              den i alla fall. Har det inte hänt något under tiden däremellan?
              Som jag sade skulle det analyseras och dokumenteras och man skulle
              gå igenom det som kommissionen påpekade.
            </seg>
            <seg n="d97bd4d5">
              Jag förstår också att vi ska leva upp till de regler som vi har
              förbundit oss till när vi gick med i EU. Men vi har hela tiden
              hävdat att presstödet inte är en europeisk utan en nationell fråga,
              och vi har gjort utredningar om det. Det är den ståndpunkten som
              vi måste hävda.
            </seg>
            <seg n="08486a81">
              Vad som är det andra bekymret är att vi fortfarande diskuterar
              med kommissionen om det nuvarande presstödet. Vi har ett beslut
              i riksdagen om en annan, förändrad ordning med uppräkningar bland
              annat, och vi har tittat på andra delar när det gäller driftsstödet.
            </seg>
            <seg n="0bca36a9">
              Fråga nummer två är: Kommer det en proposition till riksdagen?
              Det måste ju komma någon form av förslag till förändringar tillbaka
              till riksdagen som jag uppfattar att regeringen i dag diskuterar
              med kommissionen. Är det då det gamla presstödet som ska in i
              förslaget, eller kommer ni att ta med de förändringar som riksdagen
              trots allt har beslutat om? Det här är jätteviktigt. Det är viktigt
              med den uppräkningen och det är också viktigt med de förändringarna.
            </seg>
            <seg n="89475b0f">
              Fråga nummer tre gäller utredningen som omfattade mer än driftsstödet,
              till exempel distributionsstödet. Där var regeringen väldigt snabb
              med att plocka bort lördagsutdelningen, vilket jag tror kan ha
              varit en bidragande orsak till att man var tvungen att lägga ned
              sexdagarsutgivningen. Man får alltså inga pengar till den. Utredningen
              omfattade också minoritetsmedier och elektroniska nättidningar.
              Finns det några funderingar på att titta på detta också?
            </seg>
          </u>
          <note type="speaker" n="f047290f">
            Anf. 47 HANS WALLMARK (m):
          </note>
          <u who="Q5650816" xml:id="i-733d4aa939001a48-0" n="0693fdd0">
            <seg n="8444ad88">
              Herr talman! När det gäller presstödet i förhållande till Europeiska
              gemenskapen och EU är det viktigt att säga att det inte är den
              sittande alliansregeringen som har skapat den irritation som nu
              finns i Bryssel. Men det har skett flera förändringar som inte
              var anmälda och som man till slut har reagerat mot. Det kunde
              vara lite klädsamt om man också från det tidigare regeringsunderlaget
              tog ansvar för att vi nu befinner oss i den situation som vi befinner
              oss i.
            </seg>
            <seg n="d97f713a">
              Nu när Europeiska gemenskapen och Europeiska unionen diskuterar
              förhållandena i Sverige när det gäller presstödet är det viktigt
              att fundera igenom hur det fungerar med ett statsstöd och hur
              det fungerar med konkurrensen. Vi vet att det finns internationella
              mediehus som är verksamma i mer än ett land och som i dag också
              äger svenska tidningar som får ta emot presstöd och vilken konsekvens
              det får för konkurrensen.
            </seg>
            <seg n="8c54ed8d">
              Herr talman! Precis som herr talman tror jag att jag är en av
              dem som saknar en av de presstödstidningar som fanns tidigare,
              nämligen tidningen Arbetet som fanns nere i Skåne. Den påverkade
              väldigt mycket den sydsvenska debatten. Jag kan med beklagande
              säga att den socialdemokratiska tidningen inte längre finns.
            </seg>
            <seg n="be52e6c9">
              Den fråga som jag måste ställa när vi diskuterar presstöd är:
              Är det så att Arbetet i Skåne inte längre finns tack vare presstödet,
              på grund av presstödet eller trots allt presstöd? Jag tycker att
              det finns all anledning att bredda och fördjupa presstödsdiskussionen.
            </seg>
            <seg n="3d1ead64">
              Sedan har jag, Helene Petersson, samma åsikt. Jag litar också
              på ministern i den här frågan. Det kan jag säga med lite beklagande
              därför att jag har en något annan åsikt än ministern och regeringen
              vad gäller synen på presstödet. Men jag tror att Helene Petersson
              gör rätt i att lita på ministern, för det är min uppfattning att
              alliansregeringens arbete i förhållande till EU och EG är just
              för att kunna säkra huvuddragen i det svenska presstödet.
            </seg>
          </u>
          <note type="speaker" n="9879ceea">
            Anf. 48 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-2" n="d4a3ceed" next="i-f9689c22df5ab2ff-2">
            <seg n="73d1d22f">
              Herr talman! Tack för allt det förtroende som visas mig från
              olika håll och också från olika utgångspunkter!
            </seg>
            <seg n="eb2cb1c8">
              Helene Petersson upprepar att det går för långsamt. Det må man
              möjligen tycka, men den här processen är viktig. Det måste gå
              rätt till. Vi har också haft ett sommaruppehåll. Vi har semester
              vid en delvis annan tidpunkt än vad man har i stora delar av Europa,
              vilket kan ha bidragit till att det här tagit längre tid än det
              annars skulle ha gjort. Men vi har inte sinkat processen. Vi kan
              heller inte styra den process som pågår i Europa och i Bryssel.
            </seg>
            <seg n="5ac8c431">
              Det är en nationell fråga säger Helene. Ja, det kan man tycka.
              Men dessa driftsstöd är inte en riktigt nationell fråga, om än
              något som skattebetalarna står för, utan det är en angelägenhet
              för hela EU. Vi visste när vi gick med som medlemmar, och vi vet
              nu också, att EU med regelbundenhet ser över de här stöden. EU
              tycker nämligen att det här är en EU-fråga och har haft principiella
              invändningar, precis som Hans Wallmark var inne på, vid ett flertal
              tillfällen när det gäller driftsstödet och har också reagerat
              över att man från svensk sida inte har kontaktat dem när man har
              gjort de här förändringarna. Det är väl möjligt att reaktionen
              därmed kanske blev lite häftigare än vad den annars skulle ha
              blivit. Det är något som vi bara kan spekulera i, och det tillhör
              historien.
            </seg>
            <seg n="896e75bd">
              Vi har från svensk sida hela tiden haft kontakter på tjänstemannanivå
              därför att vad man har velat ha är framför allt fakta. Man har
              velat ha statistik och ekonomisk bakgrund, och man har velat veta
              mer om spridningsområden, upplagor och naturligtvis också om hur
              ekonomin ser ut på de olika tidningarna. Detta har vi också levererat
              från Regeringskansliets sida i den takt som vi har kunnat. Det
              är om detta som diskussionerna hittills har hållit sig.
            </seg>
            <seg n="b56fa0dc">
              Sedan vet jag att Maud Olofsson har träffat Nelly Kroes, konkurrenskommissionären,
              vid ett tidigare tillfälle i höstas och också lyft fram frågan.
              Därmed har den i någon mening också varit uppe på politisk nivå.
              Men att jag i den här processen skulle ta kontakt, vilket jag
              förstått att Helene Petersson önskar, med någon av kommissionärerna,
              Nelly Kroes eller någon annan, skulle se lite märkligt ut. Det
              är inte den feedback som man har efterfrågat från EU:s sida.
            </seg>
            <seg n="271d56ca">
              Vi gör vad vi kan för att driva frågan framåt. Att det kommer
              att bli någon form av krav på förändringar har vi förstått i och
              med mötet i går. Som vi tolkar det är det inte fråga om en total
              förändring av presstödet. Men vi är ännu inte klara med den slutliga
              analysen. Det kommer att ta ytterligare någon vecka, är jag rädd.
              Men det blir ett möte, vad jag förstår, som Helene Petersson ska
              delta i på torsdag. Möjligen har läget klarnat lite ytterligare
              då.
            </seg>
          </u>
          <note n="4273a661">
            Anf. 49 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-2" n="d4a3ceed" prev="i-538119ca46294821-2">
            <seg n="8c7934fd">
              Herr talman! När vi gick med i EU anmäldes presstödet. EU har
              hela tiden varit medvetet om att det har funnits, och i och med
              att vi hade uppfattningen att det var ett nationellt angeläget
              stöd fanns det inte anledning att anmäla vissa förändringar.
            </seg>
            <seg n="fcf8803a">
              Jag får fortfarande inte svar från ministern på frågan om vad
              man har tänkt sig i en förlängning och hur man har tänkt jobba
              vidare med de här förändringarna. Finns det en tidsplan? Jag har
              suttit och gått igenom bland annat Boxerärendet i dag och ser
              vilken kommunikation det är mellan departementen och kommissionen.
              Man tidsbestämmer när man vill ha svar på de frågor som man ställer.
              Det brukar vara en ganska snabb dialog i de här ärendena, men
              det är det som jag uppfattar att det inte har varit här. Det har
              varit en tystad, det har varit en stiltje.
            </seg>
            <seg n="26ffe9ee">
              Sedan har vi olika semesterperioder i Sverige och i övriga Europa,
              men jag har inte upplevt i samband med andra dialoger och andra
              frågor som vi har haft tillsammans med EU-kommissionen att det
              har varit en så pass lång period av stiltje. Det gjordes en utredning
              av Karl Erik Gustafsson i våras. Det tog tid innan den blev klar.
              Det går alltså månader, ministern. Detta måste snabbas på. Vi
              har, som Hans Wallmark berörde, en utveckling och en koncentration
              som är problematisk, i alla fall ur min synvinkel.
            </seg>
            <seg n="996d3c8d">
              Jag vill än en gång be ministern att vi så snart som möjligt
              får ett slut på denna fråga. Jag förstår att ministern inte vill
              ha det på sitt bord. Jag hoppas att vi får det på vårt bord så
              att vi slutgiltigt kan se till att presstödet får den utveckling
              och förändring som riksdagen en gång har beslutat.
            </seg>
          </u>
          <note type="speaker" n="c5feba45">
            Anf. 50 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-4984245c539a2f32-22" n="d4a3ceed">
            <seg n="4770fc42">
              Herr talman! Nu är vi inne på tredje svängen om tidsplanen. Jag
              vet inte hur många gånger jag ska säga: Vi har inte kunnat göra
              detta snabbare. Det hade strängt taget inte varit möjligt. Vi
              har levererat underlag i precis den takt som man har önskat. Kommissionen
              har förmodligen behövt ta tid på sig för att studera materialet.
              Man har uppenbarligen gjort det mycket noggrant. Det framkom från
              tjänstemännens sida under mötet som var i går. Man är väl insatt
              i det svenska presstödet. Vi kan hoppas att det är något som gagnar
              vår sak.
            </seg>
            <seg n="917305c7">
              Förvisso är det så att vi hade anmält presstödet när vi gick
              in som medlem, men den inre marknaden är en process och inget
              slutet. Stöden utvecklas och kan ifrågasättas, det kan komma nya
              stöd, och stöd kan tas bort. Det är inte på något sätt någon garanti.
              Vi skulle ha anmält förändringar, vilket vi uppenbarligen inte
              har gjort.
            </seg>
            <seg n="5b601aad">
              Jag blir lite fundersam när Helene Petersson säger att utredningen
              som Karl Erik Gustafsson gjorde också tog tid. Men tänk om vi
              inte hade gjort den och inte haft underlaget med oss! Då hade
              vi kanske inte fått den förståelse som jag anar att man i dag
              ändå har när det handlar om stödet till de små och medelstora
              tidningarna. Då hade kanske alltihop riskerats. Vi ska nog vara
              tacksamma för att detta har tagit lite tid. Det är regeringens
              hållning, även om det inte riktigt är Hans Wallmarks, att vi härigenom
              kan garantera den mångfald på mediemarknaden som vi vill ha.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="fbe469cf">
            10 § Svar på interpellation 2007/08:92 om problem med mediekoncentration
          </note>
          <note type="speaker" n="3f3b058f">
            Anf. 51 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-3" n="d4a3ceed" next="i-f9689c22df5ab2ff-3">
            <seg n="a9620126">
              Herr talman! Även detta gäller mediefrågor. Helene Petersson
              i Stockaryd har frågat om jag ser någon risk för att mångfalden
              och det demokratiska uppdraget blir åsidosatta när regeringen
              överlämnar hela mediepolitiken till marknaden och om jag avser
              att agera.
            </seg>
            <seg n="ac6e296c">
              Först vill jag lämna en faktaupplysning. Regeringen lämnar inte
              över hela mediepolitiken till marknaden. Jag vill påminna om public
              service-företagen Sveriges Radio, Sveriges Television och Sveriges
              Utbildningsradio som spelar en mycket viktig roll för mångfalden
              i det svenska medielandskapet.
            </seg>
            <seg n="21e99147">
              Helene Peterssons sätt att formulera sin fråga antyder att hon
              ser frihet och marknadsekonomi som ett hot mot mångfald och demokrati.
              För egen del betraktar jag snarare frihet och marknadsekonomi
              som nödvändiga villkor för att dessa värden ska kunna upprätthållas.
              Jag har inga problem med att företag inom medieområdet prövar
              nya sätt att närma sig medborgarna, startar nya verksamheter eller
              lägger ned projekt som inte har visat sig fungera och att de kan
              göra detta utan att fråga myndigheterna om lov.
            </seg>
            <seg n="6b30f752">
              I ett tidigare svar till Helene Petersson har jag konstaterat
              att det inom stora delar av medieområdet finns livskraftiga företag
              och att konkurrensen mellan dem är god. Även om det på vissa delmarknader
              finns tendenser till ägarkoncentration har samtidigt den tekniska
              utvecklingen med minskade kostnader för produktion och distribution
              gjort det möjligt för flera aktörer att etablera sig och konkurrera
              med de etablerade medieföretagen. Det är en glädjande utveckling.
            </seg>
            <seg n="fb7764c4">
              Inom de delar av medieområdet där mediepolitiken har en tydligare
              roll har regeringen tagit initiativ för att säkerställa mångfalden.
            </seg>
            <seg n="1cc1ff4c">
              För marksänd tv är frekvensutrymmet begränsat och ett urval måste
              ske mellan olika programtjänster. I den proposition (prop. 2007/08:8)
              som nyligen avlämnades till riksdagen föreslås att Radio- och
              TV-verket bland annat ska se till att programutbudet som helhet
              ska tilltala olika intressen och smakriktningar och att det finns
              programtjänster från av varandra oberoende företag. Det är en
              politik som gynnar mångfalden.
            </seg>
            <seg n="9b966ade">
              De problem som finns för den kommersiella radion beror i stor
              utsträckning på att reglerna har begränsat branschens utvecklingsmöjligheter
              och möjligheten att etablera nya radiostationer. Därför har regeringen
              tagit initiativ dels till ändrade regler för annonstid, dels till
              en utredning som ska se över villkoren. En målsättning för översynen
              är att skapa ett regelverk som främjar mångfald inom radion.
            </seg>
            <seg n="7ce2e8db">
              Presstödet utgår till dagstidningar i upplagemässigt underläge.
              Som vi alla vet granskas presstödet just nu av Europeiska kommissionen.
              Ett resultat av granskningen kan bli att stödformerna behöver
              ändras för att bli helt förenliga med EG-rätten. Regeringens utgångspunkt
              i den pågående dialogen är att det svenska presstödet är ett viktigt
              instrument för att främja mångfalden på mediemarknaden, men regeringen
              är också öppen för möjligheten att modifiera delar av regelverket
              för att garantera att det stämmer överens med statsstödsreglerna.
            </seg>
            <seg n="4de16c9f">
              För att sammanfatta mitt svar på Helene Peterssons fråga ser
              jag marknadsekonomi som en av förutsättningarna för mångfald inom
              medieområdet. Regeringen har samtidigt inte tvekat att ta initiativ
              till mediepolitiska insatser där det behövs för att slå vakt om
              mångfalden.
            </seg>
          </u>
          <note n="880998de">
            Anf. 52 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-3" n="d4a3ceed" prev="i-538119ca46294821-3">
            <seg n="96d0a7de">
              Herr talman! Detta tangerar föregående debatt, men medierna är
              så otroligt viktiga för demokratin, för vår möjlighet att ha en
              mångfald, för att få många röster hörda och för att sprida det
              över hela landet.
            </seg>
            <seg n="699459a6">
              Jag vill tacka kulturministern för svaret. Jag hade inte förväntat
              mig att ministern skulle komma med förslag om en ny lagstiftning
              rakt upp och ned. Men jag tycker ändå att kulturministern tar
              lite lättvindigt på frågan. Till och med EU-kommissionen har i
              ett arbetsdokument lyft fram frågan om risken för att nationella
              och internationella företag dominerar flera marknader. Det tycks
              inte bekymra kulturministern som inte heller verkar se det som
              ett problem eller början till ett problem.
            </seg>
            <seg n="94dbb858">
              Det krävs kapital för att driva en tidning, sade kulturministern
              i en intervju för ett tag sedan. Förvisso, men när kapitalet blir
              för starkt och inflytandet ensidigt inom mediesfären blir jag
              orolig för det demokratiska inflytandet, för granskningsuppdraget,
              för yttrandefriheten och mångfalden inom medierna. Man biter inte
              den hand som föder en.
            </seg>
            <seg n="6c397e9c">
              Inte ens kulturministern kan väl förneka att det sker en ökad
              ägarkoncentration inom i stort sett alla områden som har med medierna
              att göra. Det är samma ägare inte bara till tidningar utan också
              till tryckerier, annonsförsäljningsbolag, radio- och tv-kanaler,
              biografer och filmproduktionsbolag. Några få företag har kontroll
              över den största delen av mediemarknaden, och de växer stadigt.
              Bonniers, som ett exempel, köpte hela TV 4 och Astoria Cinemas.
              Herenco-koncernen, som kommer från samma del av landet som jag,
              köpte Folkbladet i Jönköping och nättidningen J-nytt och äger
              därmed all dagspress i Jönköpings län och en bit in i Skaraborg.
            </seg>
            <seg n="08f0e95a">
              Rådet för mångfald inom massmedierna gav under tiden det verkade,
              vilket var ungefär fram till 1999, ut en mängd rapporter. Man
              tittade på ägarförändringar, privat lokalradio, yttrandefrihet,
              mediekoncentration, journalisternas syn, musik, mångfald och mediekoncentration
              i utlandet. Det blev inga förslag till lagändringar då. Men det
              är tio år sedan. Det rullar på i samma spår, och det går bara
              fortare och fortare. Det har hänt mycket på dessa tio år. Det
              är dags att göra en djupdykning i frågan igen.
            </seg>
            <seg n="2599fd6c">
              Kulturministern borde tillsätta ett nytt råd som kan göra en
              sammanlagd beskrivning av dagsläget och samtidigt ge förslag på
              eventuella förändringar. Radio- och TV-verket ger varje år ut
              en rapport om medieutvecklingen i Sverige. Det är jättebra. Men
              det är bara ett konstaterande av dagsläget. Det är en jätteviktig
              och intressant rapport, men rådet hade en vidare uppgift att också
              följa upp och föreslå åtgärder för att motverka mediekoncentrationen.
            </seg>
            <seg n="bc15b030">
              Det kanske är dags att tillsätta ett råd igen. I den sista rapporten,
              från 2007, skriver man just om en bredare verksamhet. Olika former
              kombineras, samverkar, smälter samman. Det sker en branschglidning,
              och det sker sammanslagningar för att bilda större medier.
            </seg>
            <seg n="7aaf030e">
              Teknikutvecklingen har självklart bidragit till detta, men jag
              förstår också att det, sett från ministerns håll, är en ideologisk
              fråga. Ska vi på samma sätt som i Amerika ha medier fria från
              statligt ansvar och politiska beslut, den så kallade frihetliga
              ideologin? Eller ska det finnas ett ansvar för samhällsutvecklingen
              även inom massmedieområdet, den så kallade sociala ansvarsideologin?
              Riktigt samma syn har vi inte på detta, kulturministern.
            </seg>
          </u>
          <note type="speaker" n="5e08cc9a">
            Anf. 53 HANS WALLMARK (m):
          </note>
          <u who="Q5650816" xml:id="i-733d4aa939001a48-1" n="0693fdd0">
            <seg n="e2fcd893">
              Herr talman! Helene Petersson sade att vi nog inte är riktigt
              överens, och jag tror att det finns alla skäl att ge Helene Petersson
              rätt på den punkten. När jag läser interpellationen och lyssnar
              på Helene Peterssons inlägg tycker jag i grunden att själva frågeställningen
              är rätt intressant från ett slags filosofisk utgångspunkt. Men
              sedan måste man ställa sig nästa fråga: Vilka blir verktygen?
              Med vad är det man tänker åtgärda det man identifierar som problemet?
              Då lyssnar jag på Helene Petersson. Hon säger att det kan vara
              en utredning, kanske en form av kommission eller något annat.
              Men exakt vilka verktyg ska de använda sig av mer än att de i
              så fall ska bevaka, diskutera och prata? Det är det som jag ändå
              tycker är den intressanta frågan, herr talman, när det gäller
              diskussionen om mediekoncentration. Verktygen för att göra något
              åt det som man identifierar som möjliga problem, och som i vissa
              fall också kan vara rent påhittade problem, är i grunden rätt
              obehagliga. Det vi har i Sverige är ändå fria medier. Vi har fria
              medier som också kan ingå olika former av allianser och koalitioner
              och bilda nya bolag. Man kan ha synpunkter på det. Man kan inte
              i grunden behöva uppskatta allt. Men alternativet till att vi
              har fria medier, herr talman, är att vi har ofria medier, och
              det tycker jag i grunden är mycket sämre.
            </seg>
            <seg n="be2ad436">
              Jag tycker ändå att Helene Petersson, kulturministern och vi
              andra kan glädja oss åt att det finns mycket positivt att se i
              den svenska mediebranschen. Titta till exempel på tidningen Expressen
              som nu i samband med att folk köper lösnummer av tidningen, som
              man i och för sig kan ha synpunkter på, i alla fall bifogar klassiker.
              Svenska folket har i dag en möjlighet att för 59 kronor per bok
              i veckan köpa några av världslitteraturens klassiker. Det, herr
              talman, är en bok för alla men utan statliga subventioner.
            </seg>
            <seg n="36d09488">
              Låt oss titta på ett annat område. Låt oss titta på tv. Titta
              till exempel på Axess TV eller TV 8. Där har vi riktig public
              service som inte ingår i den statliga tv-koncernen. Det finns
              helt nya aktörer som inte fanns för 1015 år sedan som tillverkar
              riktig public service, riktig kvalitets-tv, utan någon form av
              statlig subvention eller statligt understöd.
            </seg>
            <seg n="cd2ce0a4">
              Det finns också andra frågor som jag tror är viktiga för att
              hantera medieutvecklingen. Jag tror till exempel att upphovsrätten
              är ett sådant område. Det är viktigt att vi har en stark upphovsrätt.
              Det är viktigt att vi garanterar skaparna möjligheten att skörda
              frukterna av sitt skapande. Därför är det viktigt att ha en stark
              upphovsrätt som gör det möjligt för författare, musiker, filmmakare
              och producenter att kunna leva på sitt skapande.
            </seg>
            <seg n="2f6d4b7f">
              När det gäller filmen är det precis som Helene Petersson pekar
              på. Där är utvecklingen olycklig såtillvida att vi har Astorias
              konkurs bakom oss. Det gör att ungefär 80 procent av den svenska
              filmmarknaden i dag kontrolleras av en aktör, nämligen SF. Det
              kan man faktiskt ha synpunkter på. Det kan man fundera en del
              kring. Samtidigt är det också viktigt att man inte bara ser den
              negativa sidan utan också den positiva. SF är en av de stora aktörerna
              bakom filmavtalet, som möjliggör för oss att ha svensk film i
              Sverige i dag. Men där finns alla möjligheter, tycker jag, att
              se till att Svenska Filminstitutet, som är en bra statlig myndighet,
              kanske i samverkan med Konkurrensverket, skulle kunna undersöka
              just situationen i den svenska filmbranschen. Är det rimligt att
              samma bolag ska ägna sig åt såväl distribution och produktion
              som filmvisning?
            </seg>
            <seg n="617cb797">
              Herr talman! Det är intressant att titta på den svenska mediebilden
              i dag jämfört med för 30 år sedan, då jag var barn. Då hade vi
              SVT i rutan som visade Vilse i pannkakan. Vi hade huvudsakligen
              Sveriges Radio, som sände i tre kanaler. Då fanns inte ens lokalradion
              i P 4. Vi hade fasta bokpriser.
            </seg>
            <seg n="149209b6">
              Herr talman! Jag tycker att Sverige i dag, 2007, mediemässigt
              är ett mycket bättre och roligare land än 1977.
            </seg>
          </u>
          <note type="speaker" n="0d4819bb">
            Anf. 54 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-4" n="d4a3ceed" next="i-f9689c22df5ab2ff-4">
            <seg n="2d9e0e24">
              Herr talman! Jag tycker också att Sverige mediemässigt i dag
              är betydligt roligare att leva i än för 30 år sedan. Och jag vet
              ganska väl vad jag talar om, för jag är utbildad journalist. Jag
              gick på Journalisthögskolan för 30 år sedan. Det såg väldigt annorlunda
              ut, och det såg inte bättre ut, det får jag lov att jag säga.
            </seg>
            <seg n="1a6005ec">
              Jag håller med Helene Petersson om något. Vi är oense om en hel
              del, och det ska vi ju också vara. Det vore konstigt annars. Men
              jag är helt överens med Helene Petersson när hon säger att medier
              är viktiga. Vi behöver många röster. Det stärker demokratin. Och
              det är ju det vi har i dag jämfört med för 30 år sedan. Sedan
              kan man alltid ha synpunkter på innehåll. Som journalist beklagar
              jag ofta att många tidningar inte har tillfälle att studera saker
              på djupet utan att de många gånger kanske jagar varandras nyheter
              i stället. Det är en journalistsynpunkt som jag kan ha.
            </seg>
            <seg n="c534d695">
              Jag kan också säga att jag likt Hans Wallmark är lite bekymrad
              över den situation som råder på biomarknaden. Men samtidigt har
              vi ju också ett fantastiskt inflöde. Det är inte alla filmer vi
              ser i Sverige som vi ser på biograferna. Tvärtom ser vi ju alltmer
              film hemma. Det är filmer som man laddar ned, förhoppningsvis
              legalt men också naturligtvis på andra sätt, eller beställer över
              nätet. Det finns ju hur många möjligheter som helst. Helsingforss
              filmfestival som inleds i morgon väcker också större och större
              intresse för varje år, så jag tycker att det finns otroligt mycket
              som vi kan glädjas åt.
            </seg>
            <seg n="b8f1abd6">
              Men det kan inte vara politikernas uppgift att ha synpunkter
              här. Vi ska se till att det finns så goda möjligheter som över
              huvud taget är tänkbart för att många röster ska komma fram, vilket
              i dag också sker. Den oron delar jag alltså inte. Det kan nästan
              sägas att det var lite spöken på ljusa dagen.
            </seg>
            <seg n="bbfab640">
              Helene Petersson ville, tyckte jag det lät som, ha någon form
              av medieråd där man kan diskutera frågorna. Man kan väl säga att
              frågorna redan diskuteras på många sätt.
            </seg>
            <seg n="33963c0f">
              Vi har en public service-utredning som har till uppgift att se
              hur man kan stärka public service. Det är faktiskt ett av de uppdrag
              den har. Vi har den utredning som jag nämnde om den kommersiella
              radion, som också skulle öka mångfalden och ge flera röster i
              Sverige. Vi har en färsk rapport om närradion som precis har kommit,
              utgiven av Radio- och TV-verket. Den ska också snart ut på remiss.
              Närradion spelar också en stor roll, inte minst för föreningslivet
              och för många av de invandrarspråk vi har i Sverige i dag. Det
              kommer nya tv-kanaler. Vi har bloggen, som det ju också hänvisas
              till. Det är fler och fler röster, så det är inte bekymret. Ibland
              kan det till och med vara svårt att hitta. Så, nej, jag delar
              inte den oro som Helene Petersson känner.
            </seg>
          </u>
          <note n="9dc5bda1">
            Anf. 55 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-4" n="d4a3ceed" prev="i-538119ca46294821-4">
            <seg n="06665034">
              Herr talman! Det kan vara så att det har skett mycket positiva
              förändringar. Vi har ju ett helt annat utbud nu. Jag kan tänka
              mig att det har hänt en del sedan den tid då kulturministern gick
              på Journalisthögskolan. Men det har också hänt jättemycket på
              ägarmarknaden. Det har blivit större och större bolag. Man klarar
              inte en liten tidning, säger man, utan man måste ha en större
              ägare. Och bekymret är att man lägger ihop produktion och distribution
              och att man äger tryckeriet. Man har andra som använder mitt tryckeri,
              men där kan jag ju också styra så att den tidningen får trycka
              i andra hand. Det har vi exempel på i Sverige. Det är också en
              konkurrensfaktor som man kanske inte tänker så mycket på. Min
              tidning kommer ut först, sedan får du låna mitt tryckeri. Men
              du får vänta tills vi är färdiga med vårt.
            </seg>
            <seg n="160593c6">
              För journalister i dag kan man säga att många medier är en fri
              mediemarknad. Men nej, jag tycker inte att det alltid behöver
              vara så.
            </seg>
            <seg n="b5b915ed">
              Det kan också vara så att med en väldigt stark ägarkoncentration
              som ligger på olika branscher inom mediemarknaden blir det tvärtom
              ofria medier. Vi har i dag konkurrens av tidningar där man inte
              har så mycket journalistik. Det ser jag också som en utveckling
              som inte är bra för det fria ordet. Vi har nyhetsbyråer som säljer
              sina inslag till gratistidningarna. Det blir inte riktig journalistik
              heller. Men du har en väldigt bred sfär där de här tidningarna
              distribueras.
            </seg>
            <seg n="0626200d">
              Jag hoppas att ministern har läst arbetsdokumentet från kommissionens
              avdelningar där man tittar på mediemångfalden i Europeiska unionens
              medlemsstater. Man funderar på ägandebiten. Man tittar på sättet
              att producera medier. Webben, bloggen och alltihop kan vara ett
              sätt att lura. Man ser inte vem det är som äger och ligger bakom.
              Det finns trots allt en ägare, och en ägare har ett intresse,
              ofta ett vinstintresse. Vi har i dag kvällstidningar som ägs av
              samma bolag som tv som har löpet som berättar om vad som hände
              i gårdagens avsnitt av tv-programmet just för att fånga tittare
              till dagens avsnitt. Vi måste vara medvetna om att det finns en
              väldigt stark ägarstruktur bakom detta.
            </seg>
            <seg n="72991369">
              Man säger från kommissionen att man ska titta på den geografiska
              delen av medieägandet, vilka samhällsgrupper som tjänar på eller
              missgynnas av det här, vilket utbud som finns och vilken koncentration
              som finns på företagsnivå. Europeiska kommissionen tycker att
              det här åtminstone är början till ett problem, så det förvånar
              mig att kulturministern så starkt betonar att man inte ser något
              problem.
            </seg>
            <seg n="bd23a990">
              Jag ska avsluta med en sista fråga. Man har också en tidsplan.
              2007 ska det göras omfattande undersökningar av mediemångfalden
              i Europeiska unionens stater, och det ska vara en identifiering
              av indikatorerna. Pågår något sådant arbete inom departementet?
            </seg>
          </u>
          <note type="speaker" n="3448fbd2">
            Anf. 56 HANS WALLMARK (m):
          </note>
          <u who="Q5650816" xml:id="i-733d4aa939001a48-2" n="0693fdd0">
            <seg n="e4a79a41">
              Herr talman! I politiken brukar vi ibland beskriva varandra som
              spegelbilder. Så tror jag att det blir i den här diskussionen.
              Mycket av det Helene Petersson pekar på i sina inlägg ser i och
              för sig jag också, men jag försöker då peka på andra saker. Jag
              tror i och för sig att de andra sakerna är sådant som Helene Petersson
              ser men då väljer att peka på sina saker. Så blir det gärna i
              den politiska diskussionen. Men låt mig ändå peka på några saker.
            </seg>
            <seg n="f4b83e9a">
              Helene Petersson för från riksdagens talarstol ett resonemang
              om riktig journalistik. Vad är riktig journalistik? Det kan man
              möjligtvis göra. Det har jag gjort såsom verksam redaktör. Det
              kan man göra på Publicistklubben. Jag tror däremot att man, herr
              talman, borde visa en större ödmjukhet när det gäller att från
              riksdagens talarstol recensera vad som är riktig journalistik.
              Bakom finns det ju läsare som väljer att ha den här typen av publikationer
              och som tycker att den tidningen eller den tryckta pappersprodukten
              är bättre än någon annan och föredrar den. Man kan mycket väl
              föra en diskussion, men jag tror att man ska visa stor ödmjukhet
              från riksdagens talarstol när det gäller den så kallade riktiga
              journalistiken.
            </seg>
            <seg n="962ddae7">
              Den andra bilden som jag vill peka på var det som Helene Petersson
              tog upp om att Herenco nu köper Folkbladet nere i Mellansverige.
              Det är en del av sanningen. En annan är att det kanske är den
              typen av uppköp som leder till att de tidningarna blir kvar och
              inte likt Arbetet försvinner.
            </seg>
            <seg n="dabd4bca">
              Jag kan peka på en annan tidningskoncern, nämligen Anderkoncernen
              uppe i Värmland som genom att köpa mindre tidningar har bevarat
              tidningar på orter som kanske inte skulle ha kvar dem annars:
              Kristinehamn, Filipstad, Arvika, Sunne. Man ska inte vara rädd
              för att tidningshus kan samarbeta med varandra.
            </seg>
            <seg n="99965f10">
              Herr talman! Ett avslutande gott exempel på det är det som sker
              i Luleå där två tidningar som inte har presstöd, nämligen Norrländska
              Socialdemokraten och den moderata Norrbottenskuriren, nu har valt
              att inleda ett samarbete. Jag tror att man inleder samarbetet
              för att få behålla tidningarna, för att kunna behålla två tidningsröster
              utan presstöd.
            </seg>
          </u>
          <note type="speaker" n="d8b9d325">
            Anf. 57 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-538119ca46294821-5" n="d4a3ceed" next="i-f9689c22df5ab2ff-5">
            <seg n="bc3e5caa">
              Herr talman! Helene Petersson är bekymrad, har jag förstått,
              över att bolagen blir större. Då undrar jag: Vad är alternativet?
              Är det bättre att de blir mindre? Jag är inte så övertygad om
              det med tanke på hur mediemarknaden ändå utvecklar sig och hur
              allt fler medier går in i varandra. Det kan vi också se på SVT:s
              behov av att hitta nya plattformar, för att bara ta ett exempel.
            </seg>
            <seg n="d9306abc">
              Lösningen på det här kan knappast vara ökad statlig detaljstyrning.
              Det skulle se väldigt märkligt ut. Någon form av stopplag skulle
              vara ännu värre.
            </seg>
            <seg n="32a16961">
              Men vi kan titta lite grann på den så kallade ägarkoncentrationen.
              Det har varit ett par fusioner under 2000-talet som man väl ändå
              i någon mening kan säga har bidragit till att det har blivit en
              bättre konkurrens och en jämnare ställning mellan dem som är starka
              på mediemarknaden. De största ägarna, Bonniers och Schibsted,
              har inte ökat sin andel av marknaden under de senaste 13 åren.
              Sedan har det kommit in andra: Stampen, Norrköpings Tidningar,
              Mittmedia, Anderkoncernen, Gota Media och flera andra. Men trots
              allt har de här blivit jämnstarka, vilket man ändå måste se som
              någonting positivt.
            </seg>
            <seg n="f4970bca">
              Det är förmodligen stora förändringar som väntar på mediemarknaden.
              Då måste det finnas en stark ägare och ett kapital för att klara
              av det.
            </seg>
            <seg n="3c50c38d">
              Det blir allt fler som läser tidningen på nätet. Det är också
              en utveckling som man måste förhålla sig till. Förmodligen är
              den ofrånkomlig. Men min förhoppning, eftersom jag liksom Hans
              Wallmark är skolad i den gamla tiden, är att det inte kommer att
              innebära papperstidningens död. Men säker kan naturligtvis ingen
              vara, för nya generationer får nya medievanor.
            </seg>
            <seg n="3272608e">
              När det gäller mediekoncentration gissar jag att det i Helene
              Peterssons fråga inte bara handlar om tidningar utan också om
              vad som händer på etermediesidan. Där vi kan konstatera att den
              förändring som skett har varit att många tittare, på gott och
              ont, har lämnat SVT, 1:an och 2:an, för att se på andra mer nischade
              kanaler. Det behöver inte vara fel. Det har kommit in fler aktörer,
              fler röster, fler åsikter, ett bredare utbud. Jag tycker att det
              är väldigt positivt.
            </seg>
            <seg n="0d1d4ed7">
              Slutligen var det en EU-rapport som jag måste erkänna att jag
              inte har sett, men jag tar gärna del av den. Där talar man om
              maktkoncentrationen apropå medieområdet i Europa. Jag ska studera
              den, men jag kan ändå konstatera att Sverige skiljer sig i flera
              avseenden från andra delar av Europa, inte minst för att dagstidningen
              har en stark ställning. Det skiljer sig väldigt mycket inte minst
              från södra Europa. Vi har också ett radiolyssnande som är väldigt
              starkt i Sverige. Det är jag också glad över.
            </seg>
          </u>
          <note n="d4b18df0">
            Anf. 58 HELENE PETERSSON i Stockaryd (s):
          </note>
          <u who="Q297821" xml:id="i-f9689c22df5ab2ff-5" n="d4a3ceed" prev="i-538119ca46294821-5">
            <seg n="9f49503a">
              Herr talman! Det finns grannländer som har tittat på det här
              och som faktiskt har lagt begränsningar utan att det påverkar
              den enskilda tidningen. Man har en begränsning av hur stort ägande
              man får ha på tidningsmarknaden. Medie Norge hade tänkt äga de
              fyra största regionala tidningarna i landet. De hade sökt tillstånd,
              och de fick nej.
            </seg>
            <seg n="edcb6a4c">
              Vi har Konkurrensverket här. Sanktionsmöjligheterna tycker jag
              också att man ska titta på. Som jag nämnde köpte Bonniers upp
              hela TV 4, och det är sagt att TV 4 inte har levt upp till de
              krav som man har gått med på. Bland annat stod det om ägarförändringarna,
              och detta skedde våren 2007. Har ministern över huvud taget funderat,
              tittat, jämfört TV 4:s tillstånd med vad som hände när Bonniers
              köpte upp dem?
            </seg>
            <seg n="bb3e4caa">
              Granskningsnämnden har fällt TV 4 för att man hade för lite kultur.
              De levde inte heller upp till det. Vad har vi för sanktionsmöjligheter?
              Det här tycker jag att vi måste titta på. Medierådet, det som
              tidigare var Våldsskildringsrådet, har en jätteviktig roll när
              det gäller barn och ungdomar. Men de borde också ha ett uppdrag
              att göra barn och ungdomar medvetna om sambanden och hur det ser
              ut på mediemarknaden att det faktiskt är kanalens ägare som gör
              löpet på en kvällstidning och att något som hänt på tv kvällen
              innan inte är den största nyheten i Sverige.
            </seg>
            <seg n="affab3e7">
              Det finns många intressanta rapporter. Jag har läst Radio- och
              TV-verkets rapport nu och även kommissionens arbetsdokument. Två
              forskare har kommit ut med en bok Radio och TV efter monopolet
              . Vi har presstöden och dagstidningens ekonomi. Allt pekar i samma
              riktning.
            </seg>
          </u>
          <note type="speaker" n="15e55db7">
            Anf. 59 Kulturminister LENA ADELSOHN LILJEROTH (m):
          </note>
          <u who="Q297821" xml:id="i-4984245c539a2f32-23" n="d4a3ceed">
            <seg n="6c5b59ec">
              Herr talman! Inledningsvis vill jag säga att jag håller med om
              att det är en politisk fråga att säkerställa mångfald i medierna
              genom att ge förutsättningar. Jag tycker också att jag under debatten
              väl har redogjort för det vi faktiskt gör, inte minst från regeringens
              men också från riksdagens sida. Det tycker jag alltså inte att
              jag behöver gå in på igen.
            </seg>
            <seg n="c8c05133">
              Men vi måste också säkerställa att det finns en god konkurrens,
              och man kan alltid diskutera vad det innebär. Jag tycker också
              att konkurrens alltid kan bli bättre. Det är någonting man hela
              tiden måste sträva mot.
            </seg>
            <seg n="6ae09424">
              Helene Petersson nämnde Konkurrensverket. De prövade bland annat
              frågan när Sandrews skulle sälja sitt innehav, och SF var intresserade.
              Konkurrensverket sade nej, och i stället gick Astoria in som en
              aktör. Tyvärr gick de i konkurs, och det finns fortfarande i efterdyningarna
              av detta en debatt om varför det skedde, om det hade behövt ske
              och i vad mån man hade tillgång exempelvis till storfilmer. Den
              diskussionen lär pågå ett tag till. Jag har möte med Svenska Filminstitutet
              i morgon, och jag gissar att dessa frågor kommer upp.
            </seg>
            <seg n="2d77f90f">
              Sedan är det väl alldeles utmärkt att vi får rapporter, bland
              annat Kent Asps rapport som jag förstår att Helene Petersson syftar
              på, när det handlar om sådant som även Granskningsnämnden ser
              på. Men jag har inte den konspiratoriska uppfattningen att jag
              ser någon form av samband mellan ägarna till exempelvis en tidning
              och ett tv-bolag och hur löpsedlarna utformas. Jag har betydligt
              högre tilltro till journalisternas integritet än vad Helene Petersson
              har.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="c98e83e5">
            11 § Svar på interpellation 2007/08:78 om god infrastruktur och
            ett växande näringsliv
          </note>
          <note type="speaker" n="8de5e0cf">
            Anf. 60 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-24" n="9c698210">
            <seg n="ce5627d2">
              Herr talman! Monica Green har frågat mig hur jag avser att se
              till att Västsverige får de viktiga infrastruktursatsningar som
              är nödvändiga för en långsiktig satsning på jobb och tillväxt.
            </seg>
            <seg n="41caadc8">
              Betydelsen av en väl fungerande infrastruktur för företagande
              och tillväxt kan inte nog understrykas. Transportkostnaderna blir
              lägre och transporttiderna kortare, och leveranssäkerheten ökar.
              En bättre fungerande infrastruktur innebär även utrymme för ökad
              konkurrens, mer välfungerande marknader, en utvidgad arbetsmarknad
              som stöder arbetskraftdeltagande och bättre matchning av arbetskraft
              mot företagens behov. Infrastrukturåtgärder ses därför som en
              viktig del i regeringens jobb- och företagspolitik.
            </seg>
            <seg n="071f0691">
              Regeringen gav i november 2006 Vägverket och Banverket i uppdrag
              att revidera den nu gällande nationella väghållningsplanen respektive
              banhållningsplanen för perioden 20042015, eftersom det fanns brister
              i de planer som den tidigare regeringen fastställt. Bristerna
              gäller främst tidsplaner och kostnadsberäkningar för olika projekt.
              Remissbehandlade förslag överlämnades till regeringen under sommaren.
              Förslagen bereds för närvarande och regeringen har för avsikt
              att senare under 2007 fastställa reviderade väg- och banhållningsplaner
              för 20042015. Jag kan med hänsyn till det pågående arbetet för
              närvarande inte uttala mig om enskilda infrastrukturprojekts framtid.
            </seg>
            <seg n="ca50ae73">
              Regeringen har även inlett arbetet med en ny planeringsomgång
              för transportinfrastrukturen som ska avse perioden 20102019. Som
              ett första steg har ett antal myndigheter haft i uppdrag ett utarbeta
              ett underlag för en kommande proposition om infrastruktur som
              regeringen planerar att lägga fram under mars 2008. Underlagen
              har remissbehandlats och bereds för närvarande inom Regeringskansliet.
            </seg>
            <seg n="565fc8fc">
              När riksdagen sedan beslutat med anledning av förslagen i propositionen
              kommer ett skede då en mer konkret diskussion om prioriteringar
              av olika åtgärder äger rum.
            </seg>
            <seg n="eda12868">
              Regeringen är angelägen om att det regionala utvecklingsarbete
              som bedrivs i länen tas till vara. Den närhet och förankring som
              krävs för att identifiera det berörda näringslivets behov och
              följa dess ofta snabba utveckling har i stor utsträckning den
              regionala nivån. En aktiv dialog förs därför med länen eller i
              förekommande fall regionala självstyrelseorgan. Västra Götalandsregionen
              är också en av två regioner som erbjudits att bidra med ett sammanhållet
              regionalt underlag för infrastrukturen.
            </seg>
            <seg n="a129ca11">
              Regeringen ser avslutningsvis möjligheter att genom utvecklade
              upphandlings- och kontraktsformer skapa samhällsekonomiska och
              driftsekonomiska effektivitetsvinster och överväger därför såväl
              alternativa former för upphandling som nya metoder att organisera
              finansieringslösningar för infrastruktur, däribland så kallad
              OPS offentlig-privat samverkan. Sådana alternativa former kan
              inkludera nya verktyg för att möjliggöra medfinansiering och ökad
              delaktighet från offentliga och privata intressenter, såsom till
              exempel kommuner, regioner, näringsliv och enskilda brukare, i
              form av exempelvis brukaravgifter och investeringsmedel. Frågor
              kring offentlig-privat samverkan bereds för närvarande i Regeringskansliet.
            </seg>
          </u>
          <note type="speaker" n="5908b345">
            Anf. 61 MONICA GREEN (s):
          </note>
          <u who="Q3358763" xml:id="i-d85453cfb45d3694-0" n="ca4120d1">
            <seg n="7f65bf34">
              Herr talman! Infrastrukturministern har svarat mig och säger
              att man inte kan kommentera i dagsläget eftersom planering pågår.
              Mycket planering blir det, och ofta får man höra att i dagsläget
              kan vi inte kommentera. Sedan, när det väl är färdigplanerat,
              är det redan för sent. Därför tror jag att det egentligen är rätt
              tid att diskutera nu, eftersom infrastrukturpropositionen ska
              komma i vår. Jag tror alltså att det är alldeles utmärkt att debattera
              just Västsveriges infrastruktur nu.
            </seg>
            <seg n="b1e7e7d5">
              Västsverige har ännu inte fått sin del av infrastruktursatsningarna.
              Det sprids en myt, och jag tror till och med att infrastrukturministern
              har bidragit till spridningen av denna myt, om att Västsverige
              har fått en för stor del av infrastrukturkakan. Det är helt fel.
              Västsverige har inte fått sin tilldelning av infrastruktursatsningarna
              tidigare, bland annat för att vi förr i tiden var osams. Skaraborgarna,
              boråsarna, göteborgarna och bohuslänningarna kunde inte komma
              överens om vilka satsningar som skulle göras först.
            </seg>
            <seg n="ba0712a9">
              När vi fick en region samlade vi i Västsverige oss för första
              gången och har gjort gemensamma kraftansträngningar för att faktiskt
              vara sams om vilka satsningar som ska göras. Det var inte förrän
              regionen bildades och man kunde samla sina tankar och planera
              som vi fick en större del än vad vi tidigare fått. Det var bra
              så långt. Men vi har ännu inte fått den rättmätiga delen.
            </seg>
            <seg n="07c2dc82">
              Dessutom blir man i Västsverige väldigt orolig nu. Näringslivet,
              fackförbunden och människor i gemen i Västsverige är mycket oroade,
              både över den urholkning av planerna som skedde i våras och över
              hur det ska gå framöver. Jag vet att infrastrukturministern brukar
              säga att de planer som sossarna hade var blå dunster och inte
              räckte till, att det var för lite pengar. Då undrar jag varför
              ni inte tillsatte de pengarna. I opposition hade ni ju betydligt
              mer pengar. Det var inte bara Centern utan även moderater. Nu
              har vi en moderat med i debatten. Hon kanske kan legitimera att
              de lovade betydligt mer pengar, vägar och järnvägar över hela
              Sverige i valrörelsen, sådant som skulle träda i kraft när de
              väl vann valet.
            </seg>
            <seg n="634b2df6">
              Nu fick vi en borgerlig regering, och det är klart att många
              väljare då förväntade sig att det som många politiker lovade i
              valrörelsen också skulle uppfyllas.
            </seg>
            <seg n="7ce7843a">
              Men jag har stora förhoppningar. Det måste man ha. Det är nu
              den här regeringen. Då kan vi inte ha förhoppningar på dem som
              inte styr för närvarande. Jag har stora förhoppningar på att Åsa
              Torstensson ser till att Västsverige graderas upp ytterligare
              när det gäller satsningar på E 20, när det gäller satsningar på
              Västra stambanan, när det gäller satsningarna i Göteborg och när
              det gäller Trollhättepaketet. Många inom både facket och näringslivet
              är oerhört oroliga över att löftena inte ska hållas och att Trollhättepaketet
              inte ska verkställas. Även satsningar på väg 40 och järnvägssatsningar
              behövs i Västsverige.
            </seg>
            <seg n="2487e51b">
              Det är viktigt för Västsverige att vi får den här tillväxten,
              och det är viktigt att satsa nu. Det är nu när det går så här
              bra för Sverige som vi ska satsa på framtiden. Det är nu vi måste
              tänka på kommande händelser i eventuella lågkonjunkturer. Det
              är nu vi ska planera rätt för att vi ska ha jobben kvar även i
              en lågkonjunktur.
            </seg>
          </u>
          <note type="speaker" n="76f819c3">
            Anf. 62 CECILIA WIDEGREN (m):
          </note>
          <u who="Q4990451" xml:id="i-cb29fef362908c7b-0" n="d01e4aa4">
            <seg n="504b132d">
              Herr talman! Den här interpellationsdebatten hänger väl samman
              med regeringens arbetslinje och jobbpolitik. Infrastrukturen är
              självklart en del av att få en ännu starkare tillväxt i en positiv
              konjunktur, som vi befinner oss i just nu, men också att människor
              i sin vardag känner att de är säkra när de färdas runt om i Sverige.
              Det är oerhört viktigt.
            </seg>
            <seg n="f358ff7c">
              Jag kan väl känna mig lite förvånad över att vi nu helt plötsligt,
              2007, ska lösa alla bekymmer. Tidigare talare har suttit vid makten
              och haft ansvaret i tolv år. Då antar jag att det inte var lika
              viktigt. Men just nu, 2007, ska vi lösa det här.
            </seg>
            <seg n="d9ad455c">
              Jag skulle snarare säga: Äntligen har vi en regering som lite
              grann vill lyssna på att vi kanske inte kan sköta allting inifrån
              det här huset, utan vi ska vara med och lyssna på vad som sker
              i vår omvärld och vara väldigt glada över företagsledare som Leif
              Johansson och andra som öppnar för alternativa finansieringar
              och vill möjliggöra detta. Jag kan snarare säga: Äntligen finns
              det positiva skrivningar. Äntligen är regeringspartierna överens
              om det här. Äntligen kan vi komma framåt och konkretisera oss.
              Och det har ändå bara gått ett år. Vi har väl elva år kvar då,
              om vi ska jämföra oss med de tidigare regeringsinnehavarna. Det
              känns väldigt positivt, tycker jag, kopplat till finansieringsdiskussionen.
            </seg>
            <seg n="44a2de1b">
              När det gäller de alternativa finansieringslösningarna tycker
              jag att det är bra att det kokas ute i buskarna nu, att man funderar
              på vilka olika sätt det finns för att komma framåt och att ministern,
              herr talman, inte känner något ansvar för att säga nej till olika
              former av finansiering utan snarare kan säga ja, jag lyssnar,
              jag är öppen, jag tar del av detta. Det tycker jag känns oerhört
              positivt.
            </seg>
            <seg n="d9a9c643">
              Jag tycker inte att det finns några andelar i infrastrukturdebatten.
              Jag tror att det har hämmat Västsverige. Så är det. Man har kört
              racet ganska hårt från Västsveriges sida och sagt att bara vi
              blir eniga så får vi vår del. Jag tror att det har hämmat enormt.
              Jag tror inte att det finns en andel att få från ministern.
            </seg>
            <seg n="22c9b3bb">
              Däremot tycker jag att sakargument kan bära, och jag tror att
              de kan bära ända fram till ministern och kommande propositioner.
              Ett av de argument jag möter i min vardag är: Jag bor vid det
              som ska vara motorvägen mellan Sveriges första stad och Sveriges
              andra stad. Där har vi ingen motorväg i dag. Vi har 17 mil där
              vi efterfrågar att det ska bli lite mer väg för att det ska kallas
              motorväg. Det är ändå vägen från Sveriges huvudstad till Sveriges
              andra stad.
            </seg>
            <seg n="339428cc">
              Argumenten bär också därför att det är en av de största godssträckorna
              vi har i landet. Vägen binder samman de största regionerna, inte
              bara i Sverige utan också i hela Nordkalotten. Det vet vi är allt
              från norra Finland och nedåt.
            </seg>
            <seg n="e45d8588">
              När jag talade med den tidigare infrastrukturministern visste
              hon inte att det var E 20 jag pratade om. Det visste inte heller
              förre statsministern. Nu är jag mycket väl förtrogen med både
              statsministern och infrastrukturministern i den här regeringen
              och vet att de mycket väl känner till att det är E 20 jag pratar
              om. Det är utifrån min verklighet och min vardag, och investeringar
              där kommer att komma framöver. Det är jag helt övertygad om med
              tanke på att sakargumenten kommer att bära framöver i de här debatterna.
            </seg>
            <seg n="832cf152">
              Nu är det viktigt att ha tillförsikt till den process som pågår,
              att vara idel öra och lyssna till förslag om finansieringsformer
              men också sakargumenten. Då kommer resten att landa i den vågskål
              som vi vill att det ska landa i.
            </seg>
          </u>
          <note type="speaker" n="2b368604">
            Anf. 63 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-25" n="9c698210">
            <seg n="e7c50e10">
              Herr talman! Visst är det härligt att lyssna på socialdemokraten
              Monica Greens engagemang för infrastrukturen i Västsverige. Det
              är stimulerande. Vi har inte hört så mycket engagemang tidigare
              för infrastrukturen. Du är välkommen i gänget, Monica.
            </seg>
            <seg n="191a449e">
              Sedan tror jag att det är bra om Monica Green slutar upp att
              prata om myter om Västra Götalandsregionen. Jag tror att det är
              citat från Monica Green själv som hon försöker sprida vidare.
            </seg>
            <seg n="8ee46e3c">
              Men mycket riktigt är det så att det finns en oro i näringslivet
              för den situation som har uppkommit med anledning av revideringen
              av befintlig plan. Jag har tydligt fått ett svar från Vägverket
              och Banverket att det varit ett stort luftslott. Det har varit
              mycket luft och lite verklighet. Naturligtvis blir det en oro
              för vad som händer med det stora hålet.
            </seg>
            <seg n="54db2ca4">
              Därtill vet Monica Green att vi har ett oerhört stort behov av
              att komma i kapp på underhållssidan när det gäller vägarna, som
              Monica Green heller inte har pratat om eller engagerat sig i tidigare.
              Därför är det naturligtvis så, om Monica Green försöker engagera
              sig också i ett budgetarbete för att försöka lösa problemen med
              de svarta hål som Monica Green tidigare inte har engagerat sig
              i, att det krävs en del av den här planeringen.
            </seg>
            <seg n="bc9b8d47">
              Vi startade budgetarbetet för 2008 just för att återta fokus
              på behovet av nya pengar till underhållssidan så att vi inte raserar
              den vägstandard vi har. Då lägger vi ytterligare betalningskrav
              på kommande generation, dubbelkostnader, både för det gamla och
              för det nya. Därtill har vi lagt en del nya resurser på investeringssidan.
            </seg>
            <seg n="7491a2c4">
              Men det är miljardbelopp vi pratar om, som Monica Green och Socialdemokraterna
              tidigare inte har sett till fanns i den plan som riksdagen antog
              och som också skulle hålla budgetmässigt. Det arbetet pågår, liksom
              arbetet med inriktning mot 2019 där regionerna har varit mycket
              delaktiga. Västra Götaland har från mig fått ett specialuppdrag
              att själva mycket tydligt ta det samlade ansvaret för inriktningen
              mot 2019 på ett sätt som de tidigare inte har fått. På så sätt
              kan de hitta en effektiv planering, en transportövergripande planering,
              just för att möta både miljökraven och ekonomisk effektivisering,
              behovet av logistik för både näringslivets behov att pendla mellan
              olika transportslag och människors möjlighet att hitta en smidig
              pendlingsregion. Allt detta har Västra Götalandsregionen arbetat
              med tillsammans med sina kommuner och överlämnat till regeringen.
              Och vi arbetar nu med detta.
            </seg>
          </u>
          <note type="speaker" n="1c5d7298">
            Anf. 64 MONICA GREEN (s):
          </note>
          <u who="Q3358763" xml:id="i-b19bad8de0b709a5-0" n="ca4120d1" next="i-f69d42778594c0d8-0">
            <seg n="c8d0df6b">
              Herr talman! Jag får nog be om ett förtydligande. Vad var det
              du kallade mina inlägg? Var det tjohong, eller vad var det?
            </seg>
          </u>
          <note n="12f6119b">
            (Statsrådet Åsa Torstensson (c): Förlåt?)
          </note>
          <u who="Q3358763" xml:id="i-f69d42778594c0d8-0" n="ca4120d1" prev="i-b19bad8de0b709a5-0">
            <seg n="47355470">
              Vad var det du kallade mina inlägg? Välkommen Monica Green, det
              är så roligt att höra hennes tjohong. Jag vet inte om det var
              ett sätt att försöka nedvärdera mina inlägg eller vad det var.
              Vi får väl lyssna på inspelningen sedan.
            </seg>
            <seg n="19d779ec">
              Jag tycker att vi ska prata om sakfrågorna. Om du välkomnar mig
              till infrastrukturdebatten tackar jag för det. Men jag vill inte
              bli nedvärderad och att man försöker påskina att det jag säger
              inte skulle vara värt något. Jag tycker att den här debatten har
              en mycket viktigare ton och att vi ska hålla oss till den.
            </seg>
            <seg n="6cbe1eab">
              Jag vill ha bra vägar och järnvägar i hela Sverige, och förresten
              i hela EU. Jag tycker att det är viktigt att vi samlar oss och
              tar krafttag. Jag är förstås förvånad över det vi hörde Cecilia
              Widegren säga alldeles nyligen. Hon var nämligen ute och gav löften
              om E 20 i åtta år. Bara borgarna vann valet skulle det minsann
              byggas en motorväg. Flera väljare i Skaraborg trodde säkert på
              det. De blev förstås förvånade över att det första som händer
              är att planeringen ändras och att vi ska gå in i en ny planeringsperiod
              i stället.
            </seg>
            <seg n="f9457627">
              Dessutom var jag med vid första spadtaget som togs på E 20 för
              att det skulle bli första delen av en motorväg. Det var under
              vår tid vid regeringsmakten som det blev av. Nu vill vi att det
              blir en fortsättning på det.
            </seg>
            <seg n="4ab9c450">
              Jag blir väldigt oroad om det ska ta elva år till, som vi hörde
              i ett tidigare inlägg. Ska det ta elva år innan vi får nästa etapp
              på E 20? Det är beklämmande.
            </seg>
            <seg n="f4129feb">
              Västsverige har bra sakargument för att få vägar och järnvägar
              byggda. Det är oerhört viktigt för miljön att vi betonar både
              järnväg och väg. Där är jag också oroad över att den nuvarande
              regeringen tycker att det är viktigare med vägar än järnvägar.
              Vi socialdemokrater tycker att det är lika viktigt. Därför behövs
              lösningar för bland annat Västra stambanan. Där har vi en moderat
              som försöker hindra hela utbyggnaden. Åsa Torstensson och jag
              har debatterat frågan tidigare.
            </seg>
            <seg n="21765d74">
              Åsa Torstensson påstår att jag far med osanning och ägnar mig
              åt ryktesspridning om Västsverige. Men det är Åsa Torstensson
              själv som har sagt att resten av landet tappade sugen när Trollhättepaketet
              skulle genomföras. Dessutom har statsministern också sagt det
              från talarstolen. Det är nog bäst att hålla sig till sanningen,
              Åsa Torstensson.
            </seg>
            <seg n="16db5869">
              När det gäller näringslivet i Västsverige har både Saab i Trollhättan
              och Volvos ledning i Göteborg visat en stor oro över att Trollhättepaketet
              inte ska bli av, att det inte kommer några besked från regeringen
              om hur det blir och planer på sänkta nivåer.
            </seg>
            <seg n="9d0b7b3d">
              Det finns ett stort allvar i oron för tillväxten i Västsverige.
              Det gäller både vägarna, järnvägarna och lösningen för Göteborg.
              Göteborg behöver en lösning på lång sikt. Det behövs kraftfulla
              satsningar. Vi behöver utveckla både västra Sverige, resten av
              landet och EU. Vi behöver göra det nu. Vi behöver göra planeringen
              när det är högkonjunktur. Det kommer inte alltid att vara högkonjunktur
              i landet, och därför behöver vi satsa nu. Om Åsa Torstenson behöver
              fler argument för att övertyga sina borgerliga kamrater, bland
              annat moderaten Anders Borg, kan hon gärna återkomma till mig
              så ska jag ge några tips.
            </seg>
          </u>
          <note type="speaker" n="c239fc39">
            Anf. 65 CECILIA WIDEGREN (m):
          </note>
          <u who="Q4990451" xml:id="i-cb29fef362908c7b-1" n="d01e4aa4">
            <seg n="625d895b">
              Herr talman! Angående kopplingen till vallöften kan vi notera
              att väljarna valde en allians framför de tidigare tolv åren. Man
              hade väl inte lyckats med sina tidigare vallöften, och nu fick
              några andra chansen att leva upp till sina vallöften. Vi ska väl
              också få tolv år på oss om det här ska mätas enligt den skala
              som Monica Green tycker är utgångspunkten.
            </seg>
            <seg n="94c5777c">
              Jag kan konstatera att spadtaget på E 20 togs en månad innan
              valet. Det är fantastiskt tajmat. Jag räknar med att ett par dagar
              innan nästa val är det helt lugnt, infrastrukturministern.
            </seg>
            <seg n="3b71eec0">
              Jag började fundera på vad interpellationen egentligen handlar
              om, herr talman. Här går man upp och talar om att man egentligen
              borde ha gjort detta. Man hade tolv år på sig. Sedan rabblar man
              upp en massa argument, och därefter önskar man regeringen och
              ministern lycka till med att genomföra detta. Infrastrukturministern
              är dessutom redan överens med sina regeringskamrater när hon ska
              titta på de olika finansieringsmöjligheterna. Det är bara att
              köra på.
            </seg>
            <seg n="1082046e">
              Jag uppfattar det här som en positiv interpellation där man ger
              carte blanche kör på. Interpellanten själv har inte någon samarbetspartner
              för de olika finansieringslösningar som hon själv frågar efter
              i interpellationen.
            </seg>
            <seg n="2e12987a">
              Jag kan ändå bejaka detta, och jag tycker att det är intressant
              att följa upp vilka kreativa lösningar som kan komma fram. Det
              är positivt. Jag vill ändå skicka med infrastrukturministern den
              oro jag kan känna inför den kostnadsexplosion som finns på infrastrukturområdet.
              Man får lära av tidigare upphandlingar och arbeten som har gjorts
              inom de olika statliga verken banverk och vägverk där man inte
              fullt ut har lyckats bromsa den kostnadsutveckling som faktiskt
              finns i dag på infrastrukturområdet.
            </seg>
            <seg n="42fd5303">
              Vi ska bejaka alla skattepengar. Vi skickar in ungefär 30 miljarder
              i dag till infrastrukturområdet. Vi ska kanske granska om pengarna
              används på bästa möjliga sätt så att skattebetalarna verkligen
              fullt ut får effekt för sina pengar.
            </seg>
          </u>
          <note type="speaker" n="7cb4c390">
            Anf. 66 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-26" n="9c698210">
            <seg n="015bc1fa">
              Herr talman! Jag får säga som Cecilia Widegren, nämligen att
              jag verkligen hoppas att Monica Green och alla i näringslivet
              som i dag är oroliga för att planerna inte håller väljer att samtala
              med näringslivet. Det har talats om att vi lade fram planer utan
              tillräckliga resurser, och därför ska det få effekter på de planer
              som riksdagen en gång antog och trodde skulle genomföras. Det
              kanske hade varit på sin plats om Monica Green tog det samtalet
              och i ärlighetens namn förklarade bakgrunden till det luftslott
              till plan som många i landet har trott skulle genomföras.
            </seg>
            <seg n="2fb08b76">
              Det är också intressant när Monica Green i sin interpellation
              lyfter upp vikten av att bejaka att andra finansieringsformer
              kan vara aktuella. Då kanske Monica Green själv kunde beskriva
              om Socialdemokraterna är intresserade av andra finansieringsformer.
              Det skulle vara intressant att höra Monica Green beskriva Socialdemokraternas
              syn på möjligheten att öppna för privata samverkansformer. Jag
              tror att det är en del av möjligheten att göra effektiva upphandlingar
              och på så sätt hantera våra samlade skattemedel på ett mer effektivt
              sätt. Låt oss höra vad Monica Green har för syn på detta.
            </seg>
            <seg n="f1979fd7">
              Vad gäller Trollhättepaketet fortsätter Monica Green att sprida
              en obefogad oro. Järnvägen byggs, och vägen byggs. Jag har inte
              fått några frågor som skulle visa på en oro de borde ha ställts
              direkt till mig för att de inte skulle byggas i linje med det
              som tidigare har planerats.
            </seg>
          </u>
          <note type="speaker" n="63f6bebf">
            Anf. 67 MONICA GREEN (s):
          </note>
          <u who="Q3358763" xml:id="i-d85453cfb45d3694-1" n="ca4120d1">
            <seg n="ac680381">
              Herr talman! Carte blanche javisst! Jag vill att det ska ske
              en satsning på infrastrukturen i Västsverige. Jag vill ge Åsa
              Torstensson argument. Jag kan förstå att Åsa Torstensson behöver
              argumenten för att stärka dem i planeringen och när hon sedan
              ska vända sig till finansminister Anders Borg. Då behöver infrastrukturministern
              argument om hur viktigt det är att satsa på vägar och järnvägar.
              Hon får gärna komma med förslag på hur samarbetet med regionala
              näringslivet för finansiering av investeringar och järnvägar ska
              gå till om det kan leda till snabbare genomförande och lägre kostnader.
              Det är jättespännande. Om det går att hitta de förslagen är det
              fantastiskt bra. Då är det bara att köra på.
            </seg>
            <seg n="73b807c3">
              Hittills har näringslivet sagt att man ska ha tillbaka det man
              har satsat. Vi vet att aktieägare ofta vill ha vinstutdelning
              på det de har satsat. Hittills har näringslivet sagt att man naturligtvis
              ska få vinst på det man satsar. Kanske är det billigare att låna
              från Riksgälden.
            </seg>
            <seg n="7e818d88">
              Jag är öppen för förslag. Om ni kommer fram med sådana idéer
              och förslag som är snabbare och ger lägre kostnader är det bara
              att köra. Det behövs för både Västsverige, E 20, Västra stambanan,
              lösningar i Göteborg och i Borås, E 6 och naturligtvis också Trollhättepaketet.
              Men också resten av landet behöver satsningarna. Nu hoppas vi
              på lösningar.
            </seg>
            <seg n="a1de31e0">
              Beskedet från Åsa Torstensson om att planeringen för Trollhättepaketet
              ligger fast är välkommet. Saabs ledning, Volvos ledning och fackförbunden
              i Västsverige är mycket oroade. De har skrivit till Maud Olofsson
              och till andra om sin oro. När jag träffar dem kan jag lämna det
              här beskedet.
            </seg>
          </u>
          <note type="speaker" n="a3337833">
            Anf. 68 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-27" n="9c698210">
            <seg n="4bfe7a96">
              Herr talman! Det är intressant att Monica Green bejakar offentlig-privat
              samverkan. I Socialdemokraternas motion står något annat, nämligen
              att Vägverket, Banverket och VTI av regeringen har fått i uppdrag
              att utreda förutsättningen för offentlig-privat samverkan, OPS,
              vid infrastrukturprojekt. Socialdemokraterna menar att det är
              fel väg att gå. Kanske Monica Green borde prata med sin gruppledning
              om detta stora intresse för att nu gå vidare med offentlig-privat
              samverkan.
            </seg>
            <seg n="c0403b25">
              Västra Götalandsregionen har, precis som jag inledde med att
              säga, haft ett speciellt uppdrag att göra den samlade inriktningen
              för 2019 tillsammans med Skåneregionen och har på djupet arbetat
              med detta med både organisationer och kommuner. Jag hoppas verkligen
              att även Monica Green har varit engagerad i det, för då finns
              också det engagemanget som underlag från Västra Götalandsregionen.
            </seg>
            <seg n="de0027ee">
              Avslutningsvis, herr talman, vill jag upprepa att det inte finns
              någon som har vänt sig till mig med eventuell oro vad gäller väg-
              eller järnvägsbyggnationen i Trollhättepaketet.
            </seg>
            <seg n="51e92e10">
              Regeringen har ett mycket gediget arbete framför sig med anledning
              av planeringen gentemot 2019, och vi har ett mycket bra underlag
              från alla regioner runt omkring i landet. Västra Götalandsregionens
              arbete är, som jag sade, väldigt intressant att följa eftersom
              man här också har visat på möjligheten med en mycket horisontell
              planering och att då skapa förutsättningar för både miljösmarta
              lösningar och bra delaktighet av både människor och företag.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="d0b0dce0">
            12 § Svar på interpellation 2007/08:91 om illegal rovdjursjakt
            med snöskoter
          </note>
          <note type="speaker" n="ea0a881c">
            Anf. 69 Statsrådet ÅSA TORSTENSSON (c):
          </note>
          <u who="unknown" xml:id="i-538119ca46294821-6" n="9c698210">
            <seg n="9d24c2de">
              Herr talman! Helena Leander har frågat Eskil Erlandsson om han
              avser att verka för en obligatorisk märkning av snöskotrars drivmattor.
              Såsom arbetsfördelningen ser ut i regeringen är det jag som ansvarar
              för frågor som rör snöskotrar.
            </seg>
            <seg n="37a6160b">
              Jag delar Helena Leanders uppfattning att det är helt oacceptabelt
              att det bedrivs hetsjakt på djur, inte bara rovdjur, i Sverige.
              Jag är dock inte övertygad om att märkning av snöskotrars drivmattor
              får de effekter man önskar. Olovlig rovdjursjakt måste beivras
              på annat sätt.
            </seg>
          </u>
          <note n="8e42fcff">
            Frågan om obligatorisk märkning av snöskotrars drivmattor har
            tidigare behandlats genom bland annat ett regeringsuppdrag till
            Statens naturvårdsverk år 1982. År 1993 diskuterades frågan i
            Snöskoterutredningen. Frågan har även behandlats i miljö- och
            jordbruksutskottets betänkande 2000/01:MJU3. Under år 2005 fick
            Vägverket i uppdrag att utreda förutsättningarna för obligatorisk
            märkning av snöskotrars drivmattor.
          </note>
          <u who="unknown" xml:id="i-f9689c22df5ab2ff-6" n="9c698210">
            <seg n="fabd39f7">
              Samtliga utredningar har avstyrkt förslaget om att införa en
              obligatorisk märkning av snöskotrars drivmattor. Bland skälen
              för detta kan anges frågan om personlig integritet och tekniska
              problem. Det tillverkas så gott som inga snöskotrar i Sverige,
              utan dessa importeras främst från USA och Kanada. Handeln med
              snöskotrar omfattas av EU:s princip om varors fria rörlighet.
              Att Sverige skulle kräva obligatorisk märkning av importerade
              snöskotrars drivmattor skulle sannolikt bedömas som ett otillåtet
              handelshinder.
            </seg>
            <seg n="99554a1e">
              Mot denna bakgrund avser jag inte att verka för att införa obligatorisk
              märkning av snöskotrars drivmattor.
            </seg>
          </u>
          <note type="speaker" n="1d6f68d4">
            Anf. 70 HELENA LEANDER (mp):
          </note>
          <u who="Q4961406" xml:id="i-be496d51f7aaa2cd-0" n="c79d7780">
            <seg n="25ac6d0c">
              Herr talman! Jag får börja med att tacka ministern för att hon
              svarade på frågan även om den var ställd till fel person. Jag
              tänkte att jaktfrågor hade med jordbruksministern att göra. Det
              är inte så lätt.
            </seg>
            <seg n="ab91c742">
              Jag tycker att ministern är lite snabb med att avfärda förslaget.
              Till att börja med ifrågasätter ministern om det skulle ha någon
              effekt. Man måste ändå tänka att om de anonyma bödlar som i dag
              utan problem kan ha ihjäl rovdjur och andra djur från skoter plötsligt
              skulle veta att de kan identifieras och tvingas stå upp för sitt
              brott borde det ha någon form av avhållande effekt.
            </seg>
            <seg n="c55a7995">
              Sedan tar ministern upp frågetecken kring integritet och risken
              att märkning kan utgöra ett handelshinder. Integritetsfrågan är
              förstås en knepig fråga. Miljöpartiet är inga vänner av att staten
              ska hålla koll på en vart man än går, men som alltid får man göra
              en avvägning.
            </seg>
            <seg n="e7eaa8a6">
              I normalfallet är det egentligen inte något problem för den som
              håller sig till skoterlederna, där olika spår blandas med varandra.
              Den som däremot avviker från skoterleden, vilket man kan göra
              av fullt legitima skäl men också för att det djur man jagar inte
              är väluppfostrat nog att hålla sig till skoterleden, kan identifieras.
            </seg>
            <seg n="6265c525">
              Det ingrepp som det innebär måste vägas mot vad det betyder att
              slippa stå handfallen när man hittar ett dött djur i snön som
              har blivit hetsat och sedan dödat, kanske överkört på det mest
              brutala sätt, genom att man då kan identifiera den som har gjort
              det.
            </seg>
            <seg n="a89a80bb">
              Det skulle dessutom vara till hjälp för identifieringen vid andra
              brott, till exempel stölder av snöskotrar, plus att det kan vara
              till hjälp för räddningstjänsten om man måste söka efter en försvunnen
              skoterförare.
            </seg>
            <seg n="f94655f4">
              När det gäller frågan om handelshinder är det lyckligtvis inte
              så att man måste ha den här märkningen redan från början, utan
              det går att prägla in i efterhand. I Sverige finns en teknik för
              det patenterad sedan 1992, och den har även prövats i mindre skala
              av polisen med lyckat resultat. Dessutom förekommer märkning,
              om än inte obligatorisk, i såväl Kanada som Finland.
            </seg>
            <seg n="df3c0a33">
              Ministern tar upp olika instanser som ställer sig negativa till
              förslaget men säger ingenting om dem som ställer sig positiva.
              Ett flertal ideella organisationer, bland annat Svenska naturskyddsföreningen,
              Svenska rovdjursföreningen och Sveriges Veterinärförbund, har
              tillskrivit regeringen om att man vill ha en sådan här märkning.
              Även Rikspolisstyrelsen har ställt sig positiv till det i den
              översyn som de har gjort av skotertrafiken.
            </seg>
            <seg n="d0061a41">
              Jag tycker därför fortfarande att det finns starka skäl att införa
              en obligatorisk märkning av snöskotrars drivmattor och undrar
              vad ministern annars tycker att vi ska göra för att motverka illegal
              rovdjursjakt med snöskoter.
            </seg>
          </u>
          <note type="speaker" n="20b63959">
            Anf. 71 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-28" n="9c698210">
            <seg n="4edb3b10">
              Herr talman! Jag tror att illegal rovdjursjakt måste beivras
              på annat sätt. Det kan låta både svårt och enkelt, men jag tror
              fortfarande att mer information till allmänheten och ökad tillsyn
              är en bättre väg att gå för att få bukt med illegal rovdjursjakt.
            </seg>
            <seg n="3c2b6cfe">
              Från och med år 2000 krävs förarbevis för att få framföra snöskoter,
              och i förarbeviset ingår en utbildning med olika moment. Bland
              annat lär sig eleven att visa hänsyn både till människor och till
              djur och natur och att ha stor respekt för miljön. Det ingår som
              ett moment i förarbeviset.
            </seg>
            <seg n="3a6615d8">
              Jag tror inte att märkning av drivmattor löser alla problem.
              De som verkligen vill bedriva olaglig rovdjursjakt eller köra
              vilt i våra svenska fjäll kan fortsätta att göra det trots märkning
              av drivmattor. Det är kanske snarare det som är problemet. Bara
              genom att helt enkelt sätta en granruska eller ett liknande föremål
              efter skotern undanröjer man de spår som skulle identifiera föraren.
            </seg>
            <seg n="aa023aa8">
              Mot denna bakgrund anser jag inte att de positiva effekterna
              av att införa märkningskrav på alla snöskotrar i Sverige står
              i proportion till de effekter som vi skulle få ut av åtgärden.
            </seg>
            <seg n="2ac6303f">
              Detta har också diskuterats med anledning av Finlands intresse
              för märkning av snöskotrars drivmattor. Jag kollade den finska
              utredningen, och man hänvisar rent tekniskt till att en märkning
              av snöskotrars drivmattor är genomförbar men att den inte påverkar
              användningen av snöskotrar. Det största problemet med märkningen
              är att märkena har en ganska svag läsbarhet.
            </seg>
            <seg n="9ba16a02">
              För att drivmattorna ska kunna lämna avtryck krävs det optimal
              väderlek, och det kanske vi inte har så ofta i Sverige. De optimala
              förhållandena kräver att det är plus 2 grader, att det ligger
              2 centimeter nysnö och att snöskotern körs i krypfart. Vi kan
              båda konstatera att det inte är så många tjuvjägare som kryper
              fram med snöskotern. De tillfällen då alla dessa villkor uppfylls
              är ganska få, och den som medvetet är ute på den här typen av
              rovdjursjakt undviker naturligtvis att lämna spår efter sig.
            </seg>
            <seg n="29af9665">
              Finland valde att inte gå vidare med märkning av skotermattorna
              av den anledningen att det var så dåliga resultat för märkenas
              läsbarhet. Man valde även där, precis som jag sade inledningsvis,
              att gå vidare med betydligt bättre information, utbildning och
              vägledande tillsyn.
            </seg>
          </u>
          <note type="speaker" n="a53a7776">
            Anf. 72 HELENA LEANDER (mp):
          </note>
          <u who="Q4961406" xml:id="i-be496d51f7aaa2cd-1" n="c79d7780">
            <seg n="91cd1004">
              Herr talman! Visst finns det alltid människor som på olika sätt
              försöker kringgå lagar. Men det har inte inneburit att vi har
              avskaffat alla lagar utan snarare att vi försöker hålla jämna
              steg. Den som sätter en granruska därbak kan naturligtvis sopa
              igen spåren efter sig, men om man då åker runt med en granruska
              bakpå skotern blir det en väldigt tydlig signal om att man är
              ute på olagligheter.
            </seg>
            <seg n="30ca05a0">
              Visst kan det vara så att de optimala förhållandena för spårning
              inte alltid förekommer när tjuvjägarna är ute och åker. Men det
              kanske inte alltid är nödvändigt med optimala förhållanden för
              att man ska kunna se åtminstone något. Ofta äger ju jakten rum
              över väldigt långa sträckor, och någonstans på den sträckan kanske
              det ändå kan vara bra förhållanden, så att man kan hitta spår.
            </seg>
            <seg n="45902280">
              Trots allt, även om vi kanske inte kommer att kunna lösa hela
              problemet, ser jag att detta skulle kunna vara en pusselbit som
              skulle kunna göra det betydligt svårare att bedriva tjuvjakt från
              skoter som man gör nu. Sedan är det klart att vi ska fortsätta
              med information och tillsyn och sådant, men det har uppenbarligen
              inte räckt hittills. Varför inte pröva den här metoden?
            </seg>
          </u>
          <note type="speaker" n="6eb20c5d">
            Anf. 73 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-29" n="9c698210">
            <seg n="2f01f803">
              Herr talman! Jag vill bara bekräfta att jag har precis samma
              uppfattning som interpellanten Helena Leander om att det inte
              är acceptabelt med hetsjakt på djur på det sätt som interpellanten
              beskriver. Men att vidta åtgärder som inte når den effekt som
              interpellanten är ute efter leder ingenstans när det gäller att
              minska hetsjakten med snöskoter.
            </seg>
            <seg n="709808c1">
              Förutom i de tidigare utredningar som jag hänvisade till har
              frågan diskuterats med Naturvårdsverket, och Naturvårdsverket
              tycker inte heller att det finns någon anledning att göra egna
              tester i Sverige för att se om man skulle kunna nå något annat
              resultat än man gjorde i Finland. Man hänvisar till att det finska
              resultatet uppfyller kraven på underlag i den här frågan på ett
              riktigt sätt.
            </seg>
            <seg n="6ce60dc4">
              Jag hänvisar återigen till utredningarna, som egentligen avstyrker
              att man går vidare med den här typen av märkning. Man ska ytterligare
              lägga fokus på information till allmänheten, hålla alla ögon och
              öron öppna och öka tillsynen så att vi på det sättet kan få bukt
              med den illegala rovdjursjakten.
            </seg>
          </u>
          <note type="speaker" n="772d684a">
            Anf. 74 HELENA LEANDER (mp):
          </note>
          <u who="Q4961406" xml:id="i-be496d51f7aaa2cd-2" n="c79d7780">
            <seg n="fd26d274">
              Herr talman! Polisen har redan prövat detta och har ett tjugotal
              skotrar som är märkta på det här sättet. Egentligen krävs ingen
              ny och omfattande teknikutprovning, utan den är i princip redan
              gjord. Det underlättar ju hanteringen av frågan. Och även om det
              inte kommer att lösa hela problemet har jag svårt att tro att
              det inte skulle vara en försvårande omständighet för dem som ger
              sig ut på illegal jakt att de måste leta upp dåliga snöförhållanden
              och ha en granruska därbak. Det är klart att det försvårar den
              illegala jakten om det inte bara är att åka ut och skjuta som
              man gör nu.
            </seg>
            <seg n="5c2bd50d">
              Visst behöver vi information och tillsyn. Man kan arbeta med
              det parallellt. Men jag skulle vilja veta: Vad kan vi se fram
              emot för åtgärder på det området, när det som vi diskuterar nu
              inte är aktuellt att pröva?
            </seg>
          </u>
          <note type="speaker" n="16ba6ef6">
            Anf. 75 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-30" n="9c698210">
            <seg n="39755819">
              Herr talman! Tekniken är naturligtvis möjlig, men jag tycker
              inte att det är rimligt att införa en åtgärd som bara identifierar
              människor som sköter sig i sin snöskoterkörning och fullständigt
              missar de kriminella som Helena Leander är ute efter. Då skjuter
              vi över målet och missar det goda med förslaget om märkning av
              snöskotrarnas drivmattor. Det är därför jag återigen hänvisar
              till de tidigare utredningarna, som har visat att vi inte löser
              detta och kanske inte ens kommer att kunna identifiera de kriminella
              på det här sättet eftersom det är så lätt att avidentifiera de
              märken som blir kvar i snön. Därför kommer jag inte att verka
              för att införa obligatorisk märkning.
            </seg>
            <seg n="4b0ca61d">
              Men när vi nu har uppmärksammat detta oacceptabla är det en viktig
              del att vi också lär de personer som ska ta förarbevis för snöskoter
              att visa hänsyn till djur, människor och natur och att man har
              stor respekt för miljön där man far fram. I dagsläget är detta
              den tydligaste och viktigaste åtgärden.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="88d7887b">
            13 § Svar på interpellation 2007/08:95 om infrastrukturinvesteringar
          </note>
          <note type="speaker" n="2e26aa23">
            Anf. 76 Statsrådet ÅSA TORSTENSSON (c):
          </note>
          <u who="unknown" xml:id="i-538119ca46294821-7" n="9c698210">
            <seg n="3f7e7313">
              Herr talman! Irene Oskarsson har frågat mig vad jag ämnar göra
              för att möjliggöra att ombyggnaden av riksväg 31 kan fortskrida
              enligt de planer som finns för att vara slutförd 2009.
            </seg>
            <seg n="5176b526">
              Som Irene Oskarsson mycket riktigt påpekar i sin interpellation
              pågår nu ett arbete med att revidera de nu gällande väg- och banhållningsplanerna
              för 20042015. Revideringen genomförs med anledning av att det
              fanns brister i de planer som den tidigare regeringen fastställt.
              Bristerna gäller främst tidsplaner och kostnadsberäkningar för
              olika projekt. Remissbehandlade förslag överlämnades till regeringen
              under sommaren. I det remissbehandlade förslaget till ny väghållningsplan
              har ingen förändring skett vad gäller riksväg 31 och 33 förbi
              Tenhult. Jag är dock medveten om att Vägverket i det sammanhang
              som du nämner fört fram som sin åsikt att det egentligen inte
              finns resurser för att finansiera det aktuella objektet.
            </seg>
            <seg n="fd3acad9">
              På tilläggsbudget i samband med budgetpropositionen för 2008
              har regeringen föreslagit en ökning av Vägverkets verksamhetsanslag
              med 7 miljarder kronor för innevarande år, med syftet att amortera
              befintliga lån. Genom denna amortering frigörs medel inom anslaget
              som tidigare var avsedda för räntor och amorteringar. Regeringens
              bedömning är att anslagsposten Investeringar i nationell plan
              därmed kan tillföras 385 miljoner kronor från 2008. Från 2009
              tillkommer ytterligare 50 miljoner för investeringar i nationell
              plan.
            </seg>
          </u>
          <note n="9b6aac29">
            Mot bakgrund av bland annat regeringens förslag om extra medel
            till investeringar i vägar gav regeringen i oktober 2007 i uppdrag
            åt Banverket och Vägverket att komplettera de redovisningar som
            inkom till regeringen i juni 2007 av uppdraget att lämna förslag
            till reviderade nationella väg- och banhållningsplaner.
          </note>
          <u who="unknown" xml:id="i-f9689c22df5ab2ff-7" n="9c698210">
            <seg n="3a05e369">
              Denna komplettering inkom helt nyligen till regeringen. Vägverket
              föreslår i sin redovisning att tillskottet till investeringar
              bland annat används för att finansiera riksväg 31 och 33 förbi
              Tenhult, dock med några års eftersläpning i förhållande till nu
              gällande väghållningsplan.
            </seg>
            <seg n="c468dc0d">
              Förslagen bereds för närvarande och regeringen har för avsikt
              att senare under 2007 fastställa reviderade väg- och banhållningsplaner
              för 20042015.
            </seg>
          </u>
          <note type="speaker" n="7c174125">
            Anf. 77 IRENE OSKARSSON (kd):
          </note>
          <u who="Q4971428" xml:id="i-71696394b47533f4-0" n="3dd3be23">
            <seg n="83eefdef">
              Herr talman! Tack, infrastrukturministern, för svaret!
            </seg>
            <seg n="e5097538">
              Jag skulle vilja redogöra för lite historia. Det här kan synas
              vara en liten detalj i den stora infrastrukturen i Sverige, men
              det är något som jag har fått med mig, och det är inte så konstigt,
              för processen har pågått lika många år som jag är gammal. Den
              började i mitten av 1960-talet.
            </seg>
            <seg n="d29f8e87">
              År 1993 hade processen äntligen kommit så långt och detta ska
              inte vår nuvarande regering lastas för att man fann en lokaliseringsplan.
              1998 fastställdes och upprättades en arbetsplan och 2001 beslutade
              den dåvarande regeringen om att vägen skulle byggas. Men det faktiska
              arbetet skulle inte komma i gång 2001. 2006 upphandlade Vägverket,
              och vi var nog rätt många i Jönköpings län som sade: Äntligen!
            </seg>
            <seg n="9fc76b87">
              Vi trodde att nu skulle en av de mest flaskhalsiga företeelserna
              i länet rättas till. Men Vägverkets upphandling överklagades i
              april i år, och länsrätten beslutade att upphandlingen var tvungen
              att göras om.
            </seg>
            <seg n="b7274856">
              Väg 31 är en nationell stamväg. Den har en oerhörd betydelse
              för Jönköpings län, för regionen österut och inte minst när det
              gäller det arbete som nu pågår med Birgerssons utredning om kombiterminaler
              bland annat. Den ska vara vägen mellan noderna, skulle man kunna
              säga, Nässjö och Jönköping för att knyta samman väg och järnväg.
            </seg>
            <seg n="b3a10b78">
              Genom den process som har pågått har Vägverket också konstaterat
              att man har kunnat göra två-plus-ett-lösningar och hantera det
              här på ett annat sätt och göra mer väg. Vi skulle äntligen bli
              klara i vår region med den felande länken.
            </seg>
            <seg n="3be27b6b">
              Men nu när Vägverket självt inte har hanterat frågan på ett korrekt
              sätt utan måste göra om sin upphandling har man kommit fram till
              att det inte blir någon väg nu. Det är den oerhörda oro som vi
              känner. Då blir frågan: Blir vår region lidande igen så kan man
              säga, om man vill använda det begreppet därför att Vägverket självt
              inte har hanterat frågan på ett korrekt sätt? Hur ser infrastrukturministern
              på detta? Och hur ser ministern på det förhållande att Vägverket
              egentligen skulle ha gått på högvarv i fråga om denna väg och
              varit i full gång med den i dag? Därmed hade de inte kunnat säga:
              Nej, nu gör vi den inte.
            </seg>
            <seg n="1062b63b">
              Anf. 78 HELENE PETERSSON i Stockaryd (s):
            </seg>
            <seg n="03bde65c">
              Herr talman! Jag anmälde mig till den här debatten, där Irene
              Oskarsson har ställt en interpellation, för att det är en otroligt
              viktig sträcka väg. Jag blev lite snopen när jag såg att ministern
              i sitt svar säger att Vägverket liksom inte har några pengar.
            </seg>
            <seg n="bbd4fc53">
              Nu har Irene Oskarsson redogjort för historiken. Det är faktiskt
              den här upphandlingen, som har överklagats, som har gjort att
              det har skjutits upp. Och det gjordes i sista stund. Kommunalrådet
              i Nässjö hade till och med fått en förfrågan om att hjälpa till
              och sätta spaden i jorden, så det var i absolut sista stund det
              här stoppades.
            </seg>
            <seg n="048375b8">
              Det är resurser som ökar, skriver ministern här. Att betala av
              och amortera av på lån frigör resurser. Det här är väl ändå inte
              så mycket pengar att de ens täcker den kostnadsökning som sker
              inom vägområdet. Finns det verkligen en möjlighet att göra några
              extra satsningar eller att komma ifatt med de satsningar som behöver
              göras med de pengarna, 385 miljoner plus 50 miljoner 2009?
            </seg>
            <seg n="01c3613b">
              Amortera av lån är ett sätt. Vi har i vår budgetmotion föreslagit
              ett annat, och det är att man lyfter ut Norra länken. Genom att
              lyfta ut den får Vägverket betydligt bättre möjligheter att åtgärda
              såväl vägunderhåll som nyinvesteringar i hela landet, i enlighet
              med den nationella vägplanen. Lånet för Norra länken ska inte
              upphöra att komma till stånd, utan det lånet tas genom Riksgälden.
            </seg>
            <seg n="050552df">
              Det har diskuterats andra lån och andra privata investeringar
              i vägar. Jag tycker att det är otroligt olyckligt om vi ska börja
              lägga ut gemensam infrastruktur på privat ägande. Däremot kan
              man låta Norra länken lyftas ut ur vägplanen, låta Riksgälden
              ordna ett lån till detta och på så sätt få mer pengar och kunna
              fullfölja de här planerna.
            </seg>
            <seg n="27e05185">
              Jag tycker också, som Irene Oskarsson har sagt, att det är mycket
              olyckligt om denna väg inte kommer till stånd, efter så mycket
              diskuterande och eftersom den har ingått i planerna.
            </seg>
            <seg n="8aa67496">
              Jag vill höra om ministerns syn på det här. Kan detta vara en
              möjlighet för att få fram dessa vägbyggen och komma ifatt med
              vägplaneringen som ändå behövs?
            </seg>
          </u>
          <note type="speaker" n="774c304c">
            Anf. 79 JAN-EVERT RÅDHSTRÖM (m):
          </note>
          <u who="Q6086417" xml:id="i-8fdce653b1870a8e-0" n="f0727e24">
            <seg n="ea998ed0">
              Herr talman! Det kändes angeläget att gå upp när jag hörde Helene
              Petersson beklaga situationen.
            </seg>
            <seg n="ffbff98c">
              Den redovisning som statsrådet gjorde här är intressant. Men
              jag blir frustrerad när man står inför fullbordat faktum. Delvis
              var det upphandlingen när det gäller den här saken som gjorde
              att det blev ett snabbt stopp. Men samtidigt kämpade vi otroligt
              mycket med de planer från den socialdemokratiska regeringen som
              låg till grund för detta och som innehöll så mycket luft.
            </seg>
            <seg n="298a247b">
              Jag hoppas verkligen att statsrådet tillsammans med oss i trafikutskottet
              jag vet att vi har en jättebra dialog försöker finna alla möjliga
              medel så att vi ska kunna återta det förtroende som en svensk
              infrastruktur förtjänar. Den behandling som den har haft genom
              åren är inte värdig, enligt mitt sätt att se.
            </seg>
            <seg n="6e0da713">
              Då kommer man i opposition, som nu socialdemokrater och Helene
              Petersson befinner sig i, och agerar helt plötsligt som att det
              nu måste vidtas åtgärder. Det handlar om många års försyndelser,
              som vi står inför. Det var anledningen till att jag gick upp i
              den här debatten.
            </seg>
            <seg n="b0812551">
              Jag vill ändå uttrycka från trafikutskottets sida att vi gör
              det vi kan för att återupprätta förtroendet. Den tidigare regeringen
              har sänkt infrastrukturens betydelse och förtroendet för den i
              landet. Jag skulle ändå vilja vända mig till statsrådet och ställa
              frågan: På vilket sätt tror statsrådet att vi kan återuppbygga
              ett missbrukat förtroende som har varit genom många år på infrastrukturens
              område?
            </seg>
          </u>
          <note type="speaker" n="48ef7daa">
            Anf. 80 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-31" n="9c698210">
            <seg n="19c98aef">
              Herr talman! Tack för frågorna som har med infrastruktur att
              göra. Vi har haft en debatt tidigare, och det är naturligtvis
              här och nu vi ska ha en livfull debatt om infrastruktur och infrastruktursatsningar
              eftersom vi har ett pågående arbete vad gäller inriktningen fram
              till 2019.
            </seg>
            <seg n="00da8bcd">
              Jag förstår också den frustration som Irene Oskarsson och även
              Helene Petersson uttrycker vad det gäller väg 31 och 33 som ni
              har levt med under så många år. Jag har motsvarande erfarenheter.
              Men till saken hör ju att upphandlingen överklagades av en annan
              entreprenör. Det är av den anledningen som den uppkomna situationen
              får effekter. Det sker en förskjutning när det gäller planen för
              just de här två vägarna, eftersom en ny upphandling tar tid. Här
              ligger alltså en förklaring i den uppkomna situationen. Det är
              av den anledningen som det blir några års eftersläpning i fråga
              om den här investeringen som jag förstår att ni alla väntar på.
            </seg>
            <seg n="54547c36">
              Sedan gäller det Helene Peterssons och kanske också Jan-Evert
              Rådhströms funderingar om att upprätta förtroende och hållbara
              planer. Det är naturligtvis, tror jag, avgörande. Något som alla
              regioner angav i den hearing som Näringsdepartementet hade för
              tre veckor sedan med anledning av inriktningsmålen fram till 2019
              var: Vi måste kunna lita på staten och statens åtaganden. Eftersom
              man utifrån ett kommunalt perspektiv ofta har andra planeringar
              som berör samhällsplanering och bostadsområden måste det garanteras
              att också statens planering faktiskt går enligt de planer som
              är lagda. Det är naturligtvis en del av det arbete som vi håller
              på med nu just för att skapa ett bättre förtroende så att staten
              blir en samverkanspart på ett tydligare sätt i de här planerna.
            </seg>
            <seg n="9df4cecd">
              Och en del av uppdraget, som vi också gör, är att titta på alternativa
              finansieringar och finansieringsformer.
            </seg>
            <seg n="e1f2cbe5">
              Precis som jag har beskrivit är det ganska många svarta hål som
              kräver miljarder samtidigt som det är tryck på nyinvesteringar
              på både väg- och järnvägssidan i vissa områden. Vi har också utmaningar
              från framför allt Sårbarhetsutredningen när det gäller att göra
              bättre riskanalyser på både underhålls- och nyinvesteringssidan
              så att vi minimerar eventuella problem med framtida investeringar
              på grund av ändrad karaktär på klimatet och tryck på infrastrukturen.
            </seg>
          </u>
          <note type="speaker" n="4d4923c4">
            Anf. 81 IRENE OSKARSSON (kd):
          </note>
          <u who="Q4971428" xml:id="i-71696394b47533f4-1" n="3dd3be23">
            <seg n="86d40473">
              Herr talman! Jag väljer att välvilligt tolka det ministern säger
              och konstaterar att när upphandlingen väl är gjord sätter Vägverket
              i gång med det som har vållat så mycket sorger och bekymmer.
            </seg>
            <seg n="66afb324">
              Det är viktigt att stämma in i det som infrastrukturministern
              nu säger, nämligen: Bevara oss från för många sådana här resor
              framöver. Det är bättre med tydlighet och en konklusion av vilka
              resurser vi har att använda, och var de gör bäst nytta. Ingen
              av oss som vill driva de här frågorna är betjänta av att vi inte
              blir mycket tydligare än den tidigare regeringen med vilka resurser
              som finns och hur de ska användas.
            </seg>
            <seg n="56de7ecf">
              Att vi får se andra aktörer på banan är något som kan börja gälla
              även i våra sammanhang i Jönköpings län. Där tror jag att det
              finns rätt mycket engagemang för de här frågorna från de företag
              i region och land som är betjänta av att vi har en god infrastruktur
              och en god kommunikation mellan väg och järnväg.
            </seg>
            <seg n="ce087297">
              Jag hoppas att vi kan få se en fortsättning på det. Då är den
              här vägen borta från agendan eftersom den har kommit i gång och
              kan vara en del i processen.
            </seg>
            <seg n="0c093313">
              Jag hoppas också att det blir som infrastrukturministern säger
              och att vi kan få realismen att fungera så att vi slipper se det
              vi har sett under senare år, nämligen att siffrorna finns där
              men de blir mer och mer ihåliga eftersom de inte har räknats upp
              eller eftersom man inte har visat vad de räcker till. Det är glädjande
              att höra att vi nu har en regering som kommer att jobba på ett
              annat sätt, nämligen i realismens tecken.
            </seg>
            <seg n="a2e4ce55">
              Anf. 82 HELENE PETERSSON i Stockaryd (s):
            </seg>
            <seg n="691dc9df">
              Herr talman! Infrastrukturen är ju otroligt viktig. Det är viktigt
              att vi får loss pengar till de flaskhalsar som behöver underhållas
              men också till nya byggen.
            </seg>
            <seg n="1085ff2e">
              Ministern säger att man ska titta på nya finansieringssätt. Här
              har vi ett tydligt alternativ till finansiering där man kan lyfta
              ut Norra länken.
            </seg>
            <seg n="f1ffb7c0">
              En annan sak när det gäller väg 31 är att upphandlingen blev
              uppskjuten. Om den saken är löst nu och det ska till en ny upphandling
              är det viktigt att den inte förskjuts. Då finns det ju risk för
              att det blir en ny miljöprövning. Jag tycker att infrastrukturministern
              ska ta med sig det när man tittar på planerna i diskussionerna
              med Vägverket. Det är ju onödigt att dra i gång ytterligare en
              process när det hade kommit så långt att det just var dags att
              sätta spaden i jorden.
            </seg>
            <seg n="8ddc60a6">
              Infrastruktur är viktigt, som sagt. Jag tror att vi är överens
              om att mycket pengar behövs till detta. Man behöver satsa på olika
              saker. Finansiering finns det, som sagt, olika alternativ för.
              Ta med vårt förslag och fundera över det.
            </seg>
          </u>
          <note type="speaker" n="50203d67">
            Anf. 83 JAN-EVERT RÅDHSTRÖM (m):
          </note>
          <u who="Q6086417" xml:id="i-8fdce653b1870a8e-1" n="f0727e24">
            <seg n="0eb14dc8">
              Herr talman! Det känns märkligt att höra en socialdemokrat säga
              att man har finansieringsförslag för olika infrastrukturprojekt.
              Det är ju precis det som vår infrastrukturminister har redovisat
              tidigare. På grund av luft i systemet måste man revidera de planer
              som gäller. Det fanns inte ekonomisk täckning.
            </seg>
            <seg n="5b980729">
              Oppositionspolitiken är väl enkel. Det är bara att gå tillbaka
              i historien och konstatera att förtroendet för socialdemokratisk
              infrastruktur är allt annat än gott.
            </seg>
            <seg n="2675190d">
              Infrastrukturministern säger att man måste kunna lita på staten.
              Jag är glad att ministern säger det. Jag hoppas verkligen att
              det i alla lägen kommer att vara ledstjärnan att man har förtroende
              för att den politik som förs och de förslag som läggs fram är
              det som har ekonomisk bäring så att vi inte än en gång får uppleva
              en planeringsperiod som inte håller vad den säger. Jag ser verkligen
              fram emot det.
            </seg>
            <seg n="23dabc74">
              Men det handlar inte bara om förtroendet för staten och förtroendet
              för att vi har medel utan också om det som statsrådet säger, nämligen
              att vi ska se till att infrastrukturen klarar framtida klimatförändringar
              och att vi har med den riskbedömning som det kräver. Jag ser med
              tillförsikt fram emot den framtida infrastrukturpropositionen
              och på detta projekt med en ansvarsfull politik.
            </seg>
          </u>
          <note type="speaker" n="eb3370b7">
            Anf. 84 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-32" n="9c698210">
            <seg n="a780d3fa">
              Herr talman! Jag börjar där Jan-Evert Rådhström slutade. Jag
              anser att det avgörande för alla parter som är i starkt behov
              av effektiv och säker infrastruktur är att det är realistiska
              planer och att vi har tilltro till varandra på olika nivåer. Annars
              kan vi inte möta de snabba förändringarna i den globala konkurrens
              som framför allt våra arbetsplatser befinner sig i. Jag tror att
              vi måste ha realistiska planer så att var och en vet vilket ansvar
              man har.
            </seg>
            <seg n="a01b9d9a">
              När det gäller riksväg 31 och 33 skickade jag ett uppdrag till
              Vägverket och Banverket om en revidering av befintliga planer.
              I det svar som Vägverket skickade in i det första skedet lyfte
              man inte ut objektet ur den reviderade planen. Upphandlingen var
              avslutad och kontrakt hade skrivits. Detta överklagades av en
              annan entreprenör.
            </seg>
            <seg n="9210473e">
              I budgetförslaget för 2008 läggs det nya resurser. I den revidering
              som vi då får tillbaka är det en förskjutning i tidsplanen för
              riksväg 31 och 33. Det ligger i revideringen. Jag kan inte tolka
              tidsförskjutningen på något annat sätt än att den har samband
              med att en ny upphandling alltid tar tid. Därav den eftersläpning
              som gör att interpellanten har uttryckt frustration över att det
              inte byggs enligt tidigare plan.
            </seg>
          </u>
          <note type="speaker" n="3083e587">
            Anf. 85 IRENE OSKARSSON (kd):
          </note>
          <u who="Q4971428" xml:id="i-71696394b47533f4-2" n="3dd3be23">
            <seg n="03198efa">
              Fru talman! Tack än en gång, infrastrukturministern, för svaret.
              Att upphandling tar tid och skjuter tid framför sig var vad jag
              ville höra, så att det inte är totalt borta som det var tidigare.
            </seg>
            <seg n="7ad5cd89">
              Det är oerhört intressant att höra Helene Petersson nu hitta
              resurser till både denna och andra vägar och till annan infrastruktur.
              Vi har inte sett dem i Jönköpings län tidigare i alla fall.
            </seg>
            <seg n="01333106">
              Jag önskar att jag får vara med och jobba för att det som vi
              härifrån säger framgent också ska vara realiserbart. Med det som
              infrastrukturministern har sagt i dag känner jag en stor tillförsikt
              när det gäller att få vara med i det arbetet.
            </seg>
          </u>
          <note type="speaker" n="6d42902d">
            Anf. 86 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-33" n="9c698210">
            <seg n="36a634d8">
              Fru talman! Debatten om infrastruktur och de olika vägarna och
              frustrationen kring att vägar och järnvägar inte byggs enligt
              angiven plan tar jag också till intäkt för att vi nu har infrastrukturdebatten
              på högkant. Vi visar också på ett stort engagemang runt omkring
              i landet och på vikten av att vi har en bra infrastruktur för
              att skapa både förutsättningar för nya jobb och för ett bra företagarklimat
              i alla delar av landet. Inte desto mindre tänker jag upprepa att
              när det gäller den revidering som vi i dag diskuterar har jag
              fått svar från Vägverket, men även från Banverket, om stora svarta
              hål och att det inte finns resurser att fullfölja de planer som
              många i andra delar av landet har haft tilltro till skulle kunna
              ske enligt de planer som riksdagen tidigare har angett. Så är
              icke fallet.
            </seg>
            <seg n="5a91b788">
              Därför tycker jag att den diskussion som Jan-Evert Rådhström
              tog upp är så viktig, nämligen om vikten av att vi har realistiska
              planer och att det också finns resurser med i de planer som riksdagen
              fastställer så att man kan genomföra dem i linje med vad som är
              fastställt så att andra parter och aktörer i fråga om insatserna
              kring infrastruktur också vet att staten står fast vid sina åtaganden.
              Det tror jag är avgörande för att vi ska säkra både jobben och
              företagen.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="b06b86d5">
            14 § Svar på interpellation 2007/08:108 om regelverket för så
            kallade fyrhjulingar
          </note>
          <note type="speaker" n="4cd99503">
            Anf. 87 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-34" n="9c698210">
            <seg n="fa582569">
              Fru talman! Katarina Köhler har frågat mig vad jag avser att
              göra för att göra regelverket för terrängfordon tydligare.
            </seg>
            <seg n="1bf4d1f2">
              I år har tio personer omkommit i olyckor med fyrhjulingar. Fem
              av dessa har skett på väg och fem på annan plats, och i fyra av
              fallen var fyrhjulingen registrerad som motorcykel. Det stämmer
              som Katarina Köhler framhåller att det i Vägverkets olycksstatistik
              i dag inte helt går att urskilja fyrhjulingar. Någon uppskattning
              av det totala antalet olyckor med fyrhjulingar kan därför inte
              presenteras.
            </seg>
            <seg n="41e76769">
              En fyrhjuling kan vara klassificerad som terrängskoter, traktor,
              motorcykel eller moped beroende på dess motorstyrka och användningsområde.
              Alla dessa typer av fyrhjulingar ska vara registrerade och ha
              en registreringsskylt. Undantaget är om fordonet uteslutande används
              inom inhägnat område. Vägverket planerar att tillsammans med berörda
              aktörer kartlägga problematiken och ta fram tänkbara åtgärder
              för att motverka olycksutvecklingen. Verket avser också att försöka
              urskilja fyrhjulingarna i de olika fordonskategorierna för att
              i framtiden enklare kunna följa förändringar.
            </seg>
            <seg n="eb26be57">
              I den pågående körkortsutredningen bereds också vissa klargöranden
              vad gäller förarbehörigheterna enligt det körkortsdirektiv som
              EU-parlamentet och rådet antog i december förra året. Där hanteras
              dagens fyrhjuliga motorcyklar ur körkortssynpunkt som lätta personbilar,
              B 1 eller som personbilar, B. Fyrhjuliga mopeder behandlas däremot
              som mopeder i övrigt.
            </seg>
            <seg n="578cd54b">
              Slutligen avser jag som ett led i nollvisionsöversynen att vidta
              åtgärder för att förtydliga och skärpa reglerna runt fyrhjulingar,
              bland annat genom att dela upp fordonsslaget terrängskoter i fordonskategorierna
              snöskoter och terränghjuling och att separera förarbehörigheterna
              för dessa två fordonsslag men även se över behörighetskraven avseende
              mopeder, inklusive fyrhjuliga sådana.
            </seg>
          </u>
          <note type="speaker" n="e0734531">
            Anf. 88 KATARINA KÖHLER (s):
          </note>
          <u who="Q4960356" xml:id="i-4984245c539a2f32-35" n="a3533316">
            <seg n="f35e5ca7">
              Fru talman! Jag tackar ministern för svaret som jag har fått.
              Det gläder mig att ministern också ser problemen och är orolig.
              Men jag skulle ändå vilja ha ett lite utförligare svar, även om
              jag förstår att det inte är alldeles enkelt.
            </seg>
            <seg n="42708e91">
              Som ministern också lyfte fram kan fyrhjulingar vara fyra olika
              fordon med fyra olika regelverk. En fyrhjuling kan till exempel
              vara en terrängskoter som får köras på enskild väg men som får
              köras i högst 20 kilometer i timmen. Föraren ska ha körkort för
              bil eller traktor som är utfärdat före år 2000, eller också ska
              föraren ha fyllt 16 år och ha förarbevis för terrängskoter. Man
              rekommenderar hjälm vid körning av terrängskoter. Detta är enligt
              Vägverkets regelverk.
            </seg>
            <seg n="47e88644">
              Men en fyrhjuling kan också vara en maskin som är registrerad
              som motorcykel. Vi vet att man som motorcykelförare ska ha ett
              så kallat B-körkort eller ett speciellt körkort för mc. Det är
              också lag på att använda hjälm. Denna fyrhjuling får köras på
              väg.
            </seg>
            <seg n="e0cd225b">
              En fyrhjuling kan också vara en traktor. Då får den köras på
              väg endast av den som har körkort eller traktorkort, om inte körningen
              avser kortare sträckor mellan två arbetsplatser.
            </seg>
            <seg n="23392670">
              Till sist kan en fyrhjuling vara en moped klass 1. Föraren ska
              vara 15 år och ha förarbevis, traktorkort eller körkort.
            </seg>
            <seg n="dcc53fdd">
              Detta är en hel del. Eller hur, ministern? Jag har nu lärt mig
              och förstått att dessa fordon är rätt lika varandra, utom den
              skogsmaskin som ofta används för småbruk i skogen.
            </seg>
            <seg n="623f1027">
              Det är bara fordon som är klassade som mc som kräver kontrollbesiktning.
              I övrigt ska de vara registrerade, som ministern också talade
              om. Detta är naturligtvis en röra, och det är jätteviktigt att
              vi bringar reda i detta eftersom det inte känns bra att människoliv
              ska gå till spillo kanske därför att regelverket är för rörigt
              och att det är för enkelt att använda dessa maskiner.
            </seg>
            <seg n="308ce131">
              Jag vet också att man kan importera sådana fordon i paket och
              montera ihop dem själv. Eftersom de kanske inte behöver kontrollbesiktigas
              måste risken finnas att man sätter ihop dem fel, att de blir trafikfarliga
              och kanske rentav är orsaken till olyckor.
            </seg>
            <seg n="eba0e9be">
              Jag skulle vilja att ministern lite mer detaljerat redogör för
              vad hon ska göra för att antalet olyckor ska minska i framtiden.
              Vilka utbildningsinsatser och informationsinsatser måste till
              för att stävja det användande som kanske inte alltid sker enligt
              reglerna? Detta vill jag gärna veta.
            </seg>
          </u>
          <note type="speaker" n="d2298489">
            Anf. 89 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-36" n="9c698210">
            <seg n="373daf4b">
              Fru talman! Jag håller med om den beskrivning som interpellanten
              har gjort av framför allt den allvarliga situationen med en ökning
              av antalet omkomna. Framför allt under sommaren och hösten har
              det kommit upp en diskussion som jag tycker är bra.
            </seg>
            <seg n="bdea2a3e">
              Interpellanten efterfrågade ytterligare saker än det som jag
              har sagt och kom in på behovet av utbildning. Det är av den anledningen
              som jag talar om vikten av att separera förarbehörigheterna. Men
              i efterdyningarna av de olyckor som har skett med terrängskotrar
              på grund av att förarna inte har utbildning för dem eller inte
              har förstått vidden av att det är ett annat fordon än traktor
              eller bil som de för fram, avser man att särskilja skoter och
              terränghjuling och dela upp dem i två olika fordonskategorier
              men också separera förarbehörigheten för dessa fordonsslag så
              att det blir tydligare att det handlar om två olika fordonskategorier.
            </seg>
            <seg n="50e7d5e1">
              Redan nu har Vägverket, som jag också sagt, initierat ett antal
              åtgärder för att även samla branschföreträdare och andra som har
              ett engagemang kring fyrhjulingar. Det som Vägverket kallar för
              OLA objektiva fakta, lösningar och avsikter tänker man arrangera
              tillsammans med olika aktörer för att då också kunna kartlägga
              problematiken och ta fram åtgärder i syfte att motverka den här
              olycksutvecklingen.
            </seg>
            <seg n="42d9febd">
              När det gäller att kartlägga problematiken och att ha som ambition
              att motverka olycksutvecklingen räknar jag med att man i det underlaget
              kommer med förslag om ändringar i regelverket detta som en del
              i det arbete som Vägverket tagit initiativ till.
            </seg>
            <seg n="2af25653">
              Från registreringssynpunkt försöker Vägverket nu hitta sätt att
              urskilja fyrhjulingarna från de olika fordonskategorierna så att
              man enklare kan följa förändringarna och om förändringarna får
              någon effekt.
            </seg>
          </u>
          <note type="speaker" n="dc3428ec">
            Anf. 90 KATARINA KÖHLER (s):
          </note>
          <u who="Q4960356" xml:id="i-4984245c539a2f32-37" n="a3533316">
            <seg n="23a927da">
              Fru talman! Ja, detta är inte alldeles enkelt. Jag ska bara ta
              ytterligare ett par exempel på vad som händer kring de här terrängfordonen,
              de här fyrhjulingarna, och återkomma till ministern med min fråga.
            </seg>
            <seg n="2aab0362">
              Jag kommer från Västerbotten. Där har vi haft flera olyckor med
              sådana här fordon. Vi vet nu att fyrhjulingar har varit inblandande.
              Men i tidningen kan det stå att det varit en mc-olycka, en olycka
              med en bil och en mc inblandade. Eller också kan det stå att en
              motorcykel varit inblandad i en olycka. Men i själva verket har
              det handlat om fyrhjulingar.
            </seg>
            <seg n="bbada1c0">
              Jag har läst hundratals annonser om fyrhjulingen. Bland annat
              står det att den kan vara en perfekt och bra hjälpreda i skogen,
              vid röjning alltså för jord- och skogsbruk i liten skala.
            </seg>
            <seg n="9eb178b4">
              När reglerna är så konstiga är det inte lätt att veta vad det
              är för ett fordon man sätter sig på ute i skogen. Därför har flera
              av de här olyckorna, efter vad jag förstår, handlat om att maskinen
              vält och att man fått den över sig därför att den lastats för
              mycket eller lastats felaktigt. Eller också har kanske en kärra
              hängts på som varit felaktig i förhållande till fordonets vikt
              etcetera. Det är det ena.
            </seg>
            <seg n="5c051c28">
              Det andra är att det i annons- och reklamvärlden finns väldigt
              många annonser där man riktar sig till familjen. Man hänvisar
              till det fantastiska friluftslivet. Det står att man kan ta med
              sig barnen och komma ut i terrängen och i skogen med hjälp av
              de här maskinerna.
            </seg>
            <seg n="407c41db">
              Men det skrämmer när man ser hur olyckorna hittills varit och
              vilka fordon som varit inblandade. Det är av yttersta vikt att
              vi får ordning på detta och att det finns ett regelverk som det
              går att tolka just för att människor inte ska behöva fara illa.
            </seg>
            <seg n="e6e830ee">
              Om skadesiffrorna vet vi ännu mindre; det är som det är i det
              avseendet.
            </seg>
            <seg n="91ddd855">
              Det handlar alltså även om turismen och om upplevelsesektorn
              liksom om jord- och skogsbruket där dessa maskiner säkert är jättebra
              om de används rätt. Dessutom gäller det att ha rätt maskin. Men
              det är alldeles för många som i dag kan använda de här fordonen
              och som dessutom kan för lite om dem. Därför är det jätteviktigt
              att vi får ordning på detta.
            </seg>
            <seg n="9a528830">
              Jag vill veta om ministern kan säga vilka de berörda parter är
              som Vägverket pratar om och vad ministern menar med att man avser
              att försöka urskilja de här olika fordonskategorierna.
            </seg>
          </u>
          <note type="speaker" n="94b65514">
            Anf. 91 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-38" n="9c698210">
            <seg n="91bb6a21">
              Fru talman! Naturligtvis är utbildning A och O. Jag tror att
              jag har svarat på frågan om de ambitioner som fortsatt och ständigt
              måste finnas med i arbetet med förarutbildning med tanke på föraren
              och förarens attityder detta för att ha en relation till vad det
              är för fordon som man använder sig av.
            </seg>
            <seg n="dd475264">
              Sedan är det också så att jag som förare naturligtvis måste ha
              med mig väldigt mycket av det traditionella förhållningssättet:
              att köra nykter, att ha hastigheten under kontroll och att i det
              här sammanhanget använda hjälm. Det måste också påpekas eftersom
              sådant är en del av olycksstatistiken, liksom andra faktorer är.
            </seg>
            <seg n="ac179aaf">
              Som ett komplement till det jag sade om Vägverkets aktiviteter
              för att samla olika aktörer kan jag nämna en annan aktör som tar
              sig an utbildningsfrågan. I tidningen Land förra veckan tog man
              upp just problematiken med fyrhjulingar. Från LRF:s sida tänker
              man anordna ett seminarium med fyrhjulingsbranschen, polisen,
              Vägverket och skolor utbildare just för att samlat ta tag i den
              situation som man från den sidan upplever. Det tycker jag är ett
              tydligt initiativ från en av aktörerna som alltså tar situationen
              på allvar parallellt med att staten, Vägverket, har ett motsvarande
              arbete på gång.
            </seg>
          </u>
          <note type="speaker" n="4acbe98f">
            Anf. 92 KATARINA KÖHLER (s):
          </note>
          <u who="Q4960356" xml:id="i-4984245c539a2f32-39" n="a3533316">
            <seg n="d8b04103">
              Fru talman! Jag har inte så mycket mer att säga utöver att jag
              hoppas att vi snabbt kan få bukt med problemet, att vi kan få
              ned olycksfallssiffrorna när det gäller de här maskinerna och
              att vi så snart som möjligt har ett regelverk som det är enkelt
              att tolka, tyda, och som gör det säkrare att använda de här fordonen.
            </seg>
          </u>
          <note type="speaker" n="0fa4bed8">
            Anf. 93 Statsrådet ÅSA TORSTENSSON (c):
          </note>
          <u who="unknown" xml:id="i-4984245c539a2f32-40" n="9c698210">
            <seg n="d441eac2">
              Fru talman! Avslutningsvis vill jag tacka Katarina Köhler för
              interpellationen. Jag tror att det är viktigt vi också är en av
              aktörerna när det gäller att föra en diskussion och att ha en
              debatt om den här problematiken. Det handlar faktiskt också om
              människors attityder när vi talar om fyrhjulingar liksom det gör
              när det gäller andra fordon. Bara det faktum att vår debatt lyfter
              fram situationen tror jag är viktigt. Men jag tror inte att jag
              kan säga att det sker några snabba förändringar.
            </seg>
            <seg n="46913930">
              Återigen: Det handlar i grunden också om förändringar av det
              mänskliga beteendet. Vi ska även ha med oss att det i dagsläget
              är kanske 5 000 nyregistrerade fyrhjulingar varje år, så det blir
              5 000 nya fordonsägare som varje år är ute i trafiken och i terrängen.
              Också dessa gäller det att nå med kunskap och utbildning.
            </seg>
            <seg n="3b7eda21">
              Jag tror alltså att det är viktigt att det fortsatt förs en diskussion
              och att olika aktörer, precis som LRF visat, tar sin del av ansvaret.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="e273df54">
            15 § Svar på interpellation 2007/08:72 om samhällets krishanteringsförmåga
          </note>
          <note type="speaker" n="786bda75">
            Anf. 94 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-41" n="bd972f12">
            <seg n="c4251ff4">
              Fru talman! Monica Green har frågat mig vilka åtgärder jag tänker
              vidta för att behålla den viktiga kompetensen i Sverige att hantera
              farliga ämnen i krissituationer.
            </seg>
            <seg n="68b48bf0">
              Regeringen avser att i en proposition till riksdagen under våren
              2008 lämna en närmare redovisning av åtgärder inom politikområdet
              samhällets krisberedskap. Detta gäller bland annat åtgärder som
              syftar till att stärka den tvärsektoriella samordningen på CBRN-området.
              I detta förslag inkluderas även en förstärkt och ändamålsenlig
              samordning av utbildning och övning för farliga ämnen.
            </seg>
            <seg n="3acf7f02">
              En fungerande utbildnings- och övningsverksamhet är en förutsättning
              för att upprätthålla en god förmåga och en hög kvalitet i den
              operativa krishanteringen. Staten bör därmed ta ett ansvar för
              att säkerställa tillgänglighet, kvalitet och kostnadseffektivitet
              för den utbildningsverksamhet som behövs inom politikområdet samhällets
              krisberedskap. Kompetensen och förmågan att hantera händelser
              med farliga ämnen är i dag god. Förmågan kan dock utvecklas och
              bli ännu bättre, kanske främst avseende avsiktliga händelser.
            </seg>
            <seg n="5e25911b">
              Utredningsbetänkandet Alltid redo! En ny myndighet mot olyckor
              och kriser (SOU 2007:31), på vilket interpellanten har kritiska
              synpunkter, har remitterats. Under remissen, som avslutades den
              8 september, har drygt 200 olika instanser inkommit med synpunkter.
              Beredningen av dessa remissvar pågår nu i Regeringskansliet. När
              beredningen är avslutad kommer regeringen på grundval av utredarens
              överväganden och remissinstansernas synpunkter att ta ställning
              till förslagen.
            </seg>
          </u>
          <note type="speaker" n="96a3831b">
            Anf. 95 MONICA GREEN (s):
          </note>
          <u who="Q3358763" xml:id="i-d85453cfb45d3694-2" n="ca4120d1">
            <seg n="74a38e28">
              Fru talman! Tack så mycket för svaret! Alltid redo jag hoppas
              att försvarsministern inte är redo att lägga ned räddningsskolorna
              i Sverige. Vi behöver mer kunskap, inte mindre, i framtiden. Och
              vi behöver möta framtiden med flera chanser. Vi behöver lära oss
              hela livet. Vi behöver utvecklas och vi behöver vidareutveckla
              oss i våra yrken.
            </seg>
            <seg n="b558ec25">
              Vi socialdemokrater förutsätter att utredningen Alltid redo!
              läggs åt sidan och att alla fyra räddningsskolorna kommer att
              få finnas kvar med sina unika kompetenser. Dessutom finns det
              politisk enighet om det. Eftersom andra har anmält sig till debatten
              får vi det säkert vidimerat. Också från Västsverige finns det
              politisk enighet om att räddningskåren i Skövde måste finnas kvar.
            </seg>
            <seg n="66b7f61d">
              Vi tycker att det är tråkigt att den är nedläggningshotad. Jag
              hoppas att ministern har möjlighet att komma till Skövde. Jag
              skulle gärna välkomna försvarsministern till att få se den unika
              skola som finns i Skövde.
            </seg>
            <seg n="0bdc8ad1">
              Skövdes övningsfält är det största och mest utvecklade i Europa.
              Skövdes räddningsskola har ett mycket gott samarbete med kemiindustrin
              på västkusten men också med kemiindustrin i Europa och har på
              det sättet ett stort internationellt engagemang.
            </seg>
            <seg n="c2566dc9">
              Företagen på västkusten har gjort investeringar i övningsanläggningar
              på skolan i Skövde. Och Räddningsverkets sakavdelning är mycket
              noga med att se till att kompetensen bevaras och utvecklas i Skövde.
            </seg>
            <seg n="829947eb">
              Skolan har stor kapacitet och bra metodik, och man samarbetar
              med övriga högskolor, till exempel högskolan i Skövde men också
              i Jönköping och med Chalmers och KTH. Skolan samarbetar i Skövde
              med garnisonen, med markstridsskolan, med polisen och med ambulans
              och andra aktörer i närheten av Skövde. Dessutom har lärare på
              Skövde skola författat alla läroböcker som finns om farliga ämnen.
            </seg>
            <seg n="ef7a4082">
              Skolan är miljöcertifierad och har varit det i sju år. Man ser
              till att ammoniak tvättas ren och kan återanvändas. Skövde har
              utvecklat en mycket bra kompetens när det gäller att minska miljöpåverkan.
              Dessutom finns det förstås ett starkt engagemang både bland lärare
              och hos teknisk personal.
            </seg>
            <seg n="e0a0b7b3">
              Skolan har också ett brandlaboratorium och en kemisal där man
              praktiskt kan utföra övningsmomenten. Det finns ett särskilt industriområde,
              där man praktiskt i full skala kan pröva kemikalier och få den
              rätta känslan för hur man hanterar farliga ämnen, rökdykarsimulator
              finns än så länge endast i Skövde och så vidare. Jag skulle kunna
              göra listan om hur fantastiskt bra Skövdes räddningsskola är hur
              lång som helst.
            </seg>
            <seg n="bb24d152">
              Därför är man i dag både förvånad och lite orolig när en utredning
              har kommit fram till att räddningsskolan i Skövde ska läggas ned,
              särskilt med tanke på att utredaren inte ens har besökt den. Jag
              välkomnar försvarsministern dit.
            </seg>
          </u>
          <note type="speaker" n="a58526d8">
            Anf. 96 CECILIA WIDEGREN (m):
          </note>
          <u who="Q4990451" xml:id="i-cb29fef362908c7b-2" n="d01e4aa4">
            <seg n="700ab49f">
              Fru talman! Tack, interpellanten, för interpellationen!
            </seg>
            <seg n="f46fd19b">
              Anledningen till att vi står här är att vi alla bejakar den utveckling
              som måste ske för att stärka samhället vid katastrofer och krissituationer.
              Jag skulle vilja understryka att anledningen till att jag står
              här är att jag tycker att det finns brister i vad den statliga
              utredaren har kommit fram till. Jag tycker inte att han har varit
              sjyst i upplägget eftersom han inte talat om alla de fördelar
              som finns med olika enheter. Jag tycker däremot att man ska använda
              utredningen och gå vidare utifrån den. Men jag vill ändå påtala
              de fördelar som finns med den enhet som finns i närheten av där
              jag bor och verkar och där jag hör brandmän lokalt berömma den
              skola som finns i Västsverige.
            </seg>
            <seg n="15f7cbac">
              Jag hoppas att försvarsministern väljer att ta del av fördelarna
              som har kommit fram i de olika remissvar som har kommit in. Eftersom
              ett 50-tal fler än det totala antalet remissinstanser säger att
              man har funnit en del brister i utredningsmaterialet, skickar
              jag med det som en liten läsnotering för försvarsministern.
            </seg>
            <seg n="3ad7d5c6">
              Monica Green har på ett excellent sätt beskrivit hur skolan utvecklas
              och vad som händer där. Det är fascinerande. Alla vi lokalpolitiker
              och även riksdagspolitiker och landshövdingen har redan sedan
              i juni månad i år agerat för att se till att alla fördelar beskrivs
              till fullo på olika forum runt om i landet.
            </seg>
            <seg n="58b6f936">
              Polis, räddningstjänst, ambulans, högskolor, universitet väldigt
              många tar i dag del av den kompetens som utvecklas i Skövde och
              Skövdeområdet.
            </seg>
            <seg n="5baebb15">
              En av de stora och avgörande fördelarna som Skövde har är att
              mitt i city, ganska nära det E 20-stopp som finns mellan Helsingfors
              och Göteborg, finns norra Europas största övningsfält 112 hektar.
              Det är ett enormt övningsfält för alltifrån kemindustri till lokala
              brandmän. Även försvarsutskottets ledamöter har varit där och
              provat rökdykarsimulatorn. Det finns alltså väldigt många olika
              kompetenser mitt inne i stan.
            </seg>
            <seg n="8e64239f">
              Jag är också medveten om att man har bedrivit ett enormt internationellt
              arbete vid skolan. Man kan sälja sin utbildning till andra intresserade.
              Jag vet att man därför bejakar de förslag som finns i utredningen
              om att kunna fortsätta att sälja utbildningen på en kanske ännu
              mer aktiv arena. Detta kan vara intressant att belysa speciellt,
              eftersom det är något som bär redan i dag utifrån ett Skövdeperspektiv.
            </seg>
            <seg n="1238f231">
              Jag ser fram emot att ärendet får en positiv beredning och att
              man kan lyfta fram olika fördelar från olika delar av landet och
              sedan självklart väga dem mot varandra. Men är det som så att
              en skola mer eller mindre bär sina egna kostnader, är det i alla
              fall något att ha i beaktande.
            </seg>
          </u>
          <note type="speaker" n="142a77ef">
            Anf. 97 ÅSA LINDESTAM (s):
          </note>
          <u who="Q4962686" xml:id="i-1e8bb82330278764-0" n="9f197de3">
            <seg n="0882a3d5">
              Fru talman! Det är väldigt trevligt att få träffa försvarsministern
              för första gången så här öga mot öga. Det ska bli en intressant
              debatt här i kväll.
            </seg>
            <seg n="c57ed5fd">
              Räddningsskolorna är jag väldigt intresserad av, och jag ska
              erkänna att jag har besökt de flesta flera gånger, särskilt den
              i Skövde. Men eftersom tidigare debattörer har talat så gott om
              den behöver jag inte uppehålla mig så särskilt mycket vid den.
            </seg>
            <seg n="78e78590">
              I stället vill jag prata om de andra räddningsskolorna, som också
              är väldigt speciella som vi har hört. Revinge, med all sin internationella
              verksamhet, är den största av dem, vad jag förstår, och tar emot
              många även från andra länder. Rosersberg med sin skorstensfejarutbildning
              är också mycket speciell och ligger bra till. Mitt skötebarn just
              nu är Sandön, beroende på att jag ser att den utvecklas enormt
              mycket.
            </seg>
            <seg n="914821e5">
              Dessa skolor har ett stort antal sökande på den tvååriga SMO-utbildningen
              som finns där. Jag har träffat elever från alla fyra skolorna,
              och de är mycket nöjda med sin utbildning. Det är många kvinnor
              som söker, inte bara killar, och tjejerna är mycket entusiastiska.
            </seg>
            <seg n="cc1ff01a">
              Vi har talat om att det kommer folk från andra länder. De är
              också mycket nöjda och känner att de får en stor lärdom från de
              fyra skolorna. Vi har tagit emot många människor från alla världsdelar.
              Någon av er talade om intäkter. Men, fru talman, det handlar också
              om kostnader. Jag skickar med att man kan titta på både kostnader
              och intäkter för att ta emot människor från andra länder. Det
              kostar faktiskt också. Men jag tror ändå att man tjänar på det
              i längden.
            </seg>
            <seg n="39b930e0">
              De flesta av skolorna har ett samarbete med näringslivet. Jag
              har varit i Skövde och också på Sandön och tittat på skärsläckaren
              som är mycket speciell i framskjuten enhet. Den släcker elden
              på ett effektivt sätt, även långt ut i bygden. Här kan man snabbt
              och enkelt komma ut. Man behöver kanske inte vara fem plus två,
              som vi annars alltid tänker i Sverige, utan man kan vara två personer,
              varav en har den hemma på gården. Det är något för oss i Norrland
              att satsa på men också i övrig glesbygd i Sverige. Detta har tagits
              fram tillsammans med näringslivet, så forskningen är oerhört viktig.
            </seg>
            <seg n="7a69f30d">
              Jag måste komma tillbaka till den tvååriga utbildningen innan
              min talartid är slut. Vi fyller alla platser som finns på skolorna.
              Men fyller vi alla tjänster som är lediga ute i landet? Nej, det
              gör vi inte. Vi ser redan i dag att försäkringsbolag och näringsliv
              tar eleverna de som skulle bli framtidens brandmän där ute. Dessa
              verksamheter ser att denna tvååriga utbildning är så värdefull,
              och det med de platser som vi har i dag. Jag tror inte på förslaget
              att skära ned till hälften. Vi kommer inte att kunna få utbildade
              brandmän i resten av landet, utan man stannar på sin utbildningsort.
              Som förslaget är nu betyder det Norrland och Skåne, men vi har
              andra delar av Sverige som också behöver brandmän skulle jag tippa.
            </seg>
            <seg n="7f3a5d78">
              Resorna till skolorna bekostas av kommunerna. Jag skulle önska
              att det inte var så långt. Kommunerna ute i landet är fattiga
              och behöver alla pengar de har.
            </seg>
            <seg n="231da5f1">
              Jag vill fråga ministern om man kan tänka sig att gå vidare i
              utredningen och se över skolornas framtid och inte bara ta ett
              beslut att förändra dem.
            </seg>
          </u>
          <note type="speaker" n="4c2ef0ea">
            Anf. 98 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-42" n="bd972f12">
            <seg n="18306c69">
              Fru talman! Tack till alla som deltar i denna interpellationsdebatt!
              Jag är alltid redo att tala med Monica Green men även att besöka
              Skövde. Jag såg att Cecilia Widegren, som är politiskt sakkunnig,
              nyss smet i väg för att, tror jag, försöka hitta en dag för detta.
            </seg>
            <seg n="1702ea24">
              Just nu ser vi över de remissvar som har inkommit. Vi går igenom
              dem, och vi kommer att ta ställning först därefter. Det är utmärkt
              om jag kan ges möjlighet att besöka bland annat Skövde innan ställning
              tas. Låt mig dock säga att den sammantagna slutsatsen av de inlägg
              som här har gjorts av Socialdemokraterna är att ingen förändring
              ska ske. Man kan notera att det var en socialdemokratisk regering
              som tillsatte den utredning som nu kritiseras så hårt.
            </seg>
            <seg n="c2e921f8">
              Det är viktigt att vi ägnar någon tankediskussion åt vad syftet
              med krisberedskapen är. Det handlar om att kunna skydda våra medborgare
              och vårt samhälle på bästa möjliga sätt. Därför är det behovet
              som måste vara det avgörande för strukturen, för antalet skolor
              och för var de ska ligga. Det ligger nämligen i uppdraget att
              analysera hur vi får bästa möjliga utbildning för dem som väljer
              yrken inom krisberedskapen.
            </seg>
            <seg n="43986eb2">
              Från regeringens sida menar vi att dagens krishantering inte
              är helt ändamålsenlig. Därför föreslår vi i budgetpropositionen
              att inrätta en ny myndighet som ska arbeta med säkerhet och beredskap
              i samhället. En samlad myndighet kan ge ett sammanhållet stöd
              och skapa en effektivare verksamhet. Det är viktigt att ta till
              vara de möjliga synergier som kan finnas inom krisberedskapen
              och undvika dubblering av uppgifter. Dessutom kan man bedöma att
              en ny myndighet skulle kunna ge kostnadsbesparingar. Det gjorde
              i alla fall utredningen. Vi återkommer till riksdagen under våren
              med en proposition om en ny samlad krisberedskap.
            </seg>
            <seg n="92a9bde4">
              På samma sätt finns det sannolikt positiva effekter med att ha
              ett mer samlat förhållningssätt till utbildningsställen. Utbildningen
              avseende CBRN sker i dag i olika former, målgruppsanpassat, ämnesspecifikt
              och tvärsektoriellt. Utbildningen genomförs av olika huvudmän
              såsom Räddningsverket, Försvarsmakten och andra statliga myndigheter,
              var och en inom sitt expertområde. Räddningsverket förfogar över
              fyra olika skolor allt för att kunna tillgodose kommuners behov
              av utbildning inom området skydd mot olyckor.
            </seg>
            <seg n="a59532b5">
              Dagens struktur för utbildning har betydande problem. Det finns
              en överkapacitet, bristande flexibilitet och utvecklings- och
              investeringsbehov. Forskning och utveckling behöver öka och ges
              en starkare koppling till utbildningen.
            </seg>
            <seg n="bfac78bf">
              Den verksamhet som Skövde erbjuder ska fortsättningsvis kunna
              erbjudas i samma utsträckning och till samma målgrupper. Den särskilda
              kompetens som byggs upp på Skövdeenheten är mycket värdefull.
              Målet är att den fortsatt ska kunna användas på bästa tänkbara
              sätt. Dock noterar jag att man på Räddningsverket anser att två
              utbildningsplattformar är tillräckligt för det nya utbildningsuppdraget.
              De anser alltså att det inte är nödvändigt att ha kvar alla fyra
              skolor detta i kontrast till dem som deltar i interpellationsdebatten.
            </seg>
            <seg n="be434366">
              Jag är givetvis medveten om att det finns en allmän oro för den
              framtida utbildningen, hur den ska se ut och var den ska bedrivas.
              Det är också naturligt att det finns farhågor om kompetensens
              bibehållande och lokala konsekvenser.
            </seg>
            <seg n="64123851">
              Med detta noterat vill jag bara konstatera att vi inte får tappa
              fokus på vad den huvudsakliga uppgiften är, nämligen att skapa
              den bästa tänkbara krisberedskapen för våra medborgare och vårt
              samhälle. Det är för att nå det målet och stärka det framöver
              som vi kommer att ta fram en proposition.
            </seg>
            <seg n="67f29d03">
              Regeringen kommer nu att gå igenom det underlag som remissinstanserna
              har inkommit med. Det kommer att vara med i beredningen innan
              vi tar ställning till hur den framtida organisationen kommer att
              se ut.
            </seg>
          </u>
          <note type="speaker" n="c5895f3a">
            Anf. 99 MONICA GREEN (s):
          </note>
          <u who="Q3358763" xml:id="i-d85453cfb45d3694-3" n="ca4120d1">
            <seg n="d1073020">
              Fru talman! Tack för alla inlägg! Om jag var otydlig förut så
              ska jag rätta till det. Jag menar inte att man ska lägga allt
              i utredningen åt sidan. Jag måste tillrättalägga det om jag var
              otydlig. Vi socialdemokrater har sagt att vi bejakar att det ska
              bli en myndighet. Det tycker vi är bra. I övrigt finns det säkert
              godbitar i utredningen som man kan plocka upp.
            </seg>
            <seg n="305b7522">
              Vad jag menade med att lägga åt sidan var detta med att lägga
              ned skolor. Vi behöver mer utbildning, forskning och fortbildning
              i framtiden, inte mindre. Försvarsministern säger att Socialdemokraterna
              inte vill att det ska ske någon utveckling alls. Det vill vi.
              Men jag trodde inte att den borgerliga regeringen menade att utveckling
              betyder nedläggning. Vi menar att vi ska ha en utveckling av dessa
              skolor och att man ska kunna satsa på sina unika kompetenser.
            </seg>
            <seg n="1bbe8d70">
              På andra politikområden har regeringen visserligen gjort så.
              Man har skurit ned på komvux, arbetsmarknadsutbildning och bristyrkesutbildningar.
              Det är bara att beklaga, men jag trodde inte att vi skulle se
              det även på försvarsområdet. Det behövs krisberedskap, men det
              behövs också en jobblinje. Vi behöver människor ute i kommunerna
              som kan detta och som jobbar med räddningsinsatser, som är brandmän,
              som kan hantera farliga ämnen och som kan göra andra saker när
              det gäller krisberedskap.
            </seg>
            <seg n="cd903f47">
              Det är oerhört viktigt att vi fortsätter med den inriktningen
              att vi utvecklar den kompetensen. Vi kanske till och med ska utveckla
              de fyra skolorna så att man kan forska där i framtiden. Det vore
              en bra utveckling till skillnad från den nedläggning som utredningen
              har föreslagit. Det är viktigt att alla skolorna finns kvar. Det
              är också viktigt att försvarsministern vill komma till Skövde,
              vilket jag är glad för. Som Skövdebo hälsar jag försvarsministern
              välkommen dit. Det skulle vara kul att ihop med ledningen för
              skolan få visa den unika kompetens som Skövde har, när det gäller
              att hantera farliga ämnen men också när det gäller fortbildning
              av personal.
            </seg>
            <seg n="c2ad9b0a">
              Det är ju så, som vi hörde tidigare här i ett inlägg, att de
              tvååriga utbildningarna utbildar eftersom det fortfarande är arbetskraftbrist
              när det gäller räddningspersonal. Men det är också viktigt att
              vi får utveckla de kortare utbildningarna och fortbildningarna
              så att personal inom kommunerna kan ta till sig ny kunskap som
              finns. Så välkommen till Skövde, försvarsministern!
            </seg>
          </u>
          <note type="speaker" n="88da6e99">
            Anf. 100 CECILIA WIDEGREN (m):
          </note>
          <u who="Q4990451" xml:id="i-cb29fef362908c7b-3" n="d01e4aa4">
            <seg n="16e14fcf">
              Fru talman! Jag tackar försvarsministern så mycket för glädjen
              över att se att det kanske också krävs en förändring inför de
              nya krissituationer och katastrofer som vi närmar oss. Det får
              man väl ändå tro var en av utgångspunkterna för att den tidigare,
              socialdemokratiska, regeringen tog fram den här utredningen. Man
              såg att det krävs en hel del förändringar framöver. Jag är villig
              att bejaka dessa förändringar, se den verklighet vi lever i och
              tala för de fördelar som jag ser hos den skola som befinner sig
              i min närhet och som har beskrivit fördelarna på ett väldigt exemplariskt
              sätt. Med den utgångspunkten är jag också villig att bejaka förändringarna.
              Därför tror jag inte att allt var bra som det var förut, utan
              det behövs en hel del förändringar.
            </seg>
            <seg n="6db8e66a">
              Nya former kan också vara värda att diskutera. Går det att sälja
              en del utbildningar tycker jag att vi ska vara lite mer öppna
              för det. Vi kan göra det i dag inom Räddningsverkets verksamhet.
              Vi skulle också kunna göra det i andra former i framtiden. Det
              är viktigt att bejaka det. Det kommer sannolikt att vara fler
              som i framtiden efterfrågar den här typen av tjänster. Vi vet
              att näringslivet i dag är väldigt aktivt i vissa delar men att
              det också utvecklas i allt större kretsar. Det är bra att ta med
              sig det.
            </seg>
            <seg n="a84ea99e">
              Avslutningsvis: Välkommen till Västsverige och till Skövde! Det
              är många som ser fram emot det besöket, som du nu har förstått
              med tanke på de schangtila inbjudningar som du får härifrån talarstolen
              och brevledes, mejlledes och telefonledes till departementet.
              Jag känner ingen större oro beträffande att vi är överens om målet.
              Nu handlar det om att alla ska få se de olika fördelar som vi
              är några stycken som har sett i Västsverige.
            </seg>
          </u>
          <note type="speaker" n="ea33c442">
            Anf. 101 ÅSA LINDESTAM (s):
          </note>
          <u who="Q4962686" xml:id="i-1e8bb82330278764-1" n="9f197de3">
            <seg n="800c0899">
              Fru talman! Jag vill börja med att säga att utredningen som tillsattes
              var okej. Det är bra att vi utreder saker och ting. Det är helt
              riktigt. Den utredning som är gjord, utredarens utredning, måste
              vi däremot absolut kunna kritisera och titta på efteråt. Det är
              här vi är kritiska till vissa av förslagen. Jag tror att det är
              så att eftersom pengarna inte räcker till fyra skolor måste Räddningsverket
              självklart säga att det måste till färre skolor. Då kommer förslaget
              om att man är villig att ta bort någon. Men om man tittar på det
              livslånga lärandet, som man behöver inom räddningstjänsten, behöver
              man skolorna också på de här kortare utbildningarna som vi har
              hört talas om. Sedan handlar det också väldigt mycket om förebyggande
              arbete som man lär sig om i den här SMO-utbildningen, som är tvåårig.
              Vi behöver bara tänka på våra kommuner, med de bränder som är
              i dag, och det förebyggande arbete som skulle kunna utföras där.
              Då finns det väldigt mycket som vi kan ta tag i och där den här
              utbildningen verkligen ger en del på fötterna.
            </seg>
            <seg n="d6eb8dd3">
              En samlad myndighet är vi absolut för. I stort är vi socialdemokrater
              för utredningen. Men om detaljerna, till exempel om skolor, tycker
              vi lite annorlunda. Där finns det en skillnad jämfört med vad
              ministern anser. Vi ser fram emot propositionen till våren. Det
              ska bli spännande att se vad vi kommer fram till. Men glöm inte
              det livslånga lärandet! Det är jättenödvändigt även för den här
              kåren. Annars försvinner det.
            </seg>
          </u>
          <note type="speaker" n="143457cc">
            Anf. 102 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-43" n="bd972f12">
            <seg n="68d75b82">
              Fru talman! Jag kan försäkra att jag känner mig väl uppvaktad
              om Västra Götaland och Skövde. Med detta kan väljarna där känna
              sig trygga om att deras ledamöter gör ett mycket bra jobb. Om
              jag kan sammanfatta den socialdemokratiska inställningen så förmodar
              jag att deras uppdrag till utredningen utformades för att man
              kände ett behov av förändring. Utredningen var alltså okej men
              resultatet blev tydligen fel. Nu är man i opposition.
            </seg>
            <seg n="1a57a32b">
              Vi behöver stärka krisberedskapen. Det var ingången i hela mitt
              tidigare inlägg. Det handlar om att utveckla, om ökad samordning
              och om effektivisering. När det gäller förmågan att hantera exempelvis
              olyckor med farliga kemikalier, djur- eller människosjukdomar,
              kärnenergiolyckor och så vidare är beredskapen god, men den kan
              och bör förbättras. När det gäller terroristattacker med farliga
              ämnen kan beredskapen utvecklas och förstärkas ytterligare. Arbetet
              med att förbättra förmågan att hantera avsiktliga och icke avsiktliga
              händelser med farliga ämnen pågår för fullt hos en rad expertmyndigheter,
              på regional nivå och på lokal nivå. I utredningen, som nu kritiseras
              och som jag ännu inte har förhållit mig till, vill jag understryka,
              föreslås att två av utbildningsplattformarna, i Rosersberg och
              Skövde, ska avvecklas. Det ska i stället finnas en utbildningsplattform
              i Revinge och en mindre verksamhet i Sandö.
            </seg>
            <seg n="1e62ba4a">
              Räddningsverket anser att endast två utbildningsplattformar behövs
              för det nya utbildningsuppdraget och att valet av platser för
              utbildning är riktigt utifrån den inriktning och förutsättning
              som utredaren redovisat. Jag noterade att Monica Green sade att
              vi behöver mer, inte mindre. Men det är inte fullt så enkelt om
              man följer det som vissa remissinstanser säger eller det Räddningsverket
              säger.
            </seg>
            <seg n="feefd263">
              I betänkandet föreslås att staten även i fortsättningen ska tillhandhålla
              och finansiera studiemedelsfinansierad utbildning på området.
              Dessutom föreslår utredaren att staten ska tillhandhålla och finansiera
              sådan utbildning där det finns reglerade utbildningskrav. Övrig
              utbildning, inom områden som skydd mot olyckor och krisberedskap,
              ska i princip tillhandahållas av andra utbildningsleverantörer.
              Beställningen av utbildning ska göras av den nya myndigheten enligt
              det som utredningen föreslår. Utredningen menar också att det
              finns behov av att ta till vara synergier mellan det stora antal
              aktörer som finns på området dels för att stärka förmågan totalt
              sett, dels för att undvika onödiga dubbleringar i kapacitet. Det
              är här effektiviseringsdiskussionen kommer in.
            </seg>
            <seg n="cf1ac34b">
              Utredningen går vidare och menar att den nya myndigheten ska
              få ansvar för att samordna och planera förberedelser för oönskade
              händelser med farliga ämnen. Myndigheten ska även svara för expertstöd
              och materiella förstärkningsresurser vid olyckor med farliga ämnen.
              Man föreslår också att det ska inrättas ett råd under den nya
              myndigheten i stället för, som det nu finns, flera olika, som
              samlar berörda aktörer när det gäller hantering av farliga ämnen.
              Man påpekar också att det finns en väl fungerande förmåga att
              hantera utsläpp av farliga ämnen. Däremot finns behov av samordning
              och samverkan, till exempel i den operativa verksamheten, och
              av mer långsiktiga utvecklingsåtgärder som gäller investeringar,
              forskning, utbildning, som jag nämnde tidigare, och övning.
            </seg>
            <seg n="0c1f65b6">
              För att få en bra bild av synen på de här åtgärderna går vi nu
              igenom drygt 200 remissvar, och de är inte riktigt enstämmiga,
              kan jag säga. Flertalet remissinstanser ser det förändringsbehov
              som finns inom området utbildning och övning. Andra är bekymrade
              över tillgänglighet, kvalitet, ökade kostnader och framför allt,
              som jag tror att någon nämnde tidigare, den kommunala räddningstjänstens
              utbildningsbehov. Flera anser att frågan behöver analyseras ytterligare
              med större fokus på effektivitet och tillgänglighet. Jag vill
              också återigen påpeka att Räddningsverket själva anser att utredningen
              gör en viktig bedömning gällande antalet utbildningsställen. Det
              är precis detta som vi nu kommer att ägna oss åt att väga samman
              för att komma vidare i frågan.
            </seg>
          </u>
          <note type="speaker" n="ca0277a3">
            Anf. 103 MONICA GREEN (s):
          </note>
          <u who="Q3358763" xml:id="i-d85453cfb45d3694-4" n="ca4120d1">
            <seg n="effc59ee">
              Fru talman! Det är jättebra att regeringen nu ska väga samman
              de olika remissinstanserna och att man ska ta del av dem. Jag
              hoppas också att man får ha synpunkter på en utredning även om
              man är i opposition. Jag tyckte att jag hörde ett uns av att nej,
              man får inte tycka annorlunda än en utredning bara för att man
              har tillsatt den. Det får man faktiskt. Vi får ha de synpunkter
              som vi tycker är viktiga att lyfta fram för vår del.
            </seg>
            <seg n="58776834">
              Jag beklagar ju också att det finns egoistiska inslag i debatten
              om att vi gärna kan lägga ned skolor men inte just hos mig. Det
              är lite trist att det finns den typen av debattinlägg, tycker
              jag. Jag vill gärna lyfta fram att alla fyra skolor kommer att
              behövas i framtiden, och jag vill gärna att försvarsministern
              tar även de synpunkterna i beaktande nu när man ska fundera på
              hur propositionen ska utformas eftersom de fyra skolorna kommer
              att behövas i framtiden och eftersom de fyra skolorna är unika
              var och en för sig. Jag pläderar för Skövde, och jag vet att jag
              har kamrater från resten av landet som pläderar för sina skolor.
              Jag tycker att det är rätt. Jag tycker inte att man ska se det
              för egoistiskt och bara tänka på just sin egen skola och sedan
              kan alla andra lägga ned. Det är ganska kortsiktigt.
            </seg>
            <seg n="aff6cc5a">
              Vi ska satsa på forskning och utveckling i det här landet.
            </seg>
            <seg n="69722b0a">
              Vi ska ha mer utbildning, inte mindre. Vi ska se till så att
              vi både har långa utbildningar, korta utbildningar, fortbildningar
              och tillgänglighet i hela landet. Vi ska se till så att den unika
              kompetensen bland annat när det gäller kemikalier och farliga
              ämnen som Skövde har byggt upp och som nu finns i Västsverige
              finns kvar framöver. Därför vill jag naturligtvis att Skövdes
              räddningsskola finns kvar i framtiden.
            </seg>
          </u>
          <note type="speaker" n="fa52ce83">
            Anf. 104 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-44" n="bd972f12">
            <seg n="9920352a">
              Fru talman! Jag tycker att det är självklart. Det är inte bara
              en rättighet för ledamöter att ha synpunkter på framtiden för
              sin lokala verksamhet, det kanske till och med är en skyldighet
              som folkvald företrädare. Nu är det upp till oss att väga samman
              alla dessa synpunkter plus ca 200 andra som har inkommit från
              formella remissinstanser.
            </seg>
            <seg n="ffa00874">
              Vår uppfattning är att det behövs en ny samlad myndighet mot
              olyckor och kriser och att den bör tillkomma från den 1 januari
              2009. Det finns stora problem med dagens struktur för utbildning
              inom det här verksamhetsområdet som handlar om skydd mot olyckor.
              Vi tror att flexibiliteten behöver öka och att det finns både
              ett utvecklings- och ett investeringsbehov.
            </seg>
            <seg n="c2194e4f">
              Den bedömning vi gör och har fått är att det i dagens struktur
              även finns en viss överkapacitet. Vi ser också ett behov av att
              öka forskning och utveckling och att koppla det bättre än i dag
              till utbildningen.
            </seg>
            <seg n="12abdb1d">
              Som sagt har nu detta betänkande som diskuterats remitterats.
              200 olika instanser har kommit med synpunkter, och nu pågår beredning
              av dem. När den har avslutats kommer vi i regeringen på grundval
              av utredningens överväganden och också remissinstansernas synpunkter
              att ta ställning. Den fråga vi då kommer att besvara är: Hur kommer
              vi på bästa sätt att kunna skydda våra medborgare och vårt samhälle
              i framtida kriser?
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="4b094dbd">
            16 § Svar på interpellation 2007/08:77 om Sveriges engagemang
            för europeisk flygskola i Söderhamn
          </note>
          <note type="speaker" n="05359fc6">
            Anf. 105 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-45" n="bd972f12">
            <seg n="f3c9c6e0">
              Fru talman! Åsa Lindestam har frågat mig på vilket sätt jag driver
              frågan om europeisk flygskola för Sveriges och Söderhamns räkning
              och hur jag avser att driva frågan om kompensation så att flygfältet
              inte stängs i förtid.
            </seg>
            <seg n="e444eb6f">
              För Sverige är det viktigt att Försvarsmaktens framtida utbildningsbehov
              av piloter säkerställs även efter 2015, eftersom nuvarande skolflygplan
              SK 60 då inte längre kommer att kunna användas. Ett arbete har
              pågått i Europa under flera år för att finna en multilateral utbildningslösning.
              En gemensam lösning skulle kunna ge samordningsvinster och kostnadseffektivitet
              för flera mindre nationer. För mig som försvarsminister är de
              försvarspolitiska skälen och Försvarsmaktens operativa behov av
              stridspiloter styrande. Det är viktigt att vi säkerställer en
              effektiv och rationell utbildning vad gäller både kvalitet och
              kostnader.
            </seg>
            <seg n="98cd2b73">
              Av dessa skäl är vi positiva till en gemensam europeisk lösning
              vad gäller den framtida militära flygutbildningen.
            </seg>
            <seg n="907ce9d4">
              Jag vill också påpeka att regeringen har bemyndigat Försvarsmakten
              att företräda Sverige i detta europeiska samarbete.
            </seg>
            <seg n="2c1a0d19">
              Arbetet på den europeiska nivån har tyvärr dock försenats av
              flera skäl. Det gäller också frågan om lokalisering. Förseningarna
              beror bland annat på att staterna har olika intressen. En annan
              orsak är frågan om vilka språk avtal ska översättas till. Till
              detta kommer att några stater har avbrutit sitt deltagande i arbetet.
              Andra stater, däribland Sverige, har försökt driva arbetet framåt.
              Från svensk sida anser vi att arbetet på den europeiska nivån
              går för långsamt. Det borde kunna gå snabbare.
            </seg>
            <seg n="4ececd56">
              Om förseningarna fortsätter och inga konkreta lösningar nås kommer
              vi i Sverige att behöva nå andra lösningar, till exempel bilateralt
              samarbete. På informell basis diskuterar Försvarsmakten därför
              lösningar, vid sidan om den gemensamt europeiska, med andra staters
              försvarsmakter, exempelvis med det finska flygvapnet. Jag vill
              understryka att det är Försvarsmakten som måste redovisa när det
              finns ett behov av att nå andra lösningar än den gemensamt europeiska.
              Myndighetens bedömningar i detta avseende ska grunda sig på det
              framtida operativa behovet.
            </seg>
            <seg n="ae59d1a7">
              Som Åsa Lindestam anger i sin interpellation bereds i Regeringskansliet
              en begäran från Söderhamns kommun om ett klargörande vad gäller
              eventuell ytterligare ersättning för nedlagt arbete. Som underlag
              för behandlingen av det ärendet har Regeringskansliet efterfrågat
              från kommunen vilka specifika kostnader det är fråga om. Eftersom
              kommunen ännu inte har redovisat detta underlag är det svårt för
              mig att uttala mig i frågan om ersättning till kommunen.
            </seg>
          </u>
          <note type="speaker" n="326933a9">
            Anf. 106 ÅSA LINDESTAM (s):
          </note>
          <u who="Q4962686" xml:id="i-1e8bb82330278764-2" n="9f197de3">
            <seg n="7fd31668">
              Fru talman! Det är jättetrevligt att få prata om den här frågan
              som ligger mig väldigt varmt om hjärtat. Jag skulle vilja passa
              på att ge en liten bakgrund till Söderhamn nu när vi äntligen
              har kommit på speaking terms om det.
            </seg>
            <seg n="fa58d53d">
              När jag började min politiska bana hade Söderhamn 34 000 invånare.
              Hur det än ser ut så är det inte så länge sedan. Nu har vi 26
              000. Vi har alltså tappat 8 000 invånare på några år. I dag stod
              det om sysselsättningen i Söderhamnskuriren. Söderhamn är en av
              elva kommuner i landet där mer än 8 procent kommer att vara arbetslösa
              2010. Det var Statistiska centralbyrån som hade tagit fram de
              uppgifterna.
            </seg>
            <seg n="619d0a14">
              Det är en vacker kommun. Den ligger havsnära, och jag trivs jättebra
              där. Men i morse när jag for hit träffade jag en ung kvinna på
              stationen. Hon hade små barn som inte hade börjat skolan än. Hon
              berättade att hon måste sälja sitt hus nu i decemberjanuari. Familjen
              måste flytta till Gävle, för det fanns inget jobb. Hon ville bo
              kvar i Söderhamn, född och uppväxt där. Men det går inte, för
              det är jobbet det gäller.
            </seg>
            <seg n="c0f73111">
              I Gävleborg har vi just nu en högre arbetslöshet än för ett år
              sedan. Vi har 174 personer fler arbetslösa just nu. Vad gäller
              ungdomsarbetslösheten ligger vi högst i landet, tyvärr.
            </seg>
            <seg n="1c3d9dff">
              Regeringen har lovat att delta och att verka aktivt i den här
              frågan. Det gjorde man 2005 när man beslutade att flygskolan skulle
              ligga i Söderhamn. Att man valde just detta alternativ berodde
              på att det inte var ett militärt flygfält, utan det fanns goda
              flygmöjligheter.
            </seg>
            <seg n="10dfd644">
              Undertecknandet av det här borde ske nu 2007, och beslutet skulle
              sedan tas 2008. Därefter skulle det vara ett litet prov 2009.
              Första elevomgången skulle komma 2010. Så ser det ut.
            </seg>
            <seg n="da115d5b">
              I dagligt tal kallar vi det här Advanced European Jet Pilot Training,
              AEJPT det har jag tränat på att säga. Det är vad vi använder i
              Söderhamn.
            </seg>
            <seg n="adbd1e91">
              Vi hoppas på den här flygskolan. När jag kommer ut och träffar
              folk på arbetsplatser eller var det än är säger man: Hur går det?
              Kommer vi snart? Ska vi börja? Jag vet att det kommer att dröja
              till 2015. Det är jag fullt medveten om. Men folk frågar.
            </seg>
            <seg n="df606b53">
              Jag vill bara ge en bakgrundsbild till. Jag jobbade som rektor
              innan jag hamnade här. Då var jag bland annat rektor för skolan
              som låg närmast flygfältet. Vi hade lektioner, och rätt vad det
              var kom det ett flygplan. Då tystnade ungarna och läraren också.
              Det blev alldeles tyst under de minuter som det tog när planet
              landade eller startade. Och så fortsatte man lektionen.
            </seg>
            <seg n="8de0545f">
              Det finns en så positiv stämning i Söderhamn runt flyg. Vi har
              alltid haft flyg. Därför tror jag också att det är fullt nödvändigt
              i dag att det är här det ligger och att det händer något nu. Det
              handlar om att driva frågorna. Vi måste ta itu med dem. Då får
              man inte sitta och vänta. Det är nog det värsta jag vet i alla
              frågor överlag. Det gäller pang på rödbetan och att köra hårt
              för att man ska kunna få något av det här. För jag vet att de
              andra länderna gör det. Jag träffar de andra cheferna för de här
              sakerna, och jag hör hur de driver det i andra länder. Så vi måste
              faktiskt skynda oss lite.
            </seg>
            <seg n="ef7c99a0">
              I dagsläget är det två länder som inte har skrivit på. Jag tror
              att det är Grekland och Italien. De borde ha gjort det. När jag
              frågade försvarsministern sist det var i juni och en annan försvarsminister
              fick jag svaret att det var fler. Men nu är det bara två kvar.
              Alldeles snart är det ett ÖB-möte, ett CHOD-möte, och då skulle
              vår ÖB kunna ställa frågan: Ska vi skriva på nu alla? Nu kan vi
              köra.
            </seg>
          </u>
          <note type="speaker" n="07d4ca73">
            Anf. 107 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-46" n="bd972f12">
            <seg n="1db50528">
              Fru talman! Jag tänkte använda det här till att försöka ge en
              något utförligare bakgrund än vanligt kanske i den här sakfrågan.
            </seg>
            <seg n="ab3fb8bb">
              Sverige har ett av världens mest avancerade stridsflyg. Både
              de nationella behoven och de internationella utmaningar som vi
              står inför gör att vi behöver säkerställa den framtida militära
              pilotutbildningen. Dagens utbildning med SK 60 har 2015 som utgångsdatum.
              Det är Försvarsmaktens operativa behov, det vill säga myndighetens
              behov av att utbilda stridspiloter, som är det styrande. Regeringen
              är positivt inställd, som jag sade redan tidigare, till en gemensam
              europeisk lösning för detta.
            </seg>
            <seg n="782707c3">
              Militär flygutbildning kräver mycket dyr materiel och hög kompetens
              vilket i sin tur ger höga kostnader. Det handlar om att kunna
              dela kostnader och samtidigt få förbättrad kvalitet i utbildningen.
              Detta kräver i sin tur gemensamma mål och krav för utbildningen
              samtidigt som vi får ett gemensamt nyttjande av materiel och utbildningsverktyg.
              Inte minst det senare kostar faktiskt väldigt mycket pengar.
            </seg>
            <seg n="d0a1bcc9">
              Sverige anser, och har så gjort både under den tidigare regeringen
              och under alliansregeringen, att ett europeiskt samarbete kan
              ge fördelar, både vad gäller utbildningskvalitet och kostnader.
              Regeringen är alltså engagerad i frågan, men det europeiska samarbetet
              har inte nått hela vägen fram eller ens kommit så långt som Sverige
              hade velat i arbetet med att säkerställa en framtida europeisk
              flygskola.
            </seg>
            <seg n="7581c0cc">
              På Försvarsmaktens rekommendation beslutade regeringen i februari
              att Sverige skulle skriva under ett förberedande europeiskt avtal.
              Jag tror att det är det interpellanten nyss talade om. Det är
              inte finansiellt bindande, men det ger ramen för de fortsatta
              förhandlingarna och pekar på sakfrågor som kommer att behöva hanteras.
              Avtalet kan komma att sträcka sig över fyra år. Under dessa år
              behöver en rad knäckfrågor lösas innan ett skarpt ekonomiskt och
              juridiskt förpliktande samarbetsavtal kan slutas.
            </seg>
            <seg n="0aa13326">
              Åtta länder har skrivit på avtalet. I dagarna kom en framställan
              från Försvarsmakten att ingå det förberedande samarbetsavtalet
              även med Spanien. Detta kommer att innebära att nio länder är
              med. Spanien har tidigare hållit sig vid sidan av på grund av
              synen på vilket språk det nya samarbetsavtalet skulle översättas
              till, och detta har försenat arbetet.
            </seg>
            <seg n="16ebfb08">
              Länderna som är med har så klart olika intressen. Några länder
              har hoppat av. Andra, däribland Sverige, försöker driva på arbetet.
              Budskapet från Försvarsdepartementet till kommunen har varit att
              vi skulle återkomma till Söderhamns kommun så snart underskriftsprocesserna
              för det nya samarbetsavtalet var klara och arbetet de facto i
              gång. Det har alltså dessvärre inte skett ännu. Jag välkomnar
              det engagemang som både kommunen, länsstyrelsen och andra i regionen
              lägger ned på detta projekt.
            </seg>
            <seg n="ae85060e">
              När det gäller ersättningsfrågan, det vill säga ersättning till
              kommunen för nedlagt arbete, som också berördes i interpellationen
              vill jag nämna att den frågan hanteras i Näringsdepartementet.
              Det är naturligt att det pågår en dialog och ett kontinuerligt
              informationsutbyte mellan Regeringskansliet, i det här fallet
              med Näringsdepartementet, och Söderhamns kommun i ersättningsfrågan.
            </seg>
          </u>
          <note type="speaker" n="53695c6d">
            Anf. 108 ÅSA LINDESTAM (s):
          </note>
          <u who="Q4962686" xml:id="i-1e8bb82330278764-3" n="9f197de3">
            <seg n="aa514b38">
              Fru talman! Jag vet att Näringsdepartementet är inblandat i ersättningsfrågan.
              Jag vet också att det har förts ett antal samtal om siffror och
              pengar i detta, så jag är trygg i att det kommer att bli något.
            </seg>
            <seg n="b08a03ae">
              Det Söderhamn har gjort så här långt är att ta fram en paraplyverksamhet,
              ett paraplybolag, som håller i många av de delar som är nödvändiga.
              Från min horisont handlar det om tre delar. Den första är Försvarsmakten
              med den kompetens som de besitter. Det är också de som har uppdraget.
              Med den kvalitet som de kan erbjuda och till rätt pris tror jag
              på detta. Jag har varit i Luleå och tittat på Nordic Battle Group
              och där suttit bredvid höga officerare från Irland, Estland och
              Finland. De var alla väldigt imponerade av Sverige och det vi
              hade gjort. Jag tror att vi kommer att fortsätta i den delen.
            </seg>
            <seg n="1eae9c0d">
              Det andra benet är fastighetsägarna som har gått ihop och är
              beredda att lämna området om det visar sig att flygskolan kommer.
              De har också löst infrastrukturen på ett väldigt bra sätt.
            </seg>
            <seg n="0850c783">
              Det tredje är flygindustrin som ministern också nämnde i förbigående.
              Saab är intresserade, men de behöver också få ett besked om hur
              det blir om de nu ska vara med på tåget.
            </seg>
            <seg n="8ea01f2f">
              Fru talman! Det bilaterala som ministern pratar om är jag också
              väldigt intresserad av. Det låter jättespännande med Finland och
              kanske också Kanada. Jag tror att Söderhamn redan har både underlag,
              kalkyl och en sammanfattning för detta, så det finns nog att få.
              Finessen med detta är alltså att våra SK 60 ska ersättas. Vi kan
              inte använda det planet längre, utan det kommer att bli något
              annat i framtiden, precis som ministern säger. Och då gäller det
              att ligga på i tid, för vi vet ju hur lång tid det har tagit att
              få fram ett nytt flygplan.
            </seg>
            <seg n="2c5844e6">
              Jag tror också att Försvarsmakten under 2008 måste ha en projektgrupp
              som håller i detta väldigt hårt för att driva än mer. Uppbyggnaden
              av försvarsskolan kommer att ta lite tid, men man kanske också
              skulle kunna ha hjälp av militärattachéerna i de andra länderna
              och, som ministern sade, även av andra intressenter för att driva
              detta.
            </seg>
            <seg n="1fb08cec">
              Men vad är det som gör att det inte händer någonting? Vi hade
              ett väldigt intressant möte i dag i försvarsutskottet där vi skulle
              ha träffat ÖB. Det kom dock en annan representant i stället som
              berättade om CHOD-mötet där överbefälhavare från olika länder
              ska träffas. Jag frågade om denna fråga fanns på dagordningen
              till veckan, men det gjorde den alltså inte. Jag undrar varför.
              Detta borde vara den fråga som Sverige, om man nu ska vara drivande,
              ändå på något sätt lyfter fram varje gång för att visa att den
              har stor betydelse, inte bara för oss utan även för andra länder.
            </seg>
            <seg n="9d1a9c28">
              Det här kostar multum. Det är miljoner som rullar i detta företag,
              och det gäller att snabbt komma fram till någonting. Tid är pengar!
              Men ÖB vill inte ta upp det, och jag undrar fortfarande varför
              det är så svårt att säga något om det här. De andra är ju också
              intresserade av frågan. Vi vet att man pratar om det på sidan
              om. Därför skulle man just på det här mötet kunna markera att
              frågan är viktig för Sverige. Försvarsministern kanske kan skicka
              med det. Just för att Söderhamn inte är en militär enhet finns
              det stora förutsättningar att de andra skulle kunna köpa konceptet.
            </seg>
          </u>
          <note type="speaker" n="10615d20">
            Anf. 109 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-47" n="bd972f12">
            <seg n="2c93b908">
              Fru talman! Ska man skoja lite är de vackra vyer som Åsa Lindestam
              beskriver för en försvarsminister ett lämpligt övningsområde.
              Skämt åsido är det så att detta är en av de saker som faktiskt
              talar till Söderhamns fördel tillgången till nära liggande, betydande
              övningsområden.
            </seg>
            <seg n="45c592b4">
              Det vore en fördel med en lokalisering till Sverige förutsatt
              att finansiering, huvudmannaskap och alla de andra sakfrågorna
              kan lösa ut sig. Det är precis som Åsa Lindestam påpekar oerhörda
              belopp vi talar om här. Bara simulatorer kanske kostar någon miljard.
              Sedan är det plan och andra sådana saker.
            </seg>
            <seg n="262b9286">
              Söderhamn är Sveriges kandidat om staten väljer. Men hur det
              ska gå till är faktiskt inte heller utstakat på europeisk nivå
              ännu. Vi menar att detta koncept skulle uppfylla Sveriges behov
              av att kunna utbilda framtidens Gripenpiloter med god kvalitet.
              En av grundtankarna med den gemensamma utbildningen är att den
              anpassas så att utbildningstiden för respektive nationellt system
              kan kortas vilket också sänker kostnader. Det krävs inga materielinvesteringar
              från respektive nation, utan tanken är att man köper elevplatser
              i en gemensam utbildning. Kvaliteten bedöms då kunna öka, framför
              allt på den tekniska sidan. Men hur ett slutligt koncept kommer
              att se ut och vilka kostnader det för med sig vet vi först efter
              att man har valt affärsmodell, i den kommande upphandlingsprocessen
              när ett färdigt avtal med en leverantör har undertecknats. Där
              är vi inte nu.
            </seg>
            <seg n="07f6fba2">
              Jag vet att Söderhamn och Flygstaden AB har gjort förberedelser
              för att kunna vara en attraktiv kandidatort. Utmaningen är nu,
              om jag har förstått saken rätt, att finnas kvar som ett alternativ
              och ha uthållighet tills dess att lokaliseringsfrågan så småningom
              blir specifikt aktuell och faktiskt behandlas på europeisk nivå.
              Jag vet att kommunen i våras vid ett besök i Gävle av den dåvarande
              statssekreteraren lyfte fram problemen med att på lång sikt kunna
              avgöra hur länge man kan hålla liv i frågan från sin horisont.
              Frågor som berör hur länge resurser och kompetens ska tillhandahållas,
              hur länge banan ska hållas öppen, vet jag att man tänker på där.
            </seg>
            <seg n="07dfcdd4">
              Eftersom signeringen av det nya samarbetsavtalet som vi båda
              två har talat om här inte är klar har heller inte arbetet med
              det kommersiellt strategiska upplägget ens börjat ännu. Det arbetet
              kommer att avgöra om lokaliseringsorter ska bestämmas av anbudsgivare,
              av leverantör, av industrin eller av länder. När detta är klart
              ska en anbudsinfordran utarbetas som följer detta strategiska
              upplägg.
            </seg>
            <seg n="23e15302">
              Sverige har tillsammans med övriga nationer inom detta initiativ
              tagit fram ett kravdokument för utbildningen. Dokumentet har undertecknats
              av alla nu deltagande nationer och utgör ländernas gemensamma
              utbildningsmålsättningar samt de operationella och funktionella
              kraven för en multinationell europeisk flygskola. Kravdokumentet
              kommer i det fortsatta arbetet med anbudsinfordran att vara en
              av de hörnstenar som arbetet bygger vidare på.
            </seg>
            <seg n="807a9306">
              Sverige kan behöva söka andra lösningar, till exempel bilateralt
              samarbete, som jag nämnde, om förseningarna fortsätter och inga
              konkreta lösningar nås. Det är på det viset, som både Åsa och
              jag har talat om här, att 2015 tillkommer nödvändigheten för Sverige
              att lösa de framtida utbildningsbehoven för Försvarsmakten.
            </seg>
            <seg n="f12dd887">
              Vi ser det nu så att det är upp till Försvarsmakten att understryka
              när det finns ett behov av att gå vidare och söka andra lösningar
              än den gemensamt europeiska. Jag har fortfarande förhoppningar.
              Men ett generellt svar på de frågor som Åsa ställer är att det
              är för lite som är klart från europeisk nivå. Man har inte nått
              fram. Vi har inte ens fått klart det förberedande avtalet än som
              ska ligga till grund för alla de konkreta sakfrågor som vi diskuterar
              här sedan.
            </seg>
          </u>
          <note type="speaker" n="90039725">
            Anf. 110 ÅSA LINDESTAM (s):
          </note>
          <u who="Q4962686" xml:id="i-1e8bb82330278764-4" n="9f197de3">
            <seg n="46efc37c">
              Fru talman! Det känns i alla fall skönt att försvarsministern
              och jag är väldigt eniga om nödvändigheten av den här utbildningen.
              Jag skulle ändå önska att söderhamnarna som är så positiva till
              det här och som har utbildningar i teknisk strategi runt det som
              rör ett flygfält och flygplan kunde få den här möjligheten. Jag
              tror att det skulle betyda oerhört mycket för bygden.
            </seg>
            <seg n="a55b3df6">
              Låt oss använda allt det positiva som Nordic Battle Group ändå
              har gett oss när andra nationer ser hur bra vi kan jobba, hur
              bra strategier vi kan utforma och hur bra personer vi har i detta.
              Just nu är det fokus på Sverige, för vi har lyckats med någonting
              som andra kanske inte har kommit lika långt i. Låt oss använda
              det!
            </seg>
            <seg n="f8e00a0f">
              Men sedan är det flera frågor som måste lösas. Jag tänker på
              försäkringsfrågan gentemot tredje part. Den borde det också funderas
              på, liksom på koncessionen för det här området och även säkerhetspolitiken,
              självklart. Fast vi vet ju att andra länder är här och tränar
              ibland. Men det är absolut sådant här det handlar om.
            </seg>
            <seg n="b9e3f04c">
              Med tanke på förra interpellationsdebatten kan jag ta tillfället
              i akt och bjuda in till Söderhamn. Jag skulle gärna visa försvarsministern
              och kanske också talmannen runt, för jag vet att även talmannen
              är intresserad av de här frågorna, och berätta lite om området
              och hur planerna är. Man blir väldigt imponerad.
            </seg>
            <seg n="89ded57b">
              Till slut ska jag också presentera lösningen till varför överbefälhavaren
              inte tar upp det här på CHOD-mötet. Det fick vi faktiskt i dag
              lite snopet berättat. Den föredragande sade att det inte var några
              tvingande talepunkter på det här mötet. Det betyder att man inte
              behöver ta upp några frågor. Man kan få åka dit ned, var de nu
              träffas, i Bryssel eller var det är, och sitta och vänta på att
              någon annan tar upp frågor. Det ställer inte jag upp på. Jag hoppas
              på försvarsministern och att de här sakerna kommer på tapeten
              så att det blir en fråga för Sverige.
            </seg>
          </u>
          <note type="speaker" n="29b17df9">
            Anf. 111 Försvarsminister STEN TOLGFORS (m):
          </note>
          <u who="Q984112" xml:id="i-4984245c539a2f32-48" n="bd972f12">
            <seg n="815c24ab">
              Fru talman! Låt mig först säga att jag gläds särskilt åt det
              interpellanten sade om NBG. Jag tycker att det har förts många
              debatter här i kammaren som har varit väldigt dystra, obefogat
              dystra. Jag gläds mycket åt att höra det Åsa säger. Jag delar
              hennes uppfattning där. Det behöver verkligen framföras.
            </seg>
            <seg n="8902f277">
              Det finns en lång rad sakfrågor som återstår att lösa. Jag hoppas
              att de kan och kommer att lösas. Det kommer att ta tid. Det ställer
              krav på uthållighet från oss alla. När de är på plats kan vi gå
              vidare.
            </seg>
            <seg n="7dde72b4">
              För svensk del skulle den gemensamma europeiska lösningen ge
              betydande samordningsvinster. Som jag nämnde har Försvarsmakten
              regeringens uppdrag att företräda Sverige i det europeiska samarbetet.
              Det är också de som har den största kompetensen att bedöma vilka
              behov Sverige har på området. De har också kontakter för diskussioner
              på informell basis med andra länder utöver det gemensamma spåret.
            </seg>
            <seg n="f5a4f234">
              Regeringen anser att det gemensamma arbetet på europeisk nivå
              går för långsamt, som jag nämnde tidigare. Söderhamns kommun,
              Försvarsmakten och regeringen är starkt intresserade av att arbetet
              snabbas på. Det jag kan säga till Åsa är att jag naturligtvis
              kommer att ta upp frågan med mina motparter i andra länder för
              att betona vikten av att arbetet kommer framåt. Sedan får vi arbeta
              gemensamt för att sakfrågorna kommer på plats och får sin lösning.
              Första steget är att det förberedande avtalet undertecknas av
              alla så att möjligheten finns att gå vidare.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="27913be5">
            17 § Svar på interpellation 2007/08:59 om försäljning av JAS
            Gripen till Thailand
          </note>
          <note type="speaker" n="1df68012">
            Anf. 112 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-49" n="9c698210">
            <seg n="88c71c32">
              Fru talman! Hans Linde har frågat mig vilka krav jag avser att
              ställa på Thailand vad gäller demokratiska och mänskliga rättigheter
              i samband med försäljningen av JAS 39 Gripen. Vidare har han frågat
              om jag avser att införa någon form av reglering för svensk vapenexport
              till länder vars regeringar har avsatts i kupper samt vilka initiativ
              jag ämnar vidta för att tydliggöra det svenska regelverket avseende
              demokrati och mänskliga rättigheter inför kommande avtal om vapenexport.
            </seg>
            <seg n="d08db1df">
              Ansträngningar att exportera JAS 39 Gripen till Thailand inleddes
              redan i mitten av 1990-talet. Affärer av denna karaktär tar vanligtvis
              lång tid. FMV fick 2004 den dåvarande regeringens uppdrag att
              ta fram en offert och försöka förhandla fram ett kontrakt. En
              försäljning av stridsflygplan innebär ett åtagande som sträcker
              sig 3040 år framåt.
            </seg>
            <seg n="f33c944c">
              Militärkuppen i Thailand i september förra året var ett allvarligt
              avsteg från landets konstitutionella och demokratiska väg. Två
              veckor efter kuppen tillsattes en civil interimsregering. Samtidigt
              trädde en temporär konstitution i kraft. Denna har under året
              reviderats, och en ny konstitution godkändes i augusti i en folkomröstning.
              I enlighet med bestämmelser i denna har den thailändske kungen
              undertecknat nödvändiga bestämmelser för att allmänna val ska
              kunna hållas den 23 december 2007. Detta valdatum bekräftades
              vid det thailändska regeringssammanträdet den 16 oktober 2007.
              Valen är det avgörande steget för en återgång till fullt konstitutionellt
              styre. Processen för de fortsatta förhandlingarna är sådan att
              ett avtal kan komma att undertecknas först efter de allmänna valen.
              Ett avtal kommer att kräva regeringens godkännande.
            </seg>
            <seg n="658e7ead">
              Vad beträffar frågan om en eventuell försäljning av JAS 39 Gripen
              till Thailand vill jag framhålla att de kontakter som förekommit
              hittills har varit i ett inledande skede av processen. Inspektionen
              för strategiska produkter, ISP, tar ställning till en uppgörelse
              först när ett kontraktsförslag väl föreligger. Ett sådant beslut
              kommer att fattas utifrån gällande regelverk för den här typen
              av affärer. Samtliga relevanta aspekter kommer då att beaktas.
            </seg>
            <seg n="f5517d21">
              Jag noterar i detta sammanhang att Vänsterpartiet inte drar sig
              för att sprida ogrundade rykten. Uppgiften att valet av JAS 39
              Gripen skulle ha gjorts på grund av att regelverket i USA inte
              tillåter vapenexport till Thailand är inte korrekt. Jag har fått
              bekräftat att USA inte har något vapenembargo mot Thailand.
            </seg>
            <seg n="29ebd0a2">
              I samma anda drar Hans Linde en felaktig slutsats när det gäller
              utvecklingen av den svenska vapenexporten sedan 2001. Hans Linde
              påstår att det är USA:s militära operation i Irak som är orsaken
              till ökad svensk vapenexport. Jag förutsätter att Hans Linde känner
              till att EU:s medlemskrets under denna tid utökats från 15 till
              27 länder. Därmed har kretsen av naturliga mottagarländer närmast
              fördubblats, vilket också är en viktig anledning till ökningen
              av krigsmaterielexporten på senare tid.
            </seg>
            <seg n="9cbfcbf5">
              När det gäller Sverige föreligger ännu inget beslut om utförsel
              av Gripensystemet till Thailand. En eventuell export av ett större
              system som JAS 39 Gripen skiljer sig i ärendegången inte från
              andra utförselärenden som gäller krigsmateriel:
            </seg>
            <seg n="2cc0d49c">
              Beträffande Hans Lindes frågor om förtydligande av det svenska
              regelverket för krigsmaterielexport vill jag säga att det inom
              Regeringskansliet för närvarande pågår en översyn av förslaget
              till krigsmateriellag som lades fram i betänkandet SOU 2005:9.
              Först efter att beredningsprocessen är avslutad avser regeringen
              att återkomma till riksdagen med närmare besked och eventuella
              förslag.
            </seg>
          </u>
          <note type="speaker" n="338b3192">
            Anf. 113 HANS LINDE (v):
          </note>
          <u who="Q1581082" xml:id="i-9cfa3c117a3cf8d3-0" n="636ee65b">
            <seg n="c6d6d98c">
              Fru talman! Jag får tacka statsrådet för svaret. Det är förhoppningsvis
              den första av många debatter med handelsministern i kammaren.
            </seg>
            <seg n="c1b6fdc8">
              Jag måste erkänna att det svar jag har fått är både tunt och
              inte på något sätt tillfredsställande. Med tanke på statsrådets
              något raljanta ton tror jag att även statsrådet inser att argumenten
              i dag inte riktigt håller.
            </seg>
            <seg n="fcf26fd5">
              Vi har att diskutera ett eventuellt avtal om försäljning av JAS
              39 Gripen-plan till Thailand. Det är högteknologisk krigsmateriel
              i mångmiljardklassen som säljs till ett land som i dag är en diktatur.
              Framtidsprognoserna för demokrati, mänskliga rättigheter och fred
              är på inget sätt rosaskimrande. Den centrala frågan är om det
              är rimligt att Sverige förhandlar om vapenexport med en diktatur
              där det förekommer omfattande brott mot de mänskliga rättigheterna
              och en intern väpnad konflikt.
            </seg>
            <seg n="974e7492">
              För den som väljer att lyssna till andra källor än den thailändska
              diktaturen är det tydligt att det Thailand vi ser i dag på område
              efter område inte är ett land vi borde förhandla med om vapenaffärer,
              än mindre ingå avtal med.
            </seg>
            <seg n="c608bb5a">
              För det första: Thailand är i dag en diktatur. Den regim som
              sitter i Bangkok är inte demokratiskt vald utan tillsatt genom
              en militärkupp. Grundläggande mänskliga rättigheter, till exempel
              mötes- och yttrandefrihet, är begränsade. Jag observerar att statsrådet
              och regeringen avhåller sig från att använda begreppet diktatur
              om denna regim, men det kanske säger mer om den här regeringens
              näringspolitik än om situationen i Thailand.
            </seg>
            <seg n="c03bdf15">
              För det andra: Thailand är i dag ett land där det förekommer
              omfattande brott mot de mänskliga rättigheterna. Amnesty rapporterar
              om drygt 900 dödsdömda fångar, och nya dödsstraff utfärdas. Det
              finns rapporter om utomrättsliga avrättningar, systematisk diskriminering
              av etniska minoriteter och tortyr. Human Rights Watch rapporterar
              om omfattande självcensur inom medierna och trakasserier mot oppositionella
              webbsidor. I UD:s egen rapport talar man om uppgifter om summariska
              avrättningar, försvinnanden, tortyr och misshandel.
            </seg>
            <seg n="3c40626a">
              Men statsrådet valde att inte nämna ordet mänskliga rättigheter
              i sitt svar, trots att två av tre frågor i interpellationen faktiskt
              handlar om mänskliga rättigheter. Avsaknaden av svar från statsrådet
              på min fråga om man kommer att kräva förbättringar rörande mänskliga
              rättigheter kan inte tolkas på något annat sätt än att några sådana
              krav inte kommer att ställas.
            </seg>
            <seg n="95007df9">
              För det tredje: Thailand är i dag ett land där det förekommer
              intern väpnad konflikt. 2 300 människor har dött i stridigheter
              sedan 2004. I konfliktens spår har omfattande övergrepp och kränkningar
              av mänskliga rättigheter skett. I 35 provinser råder krigslagar.
              Sedan militärkuppen förra året har anslaget till militären ökat
              med 66 procent. Enligt Thailands flygvapenchef kommer eventuella
              JAS Gripen-plan att sättas in för uppgifter i södra Thailand med
              andra ord det område där konflikten pågår i dag.
            </seg>
            <seg n="34b3603a">
              Det är i dag svårt att beskriva Thailand som något annat än ett
              land där det pågår inre väpnad konflikt. Det skulle vara intressant
              att höra från statsrådet i dag om statsrådet på något sätt kan
              garantera att JAS Gripen-plan inte kommer att sättas in i den
              väpnade konflikten i södra Thailand.
            </seg>
            <seg n="8495658e">
              Det är tre stora och tunga frågor som hänger obesvarade över
              statsrådet. Är det rimligt att förhandla om vapenexport med en
              diktatur? Är det rimligt att exportera vapen till ett land där
              det förekommer omfattande brott mot de mänskliga rättigheterna?
              Är det rimligt att exportera vapen till ett land där det pågår
              en inre väpnad konflikt?
            </seg>
          </u>
          <note type="speaker" n="3270d31f">
            Anf. 114 PETER RÅDBERG (mp):
          </note>
          <u who="Q6086370" xml:id="i-889a8ff1bc42c4b9-0" n="85282cf7">
            <seg n="d52265f4">
              Fru talman! Jag får tacka interpellanten Hans Linde för interpellationen.
              Jag tycker att den sätter fokus på Sverige som ett av världens
              ledande vapenexportländer.
            </seg>
            <seg n="24979998">
              Tidigare har JAS Gripen sålts endast till demokratiska stater.
              Den 17 oktober bekräftade militärdiktaturen Thailand ett köp av
              tolv JAS-plan för 7 miljarder kronor. Handelsministern säger att
              regeringen och även utrikesministern har sagt det inte har haft
              några formella kontakter med den thailändska regeringen vad gäller
              JAS-affären. Men den glädje som den svenska regeringen gav uttryck
              för när den thailändska regeringen sade ja till att köpa tolv
              JAS-plan från Sverige skickar fel signal till militärdiktaturen.
            </seg>
            <seg n="c13e22ba">
              Det kändes overkligt när jag hörde utrikesminister Carl Bildt
              presentera JAS-affären på en presskonferens för ett tag sedan.
              Han fördömde inte militärdiktaturen med ett enda ord. Han nämnde
              heller inte med ett enda ord de brister på mänskliga rättigheter
              som finns i landet. Han sade heller inte med ett enda ord något
              om den konflikt som finns i södra Thailand som har krävt mer än
              2 300 liv sedan januari 2004. Det är en konflikt där separatisterna
              i de muslimskt dominerade områdena nära Malaysia kämpar för en
              frigörelse från centralstyret i Bangkok. Det han lyfte upp var
              att Sverige var världsledande på att göra attackplan, att vi fick
              JAS-ordern i hård internationell kamp mellan Sverige, USA och
              Ryssland och att affären kommer att gynna den svenska sysselsättningen.
            </seg>
            <seg n="8660d5df">
              Handelsminister Ewa Björling nämnde heller inte med ett enda
              ord i sitt svar till Hans Linde det problem som Thailand står
              inför. Hon redovisade kliniskt att det är ISP som ansvarar för
              försäljningen, och hon skjuter därmed frågan ifrån sig.
            </seg>
            <seg n="8926ed67">
              Det känns lika overkligt att ta del av den beskrivningen av JAS-affären
              som Carl Bildts beskrivning. Det är helt uppenbart att JAS-affären
              strider mot de svenska reglerna om vapenexport. Det enda rimliga
              i en sådan situation är att man fryser alla tankar på vapenaffär
              så länge det råder konflikt i landet och så länge Thailand är
              en militärdiktatur. Att hänvisa till att det ska bli ett demokratiskt
              val den 23 december räcker inte.
            </seg>
            <seg n="78d513f6">
              När började den svenska regeringen att lyssna och lita på en
              militärdiktatur? Även om det hålls val den 23 december kvarstår
              konflikten i södra Thailand och de brott mot de mänskliga rättigheterna
              som sker över i stort sett hela landet.
            </seg>
            <seg n="b532d997">
              Jag ser det som helt uteslutet att den här affären genomförs.
              Den svenska regeringen måste skicka en signal till Thailand och
              frysa alla tankar på JAS-affär så länge brotten mot de mänskliga
              rättigheterna och konflikten i södra Thailand fortsätter.
            </seg>
            <seg n="115cb5f6">
              Jag vill att handelsministern utvecklar regeringens tankar om
              att sälja krigsvapen i det här fallet JAS-plan till Thailand när
              det råder osäkerhet om valet den 23 december, bristen på mänskliga
              rättigheter, som UD självt tar upp på sin hemsida, samt konflikten
              i södra Thailand. Jag hoppas att vi kan få svar på frågan.
            </seg>
          </u>
          <note type="speaker" n="911f6c35">
            Anf. 115 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-50" n="9c698210">
            <seg n="92b02aba">
              Fru talman! Jag vill börja med att säga följande till Hans Linde.
              Hans Linde tyckte att mitt svar var otydligt. Där skiljer vi oss
              åt. Jag tycker att det var tydligt. Det var baserat på det regelverk
              som gäller i dag.
            </seg>
            <seg n="bb97d97c">
              Låt oss först börja tala lite mer allmänt om mänskliga rättigheter.
              Det anges i riktlinjerna att tillstånd till utförsel av krigsmateriel
              eller annan utlandssamverkan som avser krigsmateriel inte bör
              lämnas om det avser en stat där omfattande och grova kränkningar
              av mänskliga rättigheter förekommer. I den praxis som utvecklats
              i dag tolkas omfattande och grova kränkningar som sådana kränkningar
              som är systematiskt förekommande och är sanktionerade av statsmakten.
              Ovillkorliga hinder såsom FN- och EU-embargon omöjliggör export,
              inklusive följdleveranser till tidigare med vederbörliga tillstånd
              från ISP exporterad materiel.
            </seg>
            <seg n="a6f8b9f8">
              Peter Rådberg talar om demokratikrav. I dag finns inte något
              demokratikriterium. Jag är inte beredd att föregripa den beredningsprocess
              som pågår i Regeringskansliet om en översyn av hela svenska regelverket
              för krigsmaterielexport. Däremot kan vi konstatera att något demokratikriterium
              inte förekommer i dag vare sig i den svenska lagstiftningen eller
              i EU:s uppförandekod till vapenexport.
            </seg>
            <seg n="1cc26e20">
              ISP svarar för kontrollen, och FMV säljer. Det är viktigt att
              göra skillnad på det. Jag är minister för vapenexportkontroll,
              men jag främjar inte. Just detta att gå in på främjandefrågorna
              tillhör inte mitt område.
            </seg>
            <seg n="8fa3c7e1">
              När det gäller Thailand generellt kan man säga att Sveriges relationer
              med Thailand genom åren har varit väldigt goda. Svenskt Näringsliv
              är sedan länge etablerat i Thailand, och samarbete har utvecklats
              på en rad andra områden. Vi ser också ett ökande antal svenskar
              som reser till Thailand på semester. Flera högnivåbesök har ägt
              rum under första hälften av 2000-talet. Olika former av kulturutbyte
              har också ägt rum. En gemensam aktionsplan antogs 2004 för att
              främja relationerna inom en rad olika sektorer.
            </seg>
            <seg n="f55924f1">
              Däremot avstår Sverige och EU sedan september 2006 från kontakter
              på ministernivå i avvaktan på återgång till demokrati. Det är
              också viktigt att förtydliga just detta om MR-situationen i Thailand:
              Regeringen följer noga utvecklingen för de mänskliga rättigheterna
              i Thailand och har tillsammans med övriga EU-medlemsstater tydligt
              markerat vår hållning vad beträffar nödvändigheten av en snar
              återgång till demokrati och full respekt för mänskliga rättigheter.
            </seg>
            <seg n="976490d4">
              Vidare ser vi med stor oro på situationen i södra Thailand i
              dag och de våldsamheter som pågått sedan flera år i de södra provinserna.
              Men vi noterar också att nuvarande regering söker dialog för att
              en fredlig och långsiktig lösning ska komma till stånd.
            </seg>
            <seg n="5b96ffe6">
              Jag tror att vi alla tre kan vara överens om en sak, nämligen
              att vi alla hoppas att det blir val den 23 december 2007. Det
              är ett väldigt viktigt steg i rätt riktning för en återgång till
              demokrati.
            </seg>
          </u>
          <note type="speaker" n="d7ab43d9">
            Anf. 116 HANS LINDE (v):
          </note>
          <u who="Q1581082" xml:id="i-9cfa3c117a3cf8d3-1" n="636ee65b">
            <seg n="efab8a0b">
              Fru talman! Statsrådet Ewa Björling företräder en regering som
              brukar prata om att man ska vara en röst för fred, frihet och
              försoning. Mänskliga rättigheter trodde inte jag var en frizon,
              utan jag trodde att även handelspolitiken var ett av de politikområden
              som skulle genomsyras av just arbetet för mänskliga rättigheter
              och rättighetsperspektivet.
            </seg>
            <seg n="1914b2f3">
              Då kvarstår frågan. Ewa Björling lyfter upp just det: Vi kan
              inte exportera vapen till länder där det förekommer omfattande
              och grova kränkningar av mänskliga rättigheter. Hur ser Ewa Björling
              på situationen i Thailand? Skulle Ewa Björling och den svenska
              regeringen i dagsläget beteckna Thailand som ett land där det
              förekommer omfattande och grova kränkningar av mänskliga rättigheter?
            </seg>
            <seg n="caef2788">
              Utifrån de omfattande rapporter vi kan få från Amnesty International,
              Human Rights Watch och andra oberoende MR-organisationer tror
              jag att svaret skulle vara ganska uppenbart och tydligt, nämligen
              att det i dagsläget inte är möjligt att exportera vapen till just
              Thailand.
            </seg>
            <seg n="dd593e22">
              Regeringen har ett stort ansvar. Det kan inte Ewa Björling avsäga
              sig. Det är trots allt den svenska regeringen som offererat planen
              och följdleveranserna till den thailändska militären.
            </seg>
            <seg n="fc89174f">
              Jag märker i svaret att statsrådet hänvisar till utfästelser
              från diktaturen i Thailand. Det är klart att man får en väldigt
              positiv bild av läget om man bara väljer att lyssna på militärens
              hantlangare. Men om vi ska lära någonting av historien är det
              väl att vi inte alltid ska lita på just asiatiska militärdiktaturer.
              Det kommer nu ytterst oroväckande signaler från Thailand som gör
              att vi kanske inte ska sätta alltför stort hopp till diktaturen.
              Human Rights Watch beskriver till exempel Thailands valkommission
              som ett verktyg för militären, vilket sätter stora frågetecken
              runt hur fritt det planerade valet kommer att vara.
            </seg>
            <seg n="094a90d5">
              Frågorna till statsrådet kvarstår. Vad händer om valet inte genomförs
              den 23 december? Kommer man då att lägga den här affären i malpåse?
              Och vad händer om man genomför ett val men det inte uppfyller
              kraven på att vara ett fritt och rättvist val? Kommer affären
              då att avblåsas?
            </seg>
            <seg n="5957cc45">
              Det är visserligen helt sant, som statsrådet lyfter fram, att
              det i dag saknas ett demokratikriterium i svensk lagstiftning
              runt krigsmaterielexport. Det är någonting som bland annat vi
              från Vänsterpartiet eftersträvat och krävt i denna kammare, att
              vi skulle få ett tydligt demokratikriterium. Det skulle vara önskvärt
              att statsrådet kunde deklarera något slags viljeinriktning inför
              framtiden, om statsrådet och regeringen är beredda att stärka
              svensk vapenlagstiftning just när det gäller krav på demokrati
              och mänskliga rättigheter.
            </seg>
            <seg n="bff9c9e7">
              Som Peter Rådberg lyfte fram tidigare är det så när det gäller
              Thailand att även om demokratiska val skulle hållas den 23 december
              skulle flera av de omfattande fundamentala problemen kvarstå i
              Thailand. Val innebär inte per automatik att brotten mot de mänskliga
              rättigheterna upphör. Val innebär inte att oroligheterna i södra
              Thailand upphör. Val innebär inte att militärens starka grepp
              om det thailändska samhället kommer att minska.
            </seg>
            <seg n="390d58ef">
              Human Rights Watch menar att militären redan nu har försäkrat
              sig om att ha en stark ställning i Thailand även i framtiden och
              att den nya konstitution som har röstats igenom i Thailand kommer
              att innebära en betydligt svagare civil kontroll av armén. Med
              en så stark militärmakt, som tydligt visar sig brista i respekt
              för just mänskliga rättigheter och demokrati, finns det ju all
              anledning att oroa sig inför framtiden. Risken att militären även
              i framtiden blandar sig i Thailands politiska utveckling är mycket
              stor.
            </seg>
            <seg n="7b4cb74e">
              Trots de stora problem som finns i Thailand och som kommer att
              kvarstå efter ett val är den här regeringen beredd att gå in och
              sluta ett avtal om högteknologisk krigsmaterielexport i mångmiljardklassen
              under 3040 år i framtiden. Är detta att vara en röst för fred,
              frihet och försoning?
            </seg>
          </u>
          <note type="speaker" n="49fb91d2">
            Anf. 117 PETER RÅDBERG (mp):
          </note>
          <u who="Q6086370" xml:id="i-a892ec08d6e5bc5d-0" n="85282cf7" next="i-6485d8d5851da342-0">
            <seg n="f85cd385">
              Fru talman! Handelsministern säger att vi baserar det på vårt
              regelverk. Med andra ord: Jag tycker ingenting, utan jag följer
              bara regelverket. Det finns inget demokratikrav, säger handelsministern
              underförstått att det här är helt okej.
            </seg>
            <seg n="2bc8684a">
              Men tycker inte Ewa Björling någonting själv? Det är ju omfattande
              brott just mot de mänskliga rättigheterna. UD presenterar detta
              självt det finns en hel rad med brott som begås i Thailand. Men
              du nämner inte detta med ett enda ord. Inte ett enda ord säger
              du om de brott mot mänskliga rättigheter som begås i Thailand.
            </seg>
            <seg n="8841308f">
              Du kommer aldrig runt detta. Regeringen har i slutändan sitt
              huvudansvar. Du har huvudansvaret som handelsminister. Det är
              du som får sätta ned foten och säga åt vilket håll vi ska gå.
              Men du säger ingenting. Du lutar dig mot ISP och det regelverk
              som finns.
            </seg>
            <seg n="73da1238">
              Du säger ändå på slutet: Jag hoppas att det blir val den 23 december.
              Men om det inte blir val, vad händer då? Som jag sade i mitt anförande:
              Även om det blir val kvarstår brotten mot de mänskliga rättigheterna.
              Problemen i södra Thailand finns kvar.
            </seg>
            <seg n="f4532a7f">
              Kan du ge någon signal om åt vilket håll du skulle luta om det
              inte blir något val den 23 december? Men även om det blir ett
              val och de här oroligheterna finns kvar, vad tänker handelsministern
              göra då? Du kan väl ge en signal.
            </seg>
          </u>
          <note n="7e63c6d0" type="speaker">
            Anf. 118 ANDRE VICE TALMANNEN:
          </note>
          <u who="Q6086370" xml:id="i-6485d8d5851da342-0" n="85282cf7" prev="i-a892ec08d6e5bc5d-0">
            <seg n="758511c7">
              Jag vill erinra Peter Rådberg om att vi talar genom talmannen.
            </seg>
          </u>
          <note type="speaker" n="ea93800e">
            Anf. 119 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-51" n="9c698210">
            <seg n="1044a97a">
              Fru talman! Jag uttryckte mig tydligt, tycker jag, vad gäller
              MR-situationen i Thailand. Jag kan bara upprepa det jag tidigare
              sade, att vi noga följer utvecklingen för mänskliga rättigheter
              i Thailand. Vi har tydligt markerat vår hållning vad beträffar
              nödvändigheten av en snar återgång till demokrati och full respekt
              för mänskliga rättigheter. Där tror jag att vi alla kan vara överens.
            </seg>
            <seg n="fd7f739d">
              Det handlade också om att spekulera i om detta val inte sker,
              om det inte går framåt vad gäller mänskliga rättigheter, om inte
              valet i Thailand leder till ett civilt styre. Jag tycker inte
              att man ska gå ut och spekulera om det i dagsläget. Som jag sade
              i mitt interpellationssvar finns inte frågan för närvarande på
              regeringens bord. Regeringen kommer att ta ställning till ärendet
              då det överlämnas till regeringen för ett avgörande.
            </seg>
            <seg n="e5f605a7">
              Samma sak gäller diskussionen om demokratikriterium. Ja, jag
              följer de regler som riksdagen har beslutat. Jag är inte beredd
              att föregripa den beredningsprocessen och diskutera om ett demokratikriterium
              ska ingå eller inte. I dag konstaterar vi att det inte ingår i
              svensk lagstiftning och inte ingår i EU:s uppförandekod för vapenexport.
              Innan vi har gjort färdigt den översynen i regeringen är jag inte
              beredd att stå här i talarstolen och diskutera den aspekten ytterligare.
            </seg>
            <seg n="55063faa">
              Ja, jag har naturligtvis huvudansvaret, och jag kommer att ta
              ställning till frågan när den hamnar på mitt bord. Men vi är inte
              i det läget ännu.
            </seg>
            <seg n="3ba081d4">
              Både Peter Rådberg och Hans Linde är inne på frågan hur vi skulle
              kunna förhandla med en militärdiktatur då det skulle vara en signal
              om att legitimera att man slipper undan mänskliga rättigheter.
            </seg>
            <seg n="176ce659">
              Som jag sade i mitt svar innebär en försäljning av stridsflygplan
              ett åtagande som sträcker sig 3040 år framåt i tiden. Det måste
              överleva många regeringsombildningar både i Sverige och i Thailand.
              Förhandlingen kommer att ta sin tid. Det är först när kontrakt
              föreligger som det blir aktuellt att ta ställning till exporttillstånd.
            </seg>
            <seg n="f828b6a9">
              En bedömning av destinationslandets lämplighet som mottagare
              av krigsmateriel ska göras i anslutning till leveransdatum, det
              vill säga då materielen avses att tas i bruk. Det kan tidigast
              ske år 2010 eller 2011.
            </seg>
          </u>
          <note type="speaker" n="c66fc02f">
            Anf. 120 HANS LINDE (v):
          </note>
          <u who="Q1581082" xml:id="i-9cfa3c117a3cf8d3-2" n="636ee65b">
            <seg n="c6f6f7db">
              Fru talman! I den här debatten är det intressantaste egentligen
              inte det som sägs utan det som inte sägs. Vi får inga tydliga
              löften i dag om villkor på förbättring när det gäller mänskliga
              rättigheter. Vi får inga löften om att man från Sveriges sida
              kommer att ställa villkor om att de inre oroligheterna i södra
              Thailand får en fredlig lösning. Vi får inga löften om villkor
              om att demokratiska val ska genomföras.
            </seg>
            <seg n="2ffba968">
              Jag blir lite förvånad när statsrådet säger att vi inte ska spekulera
              om framtiden. Varför inte avvakta? Det är inte mer än lite drygt
              en månad till dess man säger att man ska genomföra demokratiska
              val i Thailand. Låt oss då avvakta den processen. Lägg avtalet
              på is och upphör med förhandlingarna! Vänta en månad, och om vi
              sedan får ett demokratiskt fritt val återupptar vi förhandlingarna.
              Jag tycker inte att det är ett märkligt krav att ställa. Jag förstår
              inte stressen från regeringen, att man måste skynda på med förhandlingarna
              och att man inte kan avvakta detta val som man sätter så stora
              förhoppningar till.
            </seg>
            <seg n="740acb9f">
              Jag förstår att statsrådet inte kan gå in och diskutera framtida
              eventuell lagtext. Det är utanför statsrådets kompetens. Men vi
              står ändå inför ett vägskäl när det gäller vapenexporten. Det
              visar den här frågan så tydligt. Är det näringspolitiken eller
              demokratin som ska vara vägledande när det gäller svensk vapenexport?
              Vi i Vänsterpartiet är tydliga. Vi vill ha tydliga krav på mänskliga
              rättigheter och ett tydligt kriterium för demokrati. I det avgörande
              vägskäl som vi står inför borde väl ändå statsrådet ha något slags
              åsikt. Det måste väl finnas någon övergripande viljeinriktning
              från regeringen.
            </seg>
          </u>
          <note type="speaker" n="da0a6bd4">
            Anf. 121 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-52" n="9c698210">
            <seg n="611b6c57">
              Fru talman! Jag är ledsen om jag gör Hans Linde besviken när
              jag inte kan stå och lova några nya saker här i talarstolen. Men
              jag är inte beredd att gå i förväg när vi har en beredningsprocess
              som pågår i Regeringskansliet. Den dagen vi presenterar detta
              hoppas jag att vi kan stå här och debattera igen. Men i det här
              skedet kan jag inte göra det.
            </seg>
            <seg n="9eb1a26d">
              En del av de frågor som Hans Linde ställer riktar han till fel
              minister. Jag ansvarar för kontrollen, inte främjandet. FMV:s
              avtalsförhandlingar befinner sig i ett inledande skede, och processen
              är sådan att ett avtal, såsom jag har förstått det hela, kan komma
              att undertecknas först efter att man har hållit allmänna val.
            </seg>
            <seg n="273f0580">
              Slutligen: I början tog Hans Linde upp sysselsättningsaspekten
              och frågan om sådana aspekter har betydelse när man vill få igenom
              den här typen av affärer. Generellt kan man säga att framgångar
              för svensk exportindustri är viktiga för Sveriges ekonomi, och
              de påverkar i sin tur sysselsättningen. I min ministerportfölj
              ligger ansvaret för kontrollen över försvarsmaterielexport. Enligt
              riktlinjerna för krigsmaterielexport i dag utgör sysselsättningen
              inget kriterium vid bedömning av utförselärenden.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="a9eb09a8">
            18 § Svar på interpellation 2007/08:66 om försäljning av klusterbomber
            till USA
          </note>
          <note type="speaker" n="913c1583">
            Anf. 122 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-53" n="9c698210">
            <seg n="572abbaa">
              Fru talman! Peter Rådberg har frågat mig om jag avser att ta
              några initiativ till att stoppa försäljningen av flechetteammunition
              till USA. Vidare frågar han om jag kan förklara varför det är
              legitimt att sälja detta vapen samtidigt som Försvarsmakten påstås
              anse att vapnet är för inhumant för att användas.
            </seg>
            <seg n="b97f173b">
              Vad gäller frågan om försäljningen av flechetteammunition framgår
              som bekant av gällande lagstiftning att det är Inspektionen för
              strategiska produkter, ISP, som fattar beslut om utförseltillstånd
              i enskilda krigsmaterielärenden. ISP grundar sina beslut på krigsmateriellagen,
              praxis och de riktlinjer som regeringen lagt fast och redovisat
              i riksdagen. Riktlinjerna anger bland annat att en balans måste
              finnas vid varje exporttillfälle mellan våra säkerhets-, försvars-
              och utrikespolitiska intressen. En totalbedömning av alla för
              ärendet betydelsefulla omständigheter ska göras vid varje prövning
              av ett tillståndsärende.
            </seg>
            <seg n="3c73aa6c">
              Det är dock viktigt att klargöra att riktlinjerna kan tillåta
              export även av produkter som Försvarsmakten inte har köpt.
            </seg>
            <seg n="b5e6173f">
              Ett enskilt ärende kan av ISP överlämnas till regeringen för
              beslut, vilket sker om det bedöms vara av principiell betydelse
              eller annars av särskild vikt. Så har inte skett i detta fall.
            </seg>
            <seg n="25468b08">
              Enligt Peter Rådberg skulle Försvarsmakten anse att flechetteammunition
              är för inhuman. Försvarsmakten uppger dock att myndigheten inte
              uttalat sig i denna fråga.
            </seg>
            <seg n="4aa4b0c5">
              Flechetteammunition är i sig inte förbjuden enligt folkrätten.
              Det finns heller inget internationellt förbud mot försäljning
              av flechetteammunition. Vid användning av denna ammunitionstyp,
              liksom för andra ammunitionstyper och vapen, gäller dock de krav
              som följer av internationell humanitär rätt inte minst de humanitärrättsliga
              principerna om distinktion, proportionalitet och onödigt lidande.
            </seg>
            <seg n="c88d4089">
              Mot denna bakgrund ser jag ingen anledning att ta några initiativ
              för att stoppa försäljning av flechetteammunition.
            </seg>
          </u>
          <note type="speaker" n="75bb1d6c">
            Anf. 123 PETER RÅDBERG (mp):
          </note>
          <u who="Q6086370" xml:id="i-889a8ff1bc42c4b9-1" n="85282cf7">
            <seg n="a2ddd6d6">
              Fru talman! Utrikesutskottet beslutade i maj månad att verka
              för ett globalt förbud mot alla sorter av klusterbomber. Svensk
              krigsmateriel får exporteras bara om det krävs för att tillgodose
              det svenska försvarets behov av materiel eller om det finns säkerhetspolitiska
              skäl till exporten. Det är en paragraf som ger ISP stora möjligheter
              att tolka regelverket lite som man vill, vilket får till följd
              att vi godkänner de flesta ärenden av just säkerhetspolitiska
              skäl.
            </seg>
            <seg n="bdabd43e">
              Jag anser att det inte finns några säkerhetspolitiska skäl att
              sälja den här typen av klusterbomber, flechettegranater, till
              USA. Försäljningen av den här typen av klusterbomber strider mot
              riksdagens riktlinjer.
            </seg>
            <seg n="73defbdd">
              Denna klusterbomb är anpassad till så kallade mjuka mål, det
              vill säga människor. 98 procent av dem som dödas eller skadas
              av den här typen av vapen är civila, och 40 procent av de drabbade
              är barn. Vilka är de militära skälen, Ewa Björling, för att sälja
              denna typ av klusterbomb när vi vet att det är civilbefolkningen
              som drabbas till 98 procent?
            </seg>
            <seg n="0bd91482">
              När den detonerar slungas en skur med över 1 000 små sylvassa
              pilar ut och sliter sönder allt i sin väg. Denna granat är primärt
              utvecklad för amerikanska armén. Man vill ha en effektiv ammunition
              mot en fiende som dyker upp plötsligt i djungeln eller i urban
              miljö. Det svenska försvaret har inte köpt någon flechetteammunition
              till sin Carl Gustaf, och jag vill påstå att anledningen till
              det är att man anser att den är för inhuman.
            </seg>
            <seg n="85d52c87">
              Handelsministern säger gång på gång att det är ISP som avgör
              frågan. Det är riktigt att regeringen har delegerat frågan till
              ISP, som fattar beslut om utförseltillstånd i enskilda krigsmaterielärenden.
              Men regeringen och du som handelsminister har, precis som i det
              förra ärendet vi debatterade, huvudansvaret för all försäljning
              av krigsmateriel. Därför är min fråga till dig: Har du själv någon
              åsikt i frågan, förutom att du hänvisar till ISP?
            </seg>
            <seg n="e2c0c85a">
              Fru talman! Ewa Björling ger dock ett svar. Du säger att det
              ska råda en balans vid varje exporttillfälle mellan våra säkerhets-,
              försvars- och utrikespolitiska intressen. Med anledning av det
              du själv skriver vill jag att du redovisar vilka säkerhets-, försvars-
              och utrikespolitiska skäl som ligger bakom den här försäljningen
              av flechettegranater just till USA.
            </seg>
          </u>
          <note type="speaker" n="b260a868">
            Anf. 124 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-54" n="9c698210">
            <seg n="61e461f9">
              Fru talman! Först måste jag tydligt få klargöra en sak. Jag har
              inte huvudansvar för försäljning av vapen. Det är precis tvärtom.
              Jag ansvarar för kontrollen. Det är väldigt noga att göra den
              distinktionen.
            </seg>
            <seg n="a620b30a">
              Sedan hade Peter Rådberg flera frågor till mig, exempelvis: Varför
              exporteras flechetter till andra länder när inte svenska Försvarsmakten
              har anskaffat vapnet? Som jag sade redan i mitt interpellationssvar
              hindrar inte riktlinjerna export av produkter som Försvarsmakten
              inte har köpt. Det är inte heller min sak att kommentera Försvarsmaktens
              materielanskaffning. Den frågan faller utanför mitt ansvarsområde.
            </seg>
            <seg n="1b42947c">
              Det handlade också om frågan: Är vapnet för inhumant för att
              användas? Jag har kontaktat Försvarsdepartementet i den frågan.
              De har i sin tur kontaktat Försvarsmakten. Varken Försvarsdepartementet
              eller Försvarsmakten känner till att myndigheten har uttalat sig
              i den här frågan.
            </seg>
            <seg n="be817beb">
              Vidare, rent generellt, är inte flechettegranaten ett inhumant
              vapen. De är inte förbjudna enligt folkrätten. De måste dock användas
              i enlighet med humanitärrättsliga regler. Då har vi de humanitärrättsliga
              principerna om distinktion, proportionalitet och onödigt lidande
              som särskilt bör uppmärksammas.
            </seg>
            <seg n="18e5f71e">
              Det innebär att en skillnad ska göras mellan militära mål respektive
              civilbefolkning och dess egendom och att anfall endast får riktas
              mot militära mål. Det är förbjudet att genomföra attacker mot
              militära mål som medför skador på civilbefolkning som är oproportionerligt
              stora i jämförelse med det militära värdet av attacken, och det
              är förbjudet att använda vapen som orsakar överflödiga skador
              och onödiga lidanden för soldater som blir utsatta för dem.
            </seg>
            <seg n="fc5bf641">
              Verkan mot fiendesoldater ska begränsas till att försätta dem
              ur strid, och förbudet mot onödigt lidande skulle överskridas
              om vapnet används på ett sätt som onödigtvis förvärrar lidandet
              eller innebär att soldaten oundvikligen kommer att dö. Däremot
              kan användning av sådana typer av flechetteammunition, liksom
              all annan ammunition, som strider mot dessa regler utgöra krigsförbrytelser.
            </seg>
            <seg n="c0cca626">
              Peter Rådberg talar också om klusterbomb. Han talar om klusterbomb
              och flechetteammunition. Där ska vi också vara tydliga. Flechetteammunition
              är en granatkartesch som är utvecklad som närstridsvapen. Över
              tusen flechetter eller pilar av stål sprids i en formation med
              en diameter på 1012 meter. Enligt uppgift är det en effektiv vapenverkan
              5075 meter mot oskyddad trupp. På avstånd över 100 meter är verkan
              begränsad.
            </seg>
          </u>
          <note type="speaker" n="a71d1b94">
            Anf. 125 PETER RÅDBERG (mp):
          </note>
          <u who="Q6086370" xml:id="i-889a8ff1bc42c4b9-2" n="85282cf7">
            <seg n="768a630e">
              Fru talman! Ja, vi lever i olika världar, handelsministern och
              jag. Det är helt uppenbart. Men jag ska citera det som du skriver
              och som du nyss läste upp.
            </seg>
            <seg n="3919462e">
              Handelsministern skriver att det vapen som vi pratar om inte
              är förbjudet enligt folkrätten. Du håller dig väldigt formellt
              till de här regelverken. Du säger sedan att det inte finns något
              förbud mot försäljning av den här bomben. Sedan avslutar du med
              att säga att när man använder den ammunitionstypen gäller de krav
              som följer av internationell humanitär rätt inte minst de humanitärrättsliga
              principerna om distinktion, proportionalitet och onödigt lidande.
            </seg>
            <seg n="9f5a6ce9">
              Men ursäkta vilken värld lever Ewa Björling i? Tror du att de
              här krigförande länderna följer dessa riktlinjer? Jag försökte
              redovisa väldigt försiktigt att av de människor som drabbas av
              den här typen av bomber är 98 procent civila, varav 40 procent
              är barn. Detta sker i Irak i dag, dagligdags, när amerikanerna
              använder det här.
            </seg>
            <seg n="824c7b9c">
              Sverige är väl det enda landet som säljer den här typen av vapen
              just till USA för att de ska ha just det här vapnet i Irak. Då
              pratar handelsministern om att vi ska följa regelverket och att
              det inte ska vara något onödigt lidande och så vidare. Vi står
              på helt olika planhalvor och diskuterar.
            </seg>
            <seg n="ea30d003">
              Det är klart att de här reglerna inte följs. Det finns hur mycket
              bevis som helst runt om i världen. Jag tänker på Afghanistan,
              Irak, Pakistan och så vidare.
            </seg>
            <seg n="5d828d04">
              Jag vill fortfarande att du ska svara på den fråga som jag nyss
              ställde till dig: Vilka är de säkerhets-, försvars- och utrikespolitiska
              skälen till att du vill fortsätta sälja den här typen av granater
              till USA? Du använder just de orden själv som argument för att
              detta gäller. Men vilka är dessa skäl? Jag vore tacksam för det
              svaret.
            </seg>
          </u>
          <note type="speaker" n="5fdd1e87">
            Anf. 126 Statsrådet EWA BJÖRLING (m):
          </note>
          <u who="unknown" xml:id="i-4984245c539a2f32-55" n="9c698210">
            <seg n="2b801a94">
              Fru talman! Först gäller det frågan om att tillverka och sälja
              flechettegranaten till USA. Det är korrekt att den här ammunitionen
              är utvecklad för den amerikanska försvarsmakten, men leveranser
              har skett till ytterligare länder. Angående att USA använder ammunitionen
              i Irak vill jag säga att när ett utförseltillstånd väl är beviljat
              och leverans har skett från Sverige till mottagarlandet är det
              upp till mottagaren att bedöma hur materielen används.
            </seg>
            <seg n="74108dac">
              Sedan handlade det om utrikespolitiska och olika skäl. Peter
              Rådberg tog upp mitt svar där jag sade att en balans måste finnas
              vid varje exporttillfälle mellan våra säkerhets-, försvars- och
              utrikespolitiska intressen. I den här balansen har nationens eget
              intresse förtur. Ytterst måste det ju handla om att slå vakt om
              Sveriges långsiktiga säkerhet. Och en leveranssäkerhet byggd på
              långsiktighet är av vitalt säkerhetspolitiskt intresse för Sverige.
              Vårt internationella samarbete bygger på ömsesidighet och Sveriges
              trovärdighet som partner. Det här gäller inte bara på exportsidan.
              Det är också så att vi i Sverige är beroende av import för att
              säkra våra försvarsbehov. Därför har vi byggt upp en långsiktig
              samverkan på det försvarsindustriella området med en rad länder,
              inte minst med USA och Storbritannien.
            </seg>
          </u>
          <note type="speaker" n="c59cc817">
            Anf. 127 PETER RÅDBERG (mp):
          </note>
          <u who="Q6086370" xml:id="i-889a8ff1bc42c4b9-3" n="85282cf7">
            <seg n="b383931e">
              Fru talman! Ewa Björling pratar om långsiktig säkerhet, men vad
              är det? Jag förstår inte detta. Vad är den långsiktiga säkerheten
              med att sälja den här typen av vapen till USA? Vilken säkerhet
              pratar du om? Du pratar bara i allmänna termer. Det ska vara säkerhet
              för Sverige. Jag förstår inte. På vilket sätt skulle Sverige vara
              mindre säkert om vi inte sålde detta?
            </seg>
            <seg n="94b18e5f">
              Jag väger naturligtvis in de humanitära tragedierna i ett sådant
              här vapen. Som jag sade finns det hur mycket fakta som helst när
              det gäller det. Det kanske finns andra länder, men vi säljer de
              här vapnen speciellt till USA för att de vill använda dem i Irak.
              Du säger själv att mottagaren avgör hur de ska användas. Det är
              precis det jag säger. 98 procent av dem som drabbas är civila
              människor i det irakiska folket, varav ungefär 40 procent är barn.
              Då pratar du om långsiktig säkerhet. Jag vore tacksam om du avslutningsvis
              kunde förklara den här långsiktiga säkerheten lite kort.
            </seg>
          </u>
          <note type="speaker" n="f656f644">
            Anf. 128 Statsrådet EWA BJÖRLING (m):
          </note>
          <u who="unknown" xml:id="i-538119ca46294821-8" n="9c698210">
            <seg n="199074bc">
              Fru talman! Låt mig börja med att säga att jag och regeringen
              fortfarande anser att Sverige behöver ett starkt försvar trots
              att vi faktiskt är med i EU och i stora delar också arbetar gemensamt
              inom EU. Men det är viktigt för vår säkerhet, för vår långsiktiga
              säkerhet och också för utvecklingen av vårt försvar att vi har
              ett högteknologiskt utbyte med andra länder. I detta ingår också
              industriella samarbeten för att vi ska kunna utbyta kunskaper
              med varandra. Då är USA och Storbritannien två utmärkta samarbetspartner.
              Detta samarbete innebär också att man har export eller import
              av vapen.
            </seg>
          </u>
          <note n="aa4c5f75">
            Överläggningen var härmed avslutad.
          </note>
          <note n="765a5575">
            19 § Anmälan om inkomna uppteckningar från EU-nämndssammanträden
          </note>
          <note n="5cf26e64">
            Andre vice talmannen anmälde att uppteckningar från EU-nämndens
            sammanträden fredagen den 19 oktober och fredagen den 26 oktober
            inkommit.
          </note>
          <note n="0f170c26">
            20 § Förnyad bordläggning
          </note>
          <note n="48df16a8">
            Föredrogs och bordlades åter
          </note>
          <note n="a4b4010f">
            21 § Hänvisning av ärenden till utskott
          </note>
          <note n="9624ef42">
            Föredrogs och hänvisades
          </note>
          <note n="30507126">
            22 § Bordläggning
          </note>
          <note n="f6239db9">
            Anmäldes och bordlades
          </note>
          <note n="3cf2f428">
            23 § Anmälan om interpellationer
          </note>
          <note n="9a310a49">
            Anmäldes att följande interpellationer framställts
          </note>
          <note n="d624fc97">
            den 13 november
          </note>
          <note n="02eb5c48">
            Lars Johansson
          </note>
          <note n="511832ed">
            Magdalena Andersson
          </note>
          <note n="c37a5649">
            Torbjörn Björlund
          </note>
          <note n="731e05f8">
            Alice Åström
          </note>
          <note n="f099332b">
            Kristina Zakrisson
          </note>
          <note n="12b7ced3">
            Veronica Palm
          </note>
          <note n="4e861129">
            Interpellationerna redovisas i bilaga som fogats till riksdagens
            snabbprotokoll tisdagen den 20 november.
          </note>
          <note n="5bc084d3">
            24 § Anmälan om frågor för skriftliga svar
          </note>
          <note n="1089aaa4">
            Anmäldes att följande frågor för skriftliga svar framställts
          </note>
          <note n="d624fc97">
            den 13 november
          </note>
          <note n="e386a59c">
            Karin Svensson Smith
          </note>
          <u who="unknown" xml:id="i-f9689c22df5ab2ff-8" n="9c698210">
            <seg n="c64ee58f">
              Luciano Astudillo
            </seg>
            <seg n="c64ee58f">
              Luciano Astudillo
            </seg>
          </u>
          <note n="bede7b15">
            Hans Wallmark
          </note>
          <note n="fd7d18f9">
            Frågorna redovisas i bilaga som fogats till riksdagens snabbprotokoll
            tisdagen den 20 november.
          </note>
          <note n="85bf7a3f">
            25 § Anmälan om skriftliga svar på frågor
          </note>
          <note n="0a95dd7d">
            Anmäldes att skriftliga svar på följande frågor inkommit
          </note>
          <note n="d624fc97">
            den 13 november
          </note>
          <note n="b3f61e13">
            Birgitta Eriksson
          </note>
          <note n="bdbef8b8">
            Finn Bengtsson
          </note>
          <note n="86fa4fe5">
            Svaren redovisas i bilaga som fogats till riksdagens snabbprotokoll
            tisdagen den 20 november.
          </note>
          <note n="218bbf42">
            26 § Kammaren åtskildes kl. 22.00.
          </note>
          <note n="71797f8c">
            Förhandlingarna leddes
          </note>
          <note n="2349ab63">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
