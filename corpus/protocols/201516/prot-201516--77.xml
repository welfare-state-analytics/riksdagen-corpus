<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--77</head>
          <docDate when="2016-03-09 00:00:00">2016-03-09 00:00:00</docDate>
        </div>
      </front>
      <body>
        <div>
          <note>
            § 1 Tillkännagivande om Prins Oscars födelse
          </note>
          <note>
            I ett tillkännagivande som inkommit till riksdagen den 8 mars
            hade hovet meddelat följande:
          </note>
          <note>
            Till riksdagen
          </note>
          <note>
            H.K.H. Kronprinsessan Victoria har den 2 mars 2016 nedkommit
            med en son. Han kommer att få namnen Oscar Carl Olof. Han kommer
            att kallas Oscar.
          </note>
          <note>
            Kungl. Slottet den 7 mars 2016
          </note>
          <note>
            På nådigt uppdrag
          </note>
          <note>
            Svante Lindqvist
          </note>
          <note>
            Riksmarskalk, professor
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2015/16: 428
          </note>
          <note>
            Till riksdagen
          </note>
          <note>
            Interpellation 2015/16: 428 Skatter som stimulerar jobb och tillväxt
          </note>
          <note>
            av Fredrik Schulte (M)
          </note>
          <note>
            Interpellationen kommer att besvaras tisdagen den 15 mars 2016.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 7 mars 2016
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2015/16: 430
          </note>
          <note>
            Till riksdagen
          </note>
          <note>
            Interpellation 2015/16: 430 Tillståndet i Sveriges ekonomi
          </note>
          <note>
            av Fredrik Schulte (M)
          </note>
          <note>
            Interpellationen kommer att besvaras tisdagen den 15 mars 2016.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 7 mars 2016
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2015/16: 439
          </note>
          <note>
            Till riksdagen
          </note>
          <note>
            Interpellation 2015/16: 439 Förändring i jaktförordningen
          </note>
          <note>
            av Jonas Jacobsson Gjörtler (M)
          </note>
          <note>
            Interpellationen kommer att besvaras tisdagen den 5 april 2016.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 8 mars 2016
          </note>
          <note>
            Näringsdepartementet
          </note>
          <note>
            Sven-Erik Bucht (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2015/16: 455
          </note>
          <note>
            Till riksdagen
          </note>
          <note>
            Interpellation 2015/16: 455 En ny myndighet för jakt och viltförvaltning
          </note>
          <note>
            av Sten Bergheden (M)
          </note>
          <note>
            Interpellationen kommer att besvaras tisdagen den 5 april 2016.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 8 mars 2016
          </note>
          <note>
            Näringsdepartementet
          </note>
          <note>
            Sven-Erik Bucht (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2015/16:85 till civilutskottet
          </note>
          <note>
            2015/16:95 till konstitutionsutskottet
          </note>
          <note>
            2015/16:97 till socialutskottet
          </note>
          <note>
            2015/16:107 och 108 till skatteutskottet
          </note>
          <note>
            2015/16:125 till civilutskottet
          </note>
          <note>
            2015/16:126 till försvarsutskottet
          </note>
          <note>
            EU-dokument
          </note>
          <note>
            KOM(2016) 50 till justitieutskottet
          </note>
          <note>
            KOM(2016) 113 till justitieutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 2 maj .
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets utlåtande
          </note>
          <note>
            2015/16:FiU19 Grönbok om finansiella tjänster till privatpersoner
            och mindre företag
          </note>
          <note>
            Justitieutskottets betänkande
          </note>
          <note>
            2015/16:JuU23 Unga lagöverträdare
          </note>
          <note>
            § 5 Grundskolan
          </note>
          <note>
            Utbildningsutskottets betänkande 2015/16:UbU12
          </note>
          <note>
            Grundskolan
          </note>
          <note>
            föredrogs.
          </note>
          <note type="speaker">
            Anf. 1 LENA HALLENGREN (S):
          </note>
          <note>
            Fru talman! I dag ska vi debattera UbU12, motionsbetänkande om
            grundskolan. Jag yrkar bifall till utskottets förslag.
          </note>
          <note>
            Skolverkets förslag till stadieindelad timplan och förstärkning
            i olika ämnen är en god grund för ett brett förankrat förslag
            till förändrad timplan. Tillkännagivandet från Alliansen och SD
            är därför ett slag i luften, då mer matematik är en av de saker
            som diskuteras i förslag till förändrad timplan. Att genom motion
            och tillkännagivande rycka ut just matematiken snarare än att
            se den som del i en helhet menar vi däremot är felaktigt, och
            mot detta reserverade vi oss.
          </note>
          <note>
            För övrigt kan man verkligen fundera över det kloka i att antalet
            svensk ‑ , historie- och hemkunskapstimmar i timplanen ska vara
            föremål för nationell politisk förhandling.
          </note>
          <note>
            Fru talman! Sverige behöver en långsiktig skolpolitik som höjer
            kunskapsresultaten. Det kräver tidiga insatser, ett attraktivt
            läraryrke och en jämlik skola.
          </note>
          <note>
            Jag noterar att flyktingdebatten har tonat ned något och nu lämnat
            utrymme att diskutera bland annat skolpolitik. Men jag vill verkligen
            understryka att när flyktingdebatten lämnar plats för annat beror
            det inte på att flyktingkrisen i Syrien har nått en lösning, långt
            därifrån. Fortfarande flyr miljoner människor för sina och sina
            barns liv. Det är en pågående internationell flyktingkatastrof.
            Men det akuta mottagandet i Sverige har minskat.
          </note>
          <note>
            En del av dem som flyr kommer att få bygga en ny framtid i Sverige,
            och i det är utbildning helt avgörande för såväl gammal som ung.
            De barn som anländer före eller i anslutning till skolstart kommer
            att ha möjlighet att lära sig svenska, gå ut grundskolan med vidare
            behörighet och kunna vara delaktiga i sitt nya hemland på alla
            sätt.
          </note>
          <note>
            Det finns en reservation i betänkandet om att ta bort modersmålsunder
            ­ visningen. Därför vill jag betona att modersmålet är en nyckel
            till positiv språkutveckling. Skolverket skriver: ”Modersmålet
            har stor betydelse för barns språk, identitets ‑ , personlighets-
            och tankeutveckling. Ett välutveck ­ lat modersmål ger bra förutsättningar
            att lära sig svenska, andra språk och andra ämnen. Elever som
            läser sitt modersmål har generellt bättre betyg i alla skolans
            ämnen. I Skolverkets rapport Med annat modersmål från 2008 ges
            flera olika exempel på hur en språk- och kunskapsutvecklande skola
            fungerar som bäst för flerspråkiga elever. Skolledningens förhållningssätt
            är viktigt och att skolan har en språkpolicy. Det är även bra
            om alla lärare arbetar språkutvecklande.”
          </note>
          <note>
            Fru talman! Det är helt klart så att grundskolebetänkandet för
            en utomstående kan tyckas vara ett förhållandevis tunt betänkande
            med tanke på politikområdets aktualitet. En del förslag har landat
            i budgeten och några behandlas förenklat. M en framför allt är
            många initiativ redan tagna av regeringen, och ett pågående arbete
            finns på flera områden.
          </note>
          <note>
            Jag tänker på timplanen, skolans st yrning i bred bemärkelse
            genom S kolkommissionens arbete, grundskoleutredningen, nationell
            digitaliseringsstrategi, lärarlönelyft, digitaliserade nationella
            prov och central rättning, samverkansprogram i utsatta områden,
            översyn av fritidshemmens del i läroplanen , L ärarlyft et II
            med bland annat inriktning på specialpedagogik, lovskola och läxhjälp.
          </note>
          <note>
            Fru talman! Förutom detta nu nämnda tar jag mig friheten att
            säga att vi i närtid behöver en översyn av karriärtjänstutformningen
            för att skapa karriärvägar för lärare med en likvärdig struktur.
            Skolledarens roll måste både uppmärksammas och uppvärderas. Hur
            ska annars verksamheten ledas om?
          </note>
          <note>
            Dessutom menar jag att det är dags att forskningen inom lärarutbildningsfältet
            ges betydligt större utrymme. För att lärare ska kunna bedriva
            praktiknära forskning som kommer grundskolans undervisning till
            del krävs ökade forskningsresurser till området. Kanske en egen
            fakultet, som Skolforskningsinstitutet föreslår?
          </note>
          <note>
            Fru talman! Det är ingen som har missat att Sverige tappar i
            kunskapsresultat. Bilden är tydlig. Vi behöver inte ytterligare
            understryka den negativa utvecklingen och den utmaning den innebär.
            Senast i går gästades utskottet av en tysk parlamentarikerdelegation
            som frågade vilken analys vi gör och vilka åtgärder vi vidtar.
            Det var en liten nätt fråga , för övrigt.
          </note>
          <note>
            Minskad attraktivitet i läraryrket, bristande likvärdighet, otydlig
            styrning och otydligt ansvarsutkrävande är några av OECD-rapportens
            slutsatser. Det gäller att landa rätt i analysen för att vidta
            de åtgärder som kan ge verkligt resultat.
          </note>
          <note>
            Fru talman! Skolkommissionen arbetar just nu för fullt med att
            leverera sitt delbetänkande, vilket jag ser mycket fram emot –
            inte för att jag tror att de kommer att bekräfta allt som jag
            och Socialdemokraterna tidigare har framfört utan för att de gör
            ett gediget och seriöst arbete utan att bläddra i någon partibok.
            I stället läser de OECD-rekommendationer, tar del av forskning
            och väger av delarna gentemot helheten. De flesta aktörer inom
            skolan finns med och för på så sätt in sina perspektiv.
          </note>
          <note>
            Jag tror faktiskt att Skolkommissionen kommer att kunna bidra
            till den avgörande kursändring som krävs för att vända resultaten
            i den svenska skolan, öka likvärdigheten och göra läraryrket mer
            attraktivt.
          </note>
          <note>
            Fru talman! Proffsen ska vara proffs, blev en benämning under
            valrö ­ relsen från socialdemokratiskt håll, med relevans för
            många områden där new public management och styrning uppifrån
            har tagit över, många gång ­ er på bekostnad av den enskilde medarbetarens
            kreativitet och professio ­ nalism. Civilminister Ardalan Shekarabi
            har aviserat en tillitsreform för att utveckla den statliga styrningen.
            Målet är att styrningen i större ut ­ sträckning ska kännetecknas
            av tillit och förtroende.
          </note>
          <note>
            På skolans område har ett resultat blivit nationell samling,
            som nu pågår tillsammans med parterna på skolområdet. Där förs
            en dialog om förslag som syftar till att bland annat förbättra
            lärarnas arbetsmiljö och minska den administrativa bördan. Det
            är ett viktigt initiativ för att förslag på området ska ha förankring
            bland skolans aktörer. Det handlar till exempel om kompetensutveckling,
            lärarutbildning, minskad administration, lärarassistenter och
            skolledarens förutsättningar. Vart och ett av förslagen har som
            tydlig uppgift att göra läraryrket mer attraktivt.
          </note>
          <note>
            En annan viktig insats för läraryrkets status är regeringens
            lärarlönelyft på 3 miljarder kronor årligen. Det är ett unikt
            grepp, men situationen med skriande lärarbrist är tyvärr också
            unik. Lönefrågan är en del för att få fler, betydligt fler, att
            söka sig till världens viktigaste yrke, så att skolan får den
            kompetens som krävs till samtliga årskurser och samtliga ämnen,
            med höjd kunskapsnivå som mål.
          </note>
          <note>
            Fru talman! Om skolans huvudmän med entusiasm ska ta sig an uppgiften,
            och om landets alla elever ska tro på sin egen förmåga, tror jag
            att politiken måste ge tydliga förutsättningar och göra det långsiktigt.
            Vi borde vara överens om att det krävs bättre kunskapsresultat,
            att en jämlik skola bidrar till just detta och att lärarnas insatser
            och skolans ledning är vägen fram.
          </note>
          <note>
            Att vara överens i stora drag ger förutsättningar för långsiktighet.
            Det är sannolikt politikens viktigaste bidrag för att vi ska lyckas
            vända kunskapsresultaten i den svenska skolan. Lärarutbildning,
            betygssystem, skolvalskriterier och nationell kompetensutveckling
            är några angelägna områden som inte bör ändras alltför ofta utan
            goda skäl.
          </note>
          <note>
            Att vara överens är inte slutet på en skoldebatt, tvärtom. Jag
            tror att politik utvecklas när meningsmotsättningar möts, under
            förutsättning att viljan också finns.
          </note>
          <note>
            Fru talman! Fritidshemmen är en skolform som under alltför många
            år hamnat utanför skolans radar. I stället för ökade resurser
            har utvecklingen gått mot större barngrupper, minskad personaltäthet
            och dessutom en förkortad lärarutbildning.
          </note>
          <note>
            På väg mot en fritidshemsverksamhet för alla barn, i nära samverkan
            med de övriga skolformerna och med en stor respekt för fritidslärarens
            profession har regeringen hunnit göra ett antal förändringar,
            som att begära förtydligande av läroplanen gällande fritidshemmen,
            att inkludera fritidslärare i lärarlönelyftet på 3 miljarder och
            att i år anslå 250 miljoner kronor och från och med 2017 500 miljoner
            kronor ytterligare till verksamheten på årsbasis.
          </note>
          <note>
            När Moderaterna satsar en femtiondel av detta och påstår sig
            vilja satsa på fritis blir det i sanning retorik snarare än praktik.
            För en sak är helt säker; u tan mer resurser kommer inte kvaliteten
            på fritidshemmen att öka. Det kostar att öka personaltätheten.
            Det kostar att minska barngrupperna, vilket i sin tur är ett absolut
            måste för att barnen ska bli sedda och känna den trygghet som
            ska prägla den samlade skoldagen. Satsningarna ger tydliga signaler
            om en förändrad syn på fritis.
          </note>
          <note>
            Fru talman! En elevgrupp som förtjänar uppmärksamhet är elever
            med neuropsykiatriska funktionsnedsättningar. De klarar skolan
            – med rätt stöd. De studerar och utvecklar sina förmågor under
            förutsättning att professionen har rätt kompetens och möter eleverna
            på rätt nivå utifrån deras förutsättningar.
          </note>
          <note>
            En del av Lärarlyftet II, som fortsätter, kommer att ge många
            lärare en möjlighet till kompetensutveckling. Den omfattande satsningen
            på specialpedagogik kommer också att spela roll.
          </note>
          <note>
            Fru talman! I sportsammanhang sägs en hel del av prestationen
            sitta i inställningen, i den mentala styrkan. Jag tror att även
            politiken måste bidra till en balanserad bild av skolan, till
            stora och till positiva förväntningar på dem som verkar i den.
            Det är dags att lyfta alla dem som i sin tur ska lyfta kunskapsresultaten.
            Det är elever, och det är lärare i alla kategorier, skolledare
            och all övrig personal som ger eleverna en samlad skoldag med
            de bästa förutsättningarna varje dag.
          </note>
          <note>
            (Applåder)
          </note>
          <note type="speaker">
            Anf. 2 CAMILLA WALTERSSON GRÖNVALL (M):
          </note>
          <note>
            Fru talman! Svensk skola står inför många utmaningar. Alltför
            många lämnar grundskolan utan tillräckliga kunskaper för att söka
            sig vidare till gymnasiet. Det är en oroväckande utveckling för
            såväl den enskilda individen som samhället i stort.
          </note>
          <note>
            Om Sverige ska vara ett starkt samhälle som håller ihop och konkurrerar
            med kunskap måste alla, oavsett varifrån de kommer, ges förutsättning
            ­ ar att växa. Därför måste vi fortsätta att investera i sådant
            som ser till att våra barn och elever lär sig mer i den svenska
            skolan.
          </note>
          <note>
            Fritidshemmen har länge hamnat i skymundan i den skolpolitiska
            debatten – jag är glad att min kollega nyligen nämnde detta. Det
            är synd att det är så här, för fritidshemmen i Sverige är en outnyttjad
            resurs som på flera sätt skulle kunna komplettera lärandet i skolan.
            När lärandet ges både plats och förutsättningar att ske i den
            dagliga verksamheten och i leken ges också fritidspedagogerna
            möjlighet att ta vid, förstärka och utveckla sådant som skett
            i inlärningsmiljön tidigare under dagen. Med de möjligheter som
            fritidshemmen i sin bästa förutsättning kan erbjuda är de en tillgång
            som vi måste använda oss av för barnens bästa.
          </note>
          <note>
            Men tyvärr har fritidshemmen alltför länge hanterats som en budgetregulator
            ute hos huvudmännen. Det är därför inte konstigt att barngrupperna
            på fritidshemmen har ökat dramatiskt under de senaste åren. Givet
            denna utveckling är det inte heller så konstigt att fritidshemmen
            inte har kunnat leva upp till de intentioner som finns i läroplanen.
            Därför har vi moderater velat tydliggöra fritidshemmens betydelse
            och roll i elevernas kunskapsutveckling genom att ge fritidshemmen
            en alldeles egen läroplan. Att de får en alldeles egen läroplan
            tror vi är en viktig del i att höja fritidshemmens betydelse och
            status och att tydligare sätta fokus på det lärande som sker där.
          </note>
          <note>
            Fru talman! För att våra barn och elever ska lära sig mer måste
            vi också investera i mer tid mellan lärarna och eleverna. Varje
            minut som en elev kan få med en yrkesskicklig lärare kan betyda
            skillnaden mellan att nå målen och att inte göra det.
          </note>
          <note>
            Samtidigt vet vi att matematik är ett ämne där kunskaperna ofta
            brister. Därför är vi moderater oerhört glada över att regeringen
            nu fullföljer Alli ­ ansens reformer och ser till att eleverna
            i årskurs 4 – 6 får mer tid tillsam ­ mans med sina mattelärare.
            Detta, tillsammans med kompetensutveck ­ lingssatsningen Matematiklyftet,
            har goda förutsättningar att se till att våra elever får mer och
            bättre matematikkunskaper att ta med sig till högstadiet.
          </note>
          <note>
            Däremot ställer vi i Alliansen oss undrande till att regeringen
            trots ett tillkännagivande under 2015 och nu 2016 inte vill fortsätta
            utbyggnaden av matten, så att även högstadieelever får mer matematikundervisning.
            En majoritet i Sveriges riksdag är mycket tydlig med att detta
            måste göras. Trots detta fortsätter regeringen att förhala och
            fördröja. De pengar som fanns i förra årets budget och som var
            avsatta för detta ändamål togs bort. Det är en prioritering som
            saknar logik och som sviker Sveriges högstadie ­ elever.
          </note>
          <note>
            Fru talman! Jag har arbetat som lärare sedan början av 90-talet.
            Jag har stått i ett klassrum och upplevt glädjen i att arbeta
            tillsammans med en underbar och krävande klass. Jag har upplevt
            frustrationen i att inte räcka till, lyckan att se en elevs ögon
            när den knäcker koden och sorgen över kollegor som meddelar att
            de slutar för att de inte längre orkar och för att de har tappat
            gnistan. Många är de eftermiddagar då jag gått ut till bilen på
            parkeringen med ett glatt leende då jag tänkt tillbaka på arbetsdagen.
            Men det finns också tillfällen då det känns oerhört tungt.
          </note>
          <note>
            Läraryrket är mångfasetterat och otroligt rikt. Även om lönen
            är viktig var det i alla fall inte den som gjorde att jag valde
            att bli lärare. Det var känslan av att vara en del i en ung människas
            liv och färd mot framtiden. Det handlar om tillfredsställelsen
            av att lyckas bidra till en liten bit av kunskapspusslet. Men
            få saker är så jobbiga som att känna att man saknar förutsättningar
            för att lyckas med sitt uppdrag.
          </note>
          <note>
            Tyvärr finns det alldeles för många exempel på att lärare känner
            att de inte får tiden att räcka till trots långa arbetsdagar.
            De minuter som lärarna varje dag lägger på saker som att rapportera
            in närvaro, kopiera papper och att vara rastvakt summeras, enligt
            Skolverket, till upp över två timmar varje dag. Det är två timmar
            som lärarna varje dag i stället skulle kunna lägga på att förbereda,
            genomföra och efterarbeta undervisningen. Tiden skulle också kunna
            läggas på den så viktiga och avgörande kompetensutvecklingen.
          </note>
          <note>
            Moderaterna vill därför satsa 200 miljoner kronor per år på att
            införa lärarassistenter i skolan. Deras uppdrag ska vara att assistera
            och avlasta lärarna, så att lärarna kan lägga mer tid och kraft
            på sitt huvudsakliga uppdrag: undervisningen. Minskad administration
            är målet. Centralt rättade prov är ytterligare ett förslag.
          </note>
          <note>
            Fru talman! Läraren är för många barn och elever kanske en av
            de viktigaste personerna i livet, förutom föräldrarna. Det är
            läraren som ser till att barnen i tidig ålder lär sig läsa och
            räkna. Läraren är den som med hjälp av sin expertis väcker elevernas
            intresse för hur världen hänger ihop och fungerar. Därför är läraren
            så central och viktig i många elevers liv. Därför måste också
            vi här i kammaren göra allt för att lärarna ska få rätt förutsättningar
            för att kunna vara de som rustar våra barn med kunskaper för livet.
            För att det ska bli verklighet måste läraryrkets status höjas.
          </note>
          <note>
            Det arbetet inledde alliansregeringen bland annat med karriärtjänst
            ­ reformen. Målet var att fler än var femte lärare med pedagogisk
            högskole ­ examen skulle få möjlighet till en förstelärartjänst.
            Vår ambition var inte bara att belöna yrkesskickliga lärare. Nej,
            ambitionen är också att göra lä ­ rarna mer aktiva i skolutvecklingen.
            Genom att knyta specifika utveck ­ lingsuppdrag till förstelärartjänsten
            vill vi skapa mervärde för skolan i all ­ mänhet och eleverna
            och lärarna i synnerhet.
          </note>
          <note>
            Fru talman! Moderaternas besked till Skolsverige är att vi fortsätter
            att investera i skolan. Skickliga lärare ska ha bra betalt. Vi
            vill fortsätta att bygga ut karriärtjänsterna och utöka antalet
            förstelärare i utanförskapsområden, men inte bara det. För att
            locka de bästa lärarna dit där vi har de största behoven vill
            vi också höja lönen, så att en förstelärare i ett utanförskapsområde
            får ett lönepåslag om 10 000 kronor i månaden.
          </note>
          <note>
            Parallellt med att vi fortsätter att bygga ut karriärtjänsterna
            har vi moderater gett Sveriges lärare besked om att de riktade
            lönehöjningar som nu görs ska fortsätta gälla. Höjningen av lärarlönerna
            med 3 miljarder ska ligga kvar.
          </note>
          <note>
            Fru talman! Moderaterna vill ge fritidshemmen bättre förutsättningar
            så att de kan få en mer framträdande roll i elevernas lärande
            i skolan. Moderaterna vill också utöka undervisningstiden i matematik
            så att fler elever får mer tid tillsammans med sina lärare. Vi
            vill införa lärarassistenter, så att lärarna kan lägga mer tid
            på undervisning, och centralt rättade prov. Och vi vill utöka
            karriärmöjligheterna. Det gör vi dels genom att vi ställer oss
            bakom lärarlönesatsningen på 3 miljarder, dels genom att fortsätta
            bygga ut karriärtjänstreformen.
          </note>
          <note>
            Det sistnämnda innebär, jämfört med regeringens förslag, en ambi
            ­ tionshöjning när det gäller att utöka och förbättra lärarnas
            karriärvägar.
          </note>
          <note>
            Sverige ska vara ett land som även i framtiden konkurrerar med
            kunskap. Då måste vi höja ambitionen för svensk skola och se till
            att fler elever lämnar grundskolan med goda kunskaper. Det kräver
            en politik som fokuserar på att stärka lärandet i skolan och som
            gör konkret skillnad i klassrummet.
          </note>
          <note>
            Jag yrkar bi fall till reservationerna 5 och 8.
          </note>
          <note>
            (Applåder)
          </note>
          <note type="speaker">
            Anf. 3 LENA HALLENGREN (S) replik:
          </note>
          <note>
            Fru talman! Tack, Camilla Waltersson Grönvall, för stående ovationer
            och beröm när vi har genomfört en tremiljarderssatsning på lärarna!
            Det var ganska mycket kritik som riktades mot regeringen från
            många olika kanter, så det känns fint att det ändå finns någonting
            som kan ge en långsiktighet.
          </note>
          <note>
            Jag vill verkligen uppriktigt tacka för ett resonerande anförande
            och en ton som gjorde att jag lyssnade under precis hela tiden.
            Jag funderade över vad de stora skillnaderna egentligen består
            i. Man kan välja mellan att förstora skillnaderna eller att försöka
            söka det som det finns en likhet i.
          </note>
          <note>
            Låt mig börja med det som handlar om fritis. Jag tror inte att
            jag skiljer mig på någon punkt i analysen av hur viktiga fritidshemmen
            är. Jag hade ju också med detta i mitt anförande. Men jag förvånas
            över slutsatsen att fritidshemmen ska ha en egen läroplan snarare
            än resurser. I dag är det upp till 20 barn per personal, och det
            är knappast fråga om vare sig lokaler eller verksamhet som röner
            den uppmärksamhet och får det beröm som till exempel förskolan
            får. Man skulle önska att förskolan var själva role model för
            att komma till ett lika attraktivt fritidshem.
          </note>
          <note>
            Jag vill fråga Camilla Waltersson Grönvall hur tankarna går när
            det gäller att kunna öka lärprocesserna och det pedagogiska arbetet
            i fritis med befintliga resurser. Jag har svårt att se det, och
            man kan göra många analyser. Jag skulle vilja påstå att detta
            är på en sådan låg nivå att det är alldeles nödvändigt att öka
            resurserna.
          </note>
          <note>
            Jag ska passa på att ta upp en sak till. Det gäller timplanediskussionen,
            som också förvånar mig mycket. Camilla Waltersson Grönvall, jag
            och flera andra i den här kammaren deltar i diskussioner om en
            samlad timplan. Det handlar inte om fördelade medel och specifik
            t matematik, men är det verkligen en klok idé att via motion och
            tillkännagivande ta ett ämne i taget i kammaren och bestämma vilka
            som ska ha fler timmar? Ska det vara 25, 105 eller 102? Är det
            inte klokt att sätta sig ned och sansat och lugnt ta en helhetsdiskussion?
          </note>
          <note type="speaker">
            Anf. 4 CAMILLA WALTERSSON GRÖNVALL (M) replik:
          </note>
          <note>
            Fru talman! Jag vill inleda med att göra en jämförelse just med
            förskolan, som är en egen skolform och också har en egen läroplan.
            Jag tänker på alla de pedagoger som vittnar om hur betydelsefullt
            detta är, vilken insats man har gjort och vilken skjuts det gav
            förskolan att få en egen läroplan och naturligtvis också den reviderade.
            Jag har träffat många fritidspedagoger under de besök och resor
            jag har gjort som samtliga vittnar om betydelsen av att just få
            en egen läroplan för att förtydliga deras uppdrag och deras lärouppdrag.
          </note>
          <note>
            Samtidigt är jag också övertygad om att vi måste tillföra resurser.
            Därför nämnde jag att vi har använt detta som en budgetregulator
            alldeles för länge ute i kommunerna, och det kan vi inte fortsätta
            att göra. Snarare måste det förstärkas med resurser.
          </note>
          <note>
            När det gäller matematiken konstaterar jag att den budget som
            vann riksdagens majoritet i december 2014 innehöll satsningar
            på matematik i årskurs 7 – 9. Som Lena Hallengren säkert känner
            till satsade alliansregeringen 2013 på mer matematik i årskurs
            1 – 3. Nu fullföljer regeringen vår matematiksatsning i årskurs
            4 – 6. Men vi såg också, utifrån de internationella jämförelser
            vi har, hur lite matematik vi har. Utifrån detta och våra sjunkande
            matematikresultat såg vi att det var brådskande att få till mer
            matematikundervisning också i årskurs 7 – 9.
          </note>
          <note>
            Jag konstaterar att regeringen som en aktiv åtgärd prioriterade
            bort dessa timmar och dessa pengar i sin vårändringsbudget för
            ett år sedan. Det var en tydlig signal från regeringen. Pengarna
            fanns. De var prioriterade. Detta kunde man ha valt att fullfölja.
          </note>
          <note type="speaker">
            Anf. 5 LENA HALLENGREN (S) replik:
          </note>
          <note>
            Fru talman! Jag återkommer till att det är klokt att ta timplanen
            i ett sammanhang. Jag sa också i mitt anförande att man kan fundera
            över det kloka i att rent politiskt ha förhandlingar om en timplan.
            Jag tror att det egentligen förvånar rätt många.
          </note>
          <note>
            Jämförelsen med förskolan är viktig att göra. Men resurserna
            där ser helt annorlunda ut, och därför måste man landa i mer resurser.
            Detta är egentligen inte någon budgetdebatt. Men när vi återkommer
            till summor vill jag säga att om man förstärker med 250 och därefter
            500 miljoner är det rätt mycket pengar som saknas i både Moderaternas
            och en hel del av Alliansens budget.
          </note>
          <note>
            Jag ska beröra ytterligare en sak. Det handlar om förstelärare.
            Jag undrar hur Camilla Waltersson Grönvall ser på att försöka
            hitta ett sammanhållet system när det gäller karriärtjänsterna.
            Dilemmat är att lite för många kommuner såg förstelärartjänsterna,
            kanske med all rätt, utifrån hur den dåvarande skolministern skickade
            ut pengarna, nämligen som ett sätt att ge ett lönepåslag där var
            det inte nödvändigt att knyta utvecklingsinsatser till detta.
          </note>
          <note>
            Om vi ska ha ett sammanhållet karriärutvecklingssystem, vilket
            jag är positivt inställd till, måste vi börja bygga det på rätt
            sätt. Vi ska inte ha 3 miljarder som sätts utifrån kriterier från
            parterna och sedan förstelärartjänster som ser helt olika ut i
            olika kommuner. En del skolledare sitter i dag och har redan fått
            pengarna fördelade till lärare som inte alls jobbar med utvecklingsinsatser.
          </note>
          <note>
            Frågan är: Har vi nationellt en idé om hur vi ska skapa tydliga
            utveck ­ lingsvägar? Då bör vi också ha synpunkter på hur själva
            förstelärarsystemet används.
          </note>
          <note>
            Det sista jag vill säga gäller lärarassistenter. Det är klokt
            att bland annat förtydliga och ge stöd till lärarna för att minska
            deras administrativa uppdrag, vilket bland andra statsministern
            har klargjort för ett tag sedan.
          </note>
          <note>
            Däremot vill jag säga att 2 miljarder i en lågstadiesatsning
            kan användas till bland annat lärarassistenter. Ganska få har
            gjort det. Jag tror att det finns ett behov av att i högre grad
            tydliggöra vad en lärarassistent gör än att enstaka partier har
            uppfattningar om det. Jag tror att vi behöver ta ett helhetsgrepp
            om innehållet.
          </note>
          <note type="speaker">
            Anf. 6 CAMILLA WALTERSSON GRÖNVALL (M) replik:
          </note>
          <note>
            Fru talman! När det gäller förstelärartjänsterna tror jag att
            det är viktigt – det är också min erfarenhet från de kommuner
            som har kommit långt med karriärtjänstreformerna – att man knyter
            ett skolutvecklingsuppdrag till dem. Jag konstaterar såklart också
            att en del huvudmän lämnar en del övrigt att önska hur reformen
            har implementerats .
          </note>
          <note>
            Jag är dock helt övertygad om att vi om 20 år ska kunna titta
            tillbaka och konstatera att rätt använd var detta en av de reformer
            som satte absolut bäst och mest fart på utvecklingen i Sveriges
            skola.
          </note>
          <note>
            Jag tror ändå att det var viktigt och bra att skolorna tilläts
            utforma karriärtjänstreformerna efter de behov som fanns lokalt.
            Vi behöver inte besöka många skolor eller många kommuner för att
            se att behoven är väldigt olika. Därför tror jag också att det
            har varit viktigt att man har kunna t utforma tjänsterna på lite
            olika sätt.
          </note>
          <note>
            När det gäller lärarassistenter konstaterar jag att efter alla
            diskussioner och alla framföranden från olika organisationer,
            inte minst våra lärarfack ­ förbund, har det varit tyst från regeringens
            sida när det handlar om att backa upp lärarassistenter och förslaget
            om det. Jag konstaterar att Mode ­ raterna är det enda parti som
            hittills har lagt fram förslaget. Det är väl jätte ­ bra om Lena
            Hallengren drar slutsatsen att regeringen behöver påpeka att man
            kan använda pengarna när det gäller lågstadiesatsningen till just
            detta, för det verkar inte någon ha uppmärksammat.
          </note>
          <note>
            Över huvud taget kan vi konstatera att Lågstadielyftet – eller
            Låg ­ stadielöftet, som jag tror att ni valde att kalla det även
            om det i princip var exakt detsamma som Alliansen hade föreslagit
            från början – inte är någon reform som har gått speciellt bra
            för er. Det är bra om man kan rulla ut mer av de pengarna, och
            varför då inte till lärarassistenter?
          </note>
          <note type="speaker">
            Anf. 7 STEFAN JAKOBSSON (SD):
          </note>
          <note>
            Fru talman! Jag ska börja med att säga att Sverigedemokraterna
            ställer oss bakom alla våra reservationer, men för tids vinnande
            yrkar vi bif all bara till reservation 4 och 8.
          </note>
          <note>
            Fru talman! Där uppe på läktaren sitter orsaken till att jag
            började engagera mig i skolpolitik. Jag har nämligen jobbat som
            lärare i 15 år, och jag kände att från insidan, som lärare, kan
            jag inte påverka på något sätt. Men som politiker kunde jag påverka
            stort.
          </note>
          <note>
            Min äldsta dotter är här i riksdagen på praktik. Hon jobbar här
            i tre dagar för att se hur det fungerar. Jag känner verkligen
            att när vi står och diskuterar detta i dag, fru talman, är det
            just hennes utbildning vi kommer att tala om. Det är grundskolan
            – den hon går i i dag, och den hon kommer att gå i i ett antal
            år.
          </note>
          <note>
            Skolkommissionen har varit en riktigt bra grund för det som de
            tidigare två talarna har talat om, fru talman: att gemensamt komma
            överens om vad det är vi behöver göra med den svenska skolan så
            att vi inte så fort det sker ett regeringsskifte håller på och
            hoppar fram och tillbaka inom skolpolitiken.
          </note>
          <note>
            Jag är glad över de kommande förslagen. Skolkommissionen har
            bara gett en hint om vad som ska läggas ut. Sverigedemokraterna
            tänker inte som parti framföra dessa åsikter tidigare än Skolkommissionen
            är beredd att göra. Vi avvaktar för att se det exakta resultatet,
            men många av lösningarna tangerar exakt de saker jag som lärare
            i min analys har kommit fram till är problemen och lösningarna
            i den svenska skolan.
          </note>
          <note>
            Fru talman! Elevernas resultat rasar i PISA-undersökningar och
            även i andra undersökningar. Vad är det som har gått fel? Jag
            tänkte ta upp några saker som mina kollegor ännu inte har snuddat
            vid. Många saker är vi överens om, men det finns en del saker
            som man inte har tagit upp. Det kanske beror på att det är jobbiga
            problem.
          </note>
          <note>
            Låt mig göra det lite enkelt i dag. Sverige lider i dag av lärarbrist
            och rektorsbrist. Framtiden ser inte speciellt ljus ut. Hur löser
            vi då detta problem? Låt oss titta utanför lampans sken, inte
            bara titta innanför den krets där det finns belysning i dag. Antalet
            lärare är kanske inte det största problemet. Låt oss titta på
            länder som ligger mycket över Sverige i OECD-rankningen. Där har
            de gjort en helt annan analys. De har kommit fram till att kvaliteten
            på lektionen och kvaliteten på läraren har mycket större betydelse
            än hur många barn som vistas i klassrummet.
          </note>
          <note>
            Låt oss tänka oss att vi översätter detta till något annat. Har
            elever blivit så otroligt dåliga på 20 år , eller finns det en
            annan orsak? Jag dristar mig till att fråga följande. Låt oss
            betrakta eleverna som råvaror och se lärarna som kockar; vem lagar
            bäst mat, en bra kock eller en dålig kock? Detta har vi ännu inte
            diskuterat. Jag hoppas vi vågar sätta fingret på var problemet
            sitter.
          </note>
          <note>
            Sverigedemokraterna tror att nyckeln till grunden för en bra
            lärare och rektor ligger i utbildningen. OECD har varit mycket
            tydligt i vad man tycker om de svenska utbildningarna. Man vill
            lägga ned många skolor och många utbildningar. Detta, fru talman,
            bör alla partier beakta och faktiskt våga titta på.
          </note>
          <note>
            Nyckeln till en bra utbildning för eleverna ligger alltså i en
            bra rektor och en bra lärare. Vi vill alla att fler ska söka sig
            till yrket, och vi vill öka attraktionen. Låt oss börja med att
            titta på hur vi vinner tillbaka de 30 000 lärare som finns i näringslivet.
            Efter 15 år i fikarummet vet jag vad mina lärarkollegor har gnällt
            om, och det är några av de punkter jag tänkte ta upp här.
          </note>
          <note>
            En punkt är arbetsmiljön. Extremt många lärare i dag flyr sina
            yrken på grund av att arbetsmiljön är totalt oregerlig. Eleverna
            uppför sig hur som helst i skolan. Det finns exempel på mycket
            bra skolor i Sverige. Jag bor inte alltför långt ifrån Gripsholmsskolan
            i Mariefred där man verkligen har lyckats, men där använder man
            sig av en finsk modell. Man har en bättre struktur där eleverna
            ställer upp sig på morgonen och hälsar på läraren innan de går
            in i klassrummet. De står upp och väntar tills läraren har godkänt
            att de sätter sig ned. Det är vanliga , enkla rutiner för att
            komma tillbaka till det som har fungerat i den svenska skolan.
          </note>
          <note>
            Om det finns elever i klassrummet som inte klarar av klassen
            är kanske jourskolor lösningen. Det handlar inte om de gamla Obs-klasserna
            som kanske någon här inne associerar till utan om en jourskola
            för de elever som har svårigheter på olika områden och på så sätt
            kan få det stöd och den hjälp som behövs.
          </note>
          <note>
            En jourskola kan även definieras som en jourklass. Det kan handla
            om att eleven inte går jämnt med en viss lärarindivid och på så
            sätt inte kan hantera utbildningen. Där kan en jourklass hjälpa
            till. Sedan kan eleven gå tillbaka till den ordinarie klassen
            i ett annat läge.
          </note>
          <note>
            Fru talman! Karriärmöjligheter har alla talat om här inne. Jag
            tycker att vi ska titta på alla yrken, det vill säga rektorer,
            förskollärare, fritidspersonal och lärare. Alla bör ha möjlighet
            till karriär, annars flyr man yrket. Det kan inte vara så att
            man ska fastna i en lönesättning där det skiljer 4 000 kronor
            i lön mellan den som nyligen har börjat och den som har jobbat
            i 40 år. Det är för lite.
          </note>
          <note>
            Med detta måste också andra saker följa, bland annat mentorskap
            på riktigt. Med pengar följer ansvar. Jag har hört att flera partier
            har uppmärksammat att det måste finnas en riktig karriärmöjlighet.
            Den riktiga karriärmöjligheten presenterade Sverigedemokraterna
            redan i juni 2015, även kallad Shanghaimodellen. Den ger möjlighet
            att på flera nivåer utvecklas, att gå gratis vidare i utbildningen
            – men det kostar blod, svett och tårar.
          </note>
          <note>
            Ett parti har precis föreslagit lärarassistenter och säger att
            ingen annan vill diskutera frågan. Jag vill vara tydlig med att
            Sverigedemokraterna väckte en motion 2014 som handlade just om
            omkringpersonalen och administrativ hjälp till lärarkollegorna.
            Det här är återigen ett förslag som Sverigedemokraterna har lagt
            fram och som andra partier har nappat på, vilket är trevligt.
          </note>
          <note>
            Fru talman! När vi talar om att återanställa personal handlar
            det om att återanställa all den personal som kommunerna har sagt
            upp sedan kommunaliseringen. Sedan kommunaliseringen infördes
            finns färre vaktmästare, kuratorer, skolläkare, skolsköterskor,
            det vill säga all den personal som kan hjälpa eleverna med saker
            som lärarna inte borde ha hand om. Personalen ska finnas till
            för eleverna vid svårare tillfällen, och då avlastas läraryrket
            enormt mycket.
          </note>
          <note>
            Vi har många gånger här i kammaren, men ännu inte i dag, talat
            om digitaliseringen. Sverigedemokraterna tycker att digitalisering
            är en möjlighet. Jag skulle vilja säkerställa att alla lärare
            som går en utbildning i Sverige får en likvärdig utbildning. De
            kan tre fyra gånger per år tenta av en nationell tenta för alla
            lärarhögskolor. Om jag läs er till exempel en matte- och NO -lärarutbildning
            ska kvaliteten på utbildningen vara densamma oavsett lärarhögskola.
            Här har vi nog gett lärarhögskolorna alldeles för stort utrymme.
            Vi måste strama till genom att säkerställa så att rektorn vet
            att den personal som anställs från Södertörns eller Umeå lärarhögskola
            är exakt lika duktig och att betygen är jämställda. Om allt detta
            digitaliseras och nationella prov rättas av andra enheter än den
            enhet jag läser på har mycket säkerställts.
          </note>
          <note>
            Sverigedemokraterna har även tittat på frågan om ett statligt
            övertagande med till exempel en statligt til lsatt rektor, till
            exempel som a cademy schools i England. Vi är mycket positiva
            till att skolor som har underpresterat under många år i det här
            läget bör se över om staten kan gå in och ta hand om undervisningen.
            Vi kan inte låta skolor år efter år underprestera och skicka ut
            flera omgångar av dessa elever.
          </note>
          <note>
            Fru talman! Sverigedemokraterna avser att komma tillbaka till
            frågan om modersmålsundervisning, men i dagsläget kan det inte
            vara en prioriterad fråga att ha modersmålsundervisning. Det finns
            alldeles för många viktigare frågor i dagsläget.
          </note>
          <note>
            Mina kollegor har redan pratat om mer matematik. Det är viktigt.
            Men något som vi har missat är de särbegåvade eleverna. Återigen
            har vi glömt bort de högpresterande eleverna. Det är elever som
            också faller i resultat. De senaste tio åren har högpresterande
            elever minskat från 5 procent till 1 procent. Detta är mycket
            oroväckande. När ska den svenska skolan börja satsa på barn som
            vill lära sig? Jag vet hur mycket tid och energi jag har lagt
            på de barn som inte vill vara i klassrummet, som gör allt de kan
            för att störa andra elever. Jag skulle vilja att Sverige börjar
            satsa på de elever som vill. Där finns mycket stora chanser. Se
            bland annat på de nyanlända flickorna. De högpresterar enormt
            mycket. Här finns en grupp som vi mycket väl kan satsa på och
            som verkligen vill lära sig.
          </note>
          <note>
            Vi har pratat om fritidshem, gruppstorlek, läroplaner och personaltäthet.
            Allt detta ställer sig Sverigedemokraterna bakom. Det är otroligt
            viktiga områden.
          </note>
          <note>
            Fru talman! Den sista punkten gäller karriä rtjänster. Vi har
            tittat på för stelärarsystemet och 3 000-kronorssatsningen som
            Socialdemokraterna har gjort.
          </note>
          <note>
            Jag förstår att tanken att satsa resurser på lärarsystemet är
            lovvärd. Sverigedemokraterna har presenterat Shanghaimodellen.
            Den är billigare och ger bättre möjligheter. Där finns sex nivåer
            för lärarna att själva utifrån ambition sikta in sig på en nivå.
          </note>
          <note type="speaker">
            Anf. 8 LENA HALLENGREN (S) replik:
          </note>
          <note>
            Fru talman! Jag begärde inte replik för att Sverigedemokraterna
            säger nej till 3 miljarder till höjda lärarlöner, även om jag
            tror att många lärare skulle vilja att jag frågar varför man kan
            vara för lärare men rösta emot satsningar på lärarlöner.
          </note>
          <note>
            Jag begärde inte replik för att utveckla tanken om att skolan
            i dag inte satsar på barn som vill lära sig eller det underliggande
            resonemanget om att det inte finns många lärare i landet som håller
            måttet enligt Stefan Jakobsson.
          </note>
          <note>
            Jag begärde i stället replik på det som egentligen bara fick
            en liten, liten mening från Stefan Jakobsson. Det var detta med
            att modersmålsundervisning inte är så prioriterat. Vi vet att
            vi har väldigt många nyanlända, i ett land som historiskt sett
            har haft många som har invandrat av olika orsaker. Det finns tydligt
            forskningsstöd för just det jag sa i mitt anförande, nämligen
            att känslan att man behärskar sitt eget modersmål till hundra
            procent gör att man har en bas att bygga vidare på – för ett nytt
            språk, men också för att lära sig andra språk.
          </note>
          <note>
            I stället för att så lättvindigt vifta bort detta och konstatera
            att det inte är så viktigt tror jag att det vore klokt att faktiskt
            titta på all den forskning som existerar och försöka sätta det
            i ett svenskt perspektiv och en svensk kontext. Det är nämligen
            många gånger väldigt lockande att göra olika besök och tänka ”Gud
            vad bra, det där gör vi hemma!”. Men vi har ju också en historia,
            en tradition och en kultur. Vår lärarutbildning ser ut på ett
            visst sätt, och vi har vissa elevgrupper och målgrupper. På många
            sätt tycker jag att vi ligger långt fram just när det gäller att
            ge nyanlända – elever med ett annat modersmål – en god start.
          </note>
          <note>
            Jag vill alltså egentligen ifrågasätta hur det är möjligt att
            man, när vi ser det stora mottagandet och ser hur många som har
            kommit hit tidigare som behöver klara skolan, så lättvindigt säger:
            Modersmålsundervisning är inte så viktigt. Hur ska de kunna gå
            ut med godkända betyg med ett sådant resonemang?
          </note>
          <note type="speaker">
            Anf. 9 STEFAN JAKOBSSON (SD) replik:
          </note>
          <note>
            Fru talman! Lena Hallengren ställer en fråga som jag avser att
            besvara i slutet av min replik. Först ska jag dock titta på vad
            som blev fel med förstelärarsystemet. Vad blev fel med 3 000-kronorssatsningen?
            Jo, man gav mandatet till rektorn, fru talman – rektorn som kanske
            inte alls var i närheten av personalen, beroende på hur stor skolenheten
            var.
          </note>
          <note>
            I de mindre skolenheter Sverigedemokraterna förespråkar har rektorn
            god kontakt med arbetslaget och vet vem det är som är berättigad
            till förstelärarlönen, fru talman. Problemet i dag är att det
            i stora skolenheter kan ­ ske är fel person som har fått de här
            pengarna i sin ficka. Det innebär att man när man sitter i möten
            mellan lärare ganska snabbt kommer överens om att ”Du har 5 000
            kronor mer, så du kan ju göra jobbet”. Det har skapat en osämja
            i arbetslaget.
          </note>
          <note>
            Jag förstår att intentionen var god, men jag tycker att Sverigedemokraternas
            Shanghaisatsning är bättre. Där är läraren själv, efter egen ambition,
            inte beroende av en rektor som ska sätta lönen. I stället blir
            faktiskt läraren på riktigt, precis som i näringslivet, höjd av
            en anledning – därför att man själv har läst in och pluggat till
            detta. Man har tagit till sig kunskaperna och är beredd att ta
            det ansvar det också innebär att kliva högre upp.
          </note>
          <note>
            När det gäller modersmål ber jag Lena Hallengren att lyssna noga
            på mitt anförande i efterhand och hörsamma att jag säger att Sverigedemokraterna
            återkommer i frågan. Vi avser att inom en snar framtid hålla en
            presskonferens om just denna fråga och om hur vi kan använda dessa
            medel på ett effektivare och bättre sätt. Jag får alltså faktiskt
            hänvisa frågan till presskonferensen för att inte förekomma mig
            själv.
          </note>
          <note type="speaker">
            Anf. 10 LENA HALLENGREN (S) replik:
          </note>
          <note>
            Fru talman! Annars kan Stefan Jakobsson passa på att ge i alla
            fall ett argument så att vi kan begripa varför modersmålsundervisningen
            ska läg ­ gas ned. Man kan nämligen inte lägga ned den för att
            sedan lite långsamt starta upp den. Ni skriver också i era motioner
            att man i stället ska satsa på svenskundervisning för de elever
            som behöver det, Stefan Jakobsson. Jag förstår inte motsättningen,
            det vill säga varför man ska göra ett val där ­ emellan.
          </note>
          <note>
            Låt mig också passa på att ta tillfället i akt i det här replikskiftet
            och verkligen korrigera en bild jag tycker att det är väldigt
            beklagligt om fler delar när det gäller satsningarna på både för
            stelärare och 3 miljarder. De 3 miljarderna har förhandlats fram
            av parterna, precis som en löneförhandling går till. Det är ju
            inte så att varje enskild lärare förhandlar om sin lön från grunden.
            Ytterligare kriterier har nu tillförts för att man ska kunna få
            en extra lönesatsning.
          </note>
          <note>
            När det gäller förstelärarna blev det i det tidigare replikskiftet
            med Camilla Waltersson Grönvall ganska tydligt att det inte handlar
            om godtycke. Det kanske finns anledning att justera de modellerna.
            Det handlar inte om att rektorn ska gilla eller inte gilla, men
            jag tycker att vi ska justera kriterierna för förstelärarsystemet.
            Jag tycker att det är viktigt att man känner att man vet på vilka
            premisser pengarna delas ut, och jag tycker att det är väldigt
            klokt av alla de kommuner som har valt att göra tjänsterna sökbara.
            Då är det ganska uppenbart att läraren inte bara får en lönesatsning
            utan söker en tjänst som har ett utvecklingsuppdrag, vilket innebär
            ett merarbete. Vill man åta sig det arbetet, tycker att det är
            stimulerande och har kompetens att göra det kan man också få en
            sådan tjänst.
          </note>
          <note>
            Jag tycker alltså att det i grunden är en felaktig beskrivning
            att påstå att det är något som är lättvindigt. Däremot är det
            alltid svårt att diskutera vem som ska ha lönesatsning och vem
            som inte ska ha det, men jag tror att det blir väldigt svårt att
            visa att man kan utvecklas i yrket om inga skillnader finns. Det
            är ju ingen som har förespråkat det.
          </note>
          <note>
            Om det finns några sekunder för Stefan Jakobsson att utveckla
            detta med mindre skolenheter undrar jag om det finns någon tanke
            om att alla de skolenheter som är för stora ska – inte vet jag
            – läggas ned. Ska det byggas nya, små? Det är inget fel med att
            det finns en mindre skolenhet, men rent praktiskt undrar jag lite
            grann hur det där går till eller om det mest är någonting att
            säga från riksdagens talarstol.
          </note>
          <note type="speaker">
            Anf. 11 STEFAN JAKOBSSON (SD) replik :
          </note>
          <note>
            Fru talman! Jag ska nämna några saker, och jag kan väl börja
            med den nedläggning av byaskolor som pågår i dag i nästan varenda
            kommun.
          </note>
          <note>
            Det är en väldigt enkel lösning för tjänstemän att föreslå att
            man lägger ned byaskolorna. Om vi nu har så stor tillströmning
            till det svenska skolsystemet – jag tror att det var 71 000 elever
            som kom förra året – kan vi vara uppmärksamma på att bussar faktiskt
            kan gå åt andra hållet, fru talman. Kan vi se till att byaskolor
            i dag överlever i stället för att läggas ned, och kan vi forsla
            barn från innerstaden ut till byaskolorna, tror jag att vi har
            en lösning. Vi ska inte lägga ned det svenska skolsystemet; vi
            ska snarare se till att det överlever.
          </note>
          <note>
            När vi talar om de 60 000 lärare som kommer att få en ökad lön
            är vi allihop här inne positiva till en ökad lön. Men jag tror
            inte att någon lärare blir bättre för att det kommer 3 000 mer
            i kassan, utan jag tror faktiskt på ett system där lärarna själva
            får söka detta. De 60 000 lärare som kommer att få den här löneökningen
            är nämligen i princip alla lärare som har lärarleg, fru talman.
            Detta tycker jag är fel. Jag tycker att det är bättre att det
            sker en differentiering av detta.
          </note>
          <note>
            Jag återkommer till den sista frågan. Lena Hallengren ville att
            jag skulle berätta någonting om vad vi anser. Ja, jag ska försöka
            ge en liten teaser utan att gå för långt. Jag var på en föreläsning
            för några månader sedan med en forskare som heter Carl B Hamilton
            – eller, förlåt, Carl Hamilton heter han. Det var en felsägning
            som kanske var freudiansk! Han sa en väldigt enkel sak: Man kan
            inte läsa svenska i historia utan att läsa historia, och man kan
            inte läsa kemi utan att läsa kemisvenska. När man går in i varje
            område läser man samma ämne hela tiden. Här tror vi att hans digitala
            lösning kanske är en möjlighet för eleverna att läsa ämnen och
            språk samtidigt och inte separera dessa två saker, vilket sker
            i dag.
          </note>
          <note>
            Vi har också stora problem ute på byaskolorna, som har bussar.
            Barnen där har svårt att samåka på ett vettigt sätt, vilket innebär
            att man tyvärr många gånger lägger modersmålsundervisning på skoltid.
            Det får man egentligen inte göra, fru talman.
          </note>
          <note type="speaker">
            Anf. 12 JABAR AMIN (MP):
          </note>
          <note>
            Fru talman! Alla vi som representerar de politiska partierna
            i Sveriges riksdag vill föra den svenska skolan framåt. Det är
            någonting att bygga på.
          </note>
          <note>
            Skillnaden mellan oss är många gånger att vi vill prioritera
            olika och att vi använder oss av olika strategier för att utveckla
            den svenska skolan. För oss i Miljöpartiet är skolan till för
            att lära för framtidens arbetsliv men också för att bidra till
            elevernas utveckling som individer. Skolan är även till för att
            värna och utveckla de värden vi ser som centrala: respektfulla
            relationer, jämställdhet, demokrati, hållbarhet med mera.
          </note>
          <note>
            Fru talman! För oss i Miljöpartiet är skolan till för att värna
            varje elevs rätt att lära, utvecklas och lyckas. För oss är skolan
            till för att utjämna de sociala skillnaderna så att även barn
            till de sämst ställda får den bästa skolgången. För oss ska skolan
            drivas av passion för utbildningsuppdraget och inte i vinstsyfte.
            För oss ska skolan på ett tidigt stadium ge det stöd varje barn
            behöver utifrån de förutsättningar hen har. För oss är det otroligt
            viktigt med ett fungerande och högkvalitativt fritidshem. För
            oss i Miljöpartiet är det väldigt viktigt att skolan bidrar även
            till att utveckla och stimulera elevernas modersmål. Listan kan
            göras betydligt längre, fru talman.
          </note>
          <note>
            Ett sätt att utveckla skolan är att höja läraryrkets attraktivitet
            så att fler vill bli lärare. Att höja lärarlöner är ett sätt att
            öka läraryrkets attraktionskraft.
          </note>
          <note>
            Den övertygelsen har lett den rödgröna regeringen till att anslå
            stora belopp för att stimulera höjningen av lärarlöner. Men den
            insikten har inte alla partier haft, och det är synd.
          </note>
          <note>
            För några år sedan, just här i talar stolen, frågade jag den
            moderate statsministern om han var beredd att gå in med statliga
            medel för att stimulera höjda lärarlöner. Hans svar var tydligt
            och kort: Det är inte statens ansvar att bidra till att höja lärarlönerna.
            Det är arbetsmarknadens parters ansvar.
          </note>
          <note>
            För bara fyra fem månader sedan lade Moderaterna fram en budget
            här i riksdagen. Den inkluderade även skolans verksamhet. I den
            budgeten fanns det inte en enda krona till höjda lärarlöner. Bland
            kommentarerna från i förrgår, då Moderaterna gjorde en U-sväng
            och ställde sig på regeringens sida i frågan om lärarlöner, finns
            en talande kommentar från Lärarförbundets första vice ordförande.
            Hon säger: Vi har länge krävt att Moderaterna ska ställa sig bakom
            lärarlönesatsningen.
          </note>
          <note>
            Med tanke på hur Moderaterna tidigare har ställt sig till höjda
            lärarlöner är veckans besked och det besked som lämnades i dag
            här från talarstolen mycket välkommet, att Moderaterna ställer
            sig bakom regeringens satsning på 3 miljarder årligen på höjda
            lärarlöner. Det är mycket trevligt när kritiken från det största
            oppositionspartiet handlar om att regeringen ska göra just det
            den gör fast lite snabbare och lite mer. Den sortens kritik välkomnar
            vi självfallet.
          </note>
          <note>
            Fru talman! För att utveckla den svenska skolan behövs flera
            åtgärder, och det samtidigt. Den vision som vi har är att höja
            kunskapsresultaten, att göra skolan jämlik och likvärdig och att
            höja läraryrkets attraktivitet. Dessa tre områden utgör utgångspunkten
            för regeringens politik. Till vart och ett av dessa fokusområden
            kopplar vi ett flertal åtgärder, och för dessa anslår vi stora
            belopp. Bara i år satsar vi flera miljarder.
          </note>
          <note>
            För att höja kunskapsresultaten är det oerhört viktigt att varje
            elev får det stöd hen behöver, och det på ett så tidigt stadium
            som möjligt. För att åstadkomma detta vill vi bland annat ha fler
            anställda i de tidigare åren. Regeringen har också aviserat fortbildningsinsatser
            för att stärka den specialpedagogiska kompetensen hos lärare.
          </note>
          <note>
            För att öka jämlikheten i den svenska skolan har Skolverket fått
            mandat att sluta avtal med huvudmän om att påskynda skolutveckling
            på enskilda skolor. Och vi satsar på de som är allra viktigast,
            på de elever som inte har med sig allt gratis hemifrån.
          </note>
          <note>
            Det är viktigt med fritidshem, skolbibliotek och elevhälsa.
          </note>
          <note>
            Det är också möjligt att söka statsbidrag för att få de bästa
            lärarna att söka sig till skolor med låga studieresultat.
          </note>
          <note>
            Fru talman! För att öka läraryrkets attraktivitet har vi redan
            aviserat många åtgärder:
          </note>
          <note>
            Det är genom sådana insatser som vi kan bidra till att öka läraryrkets
            attraktivitet.
          </note>
          <note>
            Fru talman! En av de frågor som berörs i detta betänkande är
            ett tillkännagivande från de borgerliga partierna med stöd av
            Sverigedemokraterna om utökade matematiktimmar för årskurserna
            7 – 9. Att enbart bygga ut matematikundervisningen och lagstifta
            om detta är varken seriöst eller genomtänkt. Vi tycker att skolans
            timplan förtjänar att behandlas på ett mer samlat och seriöst
            sätt, inte minst eftersom regeringen har ett pågående arbete kring
            detta.
          </note>
          <note>
            För att markera mot Alliansens och Sverigedemokraternas ogenomtänkta
            förslag har vi en reservation i betänkandet, men för tids vinnande
            yrkar vi bifall till förslaget i betänkandet.
          </note>
          <note type="speaker">
            Anf. 13 CAMILLA WALTERSSON GRÖNVALL (M) replik:
          </note>
          <note>
            Fru talman! Det var en ovanligt sansad och lugn Jabar Amin som
            höll sitt anförande i dag. Det var väldigt trivsamt att lyssna
            till.
          </note>
          <note>
            Jag hör Jabar Amin citera tidigare statsminister Fredrik Reinfeldt
            och konstaterar att han rycker ut citatet helt ur dess sammanhang.
            Det Fredrik Reinfeldt sa var ju helt korrekt. Det är inte staten
            som ansvarar för lärarnas löner.
          </note>
          <note>
            Vi kan konstatera att de kommunala huvudmännen inte har tagit
            de ansvar som de har behövt göra. Fredrik Reinfeldts svar till
            Jabar Amin var helt lösryckt ur sitt sammanhang, men det är faktiskt
            inte statens ansvar. Däremot såg alliansregeringen precis det
            bekymret. Därför tog också vi ett ansvar genom karriärtjänstreformen,
            så att vi tydligt bröt lärarnas negativa löneutveckling 2011 –
            2012.
          </note>
          <note>
            Nu är min fråga till Jabar Amin varför ni har en lägre ambitionsnivå.
            De 3 miljarderna är bra, absolut. Vi moderater är vana vid att
            ta ansvar, och det kommer vi att fortsätta göra. Därför har vårt
            besked till Skolsverige varit så tydligt: Vi tar ett fortsatt
            ansvar för de 3 miljarderna. Men vi har en högre ambitionsnivå
            när det gäller lönerna för våra lärare. Vi satsar också på fler
            förstelärartjänster , och vi gör det där Sverige sticker ut som
            ett land som inte använder de yrkesskickligaste lärarna, där vi
            har de stör ­ sta utmaningarna. Vi satsar 10 000 kronor just för
            de tjänsterna.
          </note>
          <note>
            Min fråga till Jabar Amin är: Varför ser inte regeringen de behoven?
            Varför satsar man inte på fler förstelärare och, framför allt,
            på fler förstelärare i utanförskapsområden där vi behöver ge barnen
            det absolut bästa stödet?
          </note>
          <note type="speaker">
            Anf. 14 JABAR AMIN (MP) replik:
          </note>
          <note>
            Fru talman! När jag ställde frågan till före detta statsministern
            här i talarstolen var det apropå att vi ville bidra med mer medel
            i vår budget för att höja lärarlönerna. Det ville inte den dåvarande
            regeringen. I stället genomförde man karriärtjänstreformen men
            med betydligt mindre medel. Då ansåg Moderaterna att det inte
            var statens ansvar att anslå medel för att stimulera höjda lärarlöner,
            vilket helt riktigt är arbetsmarknadens parters ansvar. Men staten
            har också ett ansvar.
          </note>
          <note>
            Inte heller i budgeten som Moderaterna lade fram för fem månader
            sedan anslog man en enda krona. Nu svänger Moderaterna. I förrgår
            talade man om att man nu går med på dessa medel, och det är glädjande.
          </note>
          <note>
            Man kan inte gömma sig bakom olika fraser, att det inte var så,
            att det inte var meningen och så vidare. Faktum är att Moderaterna
            inte ville bidra med statliga medel till generella lärarlönehöjningar.
          </note>
          <note>
            Det är lite komiskt att man frågar varför regeringen inte har
            en högre ambitionsnivå. Vi satsar ju faktiskt 3,2 miljarder mer
            än vad ni ville göra. 3,2 miljarder mer är att ha högre ambitioner.
          </note>
          <note type="speaker">
            Anf. 15 CAMILLA WALTERSSON GRÖNVALL (M) replik:
          </note>
          <note>
            Fru talman! Karriärtjänsterna var just en statlig satsning. Jag
            begriper inte hur svårt det kan vara att förstå.
          </note>
          <note>
            Samverkan för bästa skola är ett av de få skepp regeringen har
            sjösatt för att ta ansvar. Det är dock frivilligt. Skolor som
            har misslyckats och har haft dåliga resultat under många år är
            inte skyldiga att ta del av denna satsning. På vilket sätt är
            det bra, Jabar Amin? Hur ska det vara möjligt för skolor att faktiskt
            svika elever genom att kunna tacka nej till detta? Det är ju en
            frivillig satsning som man inte behöver säga ja till. Jag vill
            få ett svar på det.
          </note>
          <note>
            När det gäller att bryta ut ett ämne är det ingen större skillnad
            mot satsningen som finns i årets budget på årskurs 4–6. Vad är
            den stora skillnaden som gör vår satsning ogenomtänkt? Varför
            kan inte Sveriges regering ge ett besked om mer matematik i årskurs
            7–9?
          </note>
          <note>
            I internationella jämförelser är det tydligt att vi ligger lägre.
            Det kan Jabar Amin inte förneka. Vi ligger lägre i undervisning,
            och vi har stora bekymmer med att höja våra resultat i matte.
            Varför motsätta sig detta? Varför prioriterade regeringen bort
            de pengar som fanns i förra årets budget?
          </note>
          <note type="speaker">
            Anf. 16 JABAR AMIN (MP) replik:
          </note>
          <note>
            Fru talman! Låt oss hålla oss till fakta. Den rödgröna regeringen
            satsar 3,2 miljarder kronor mer än vad Moderaterna gör. Det är
            fakta.
          </note>
          <note>
            Karriärreformen omfattade endast en liten del av lärarkåren.
            Det är viktigt att hela lärarkåren får bättre förutsättningar
            och bättre löner, och det åstadkommer vi med dessa 3 miljarder
            årligen. Skillnaden mellan regeringens och Alliansens förslag
            är att vi både vill förbättra för dem som arbetar ännu hårdare
            i skolan och höja alla lärarlöner generellt. Det ville inte Alliansen.
          </note>
          <note>
            När det gäller matematiktimmarna pågår det ett arbete på departemen
            ­ tet, och vi tycker att man borde vänta på det. Vi lanserar nu
            fler matematik ­ timmar för mellanstadiet, och man borde avvakta
            det arbete som pågår på departementet innan man går vidare till
            högstadiet. Det är mitt svar.
          </note>
          <note>
            Faktum är att ambitionsnivån hos Moderaterna och övriga allianspartier
            är betydligt lägre, flera miljarder lägre, än regeringens. Jag
            är glad att vi satsar så stort på skolan.
          </note>
          <note type="speaker">
            Anf. 17 DANIEL RIAZAT (V):
          </note>
          <note>
            Fru talman! Vid 1962 års riksdag fattades beslutet om den nya
            svenska grundskolan. 120 år efter folkskolans tillkomst togs nästa
            steg för att skapa en skola för alla.
          </note>
          <note>
            En fråga som väckte mycket debatt i samhället under 1900-talets
            första hälft var den om hur frågan skulle vara organiserad. Till
            stor del rörde det sig om en krock mellan en äldre och en nyare
            syn på utbildning. Den äldre stod framför allt läroverken för.
            Disciplin och klassisk bildning betonades. I 2000-talets Sverige
            skulle det kallas Jan Björklund-politik.
          </note>
          <note>
            Nya idéer inom pedagogiken kom tillsammans med den allmänna samhällsutvecklingen
            att innebära stora förändringar. När nazism och fascism bredde
            ut sig över Europa stod det alltmer klart att en viktig uppgift
            för skolan var att säkerställa att eleverna förstod värdet av
            demokrati.
          </note>
          <note>
            År 1950 beslutade riksdagen om nio års skolplikt. På grund av
            den oenighet som fanns om skolan bestämde man sig för att inte
            övergå till något nytt direkt. I stället hade man en försöksverksamhet
            med enhetsskola, vilket man kallade den skolform som skulle ersätta
            folkskolor och övriga skolformer som motsvarade den nuvarande
            grundskolan.
          </note>
          <note>
            Problemet var att det fanns olika åsikter om till exempel vilken
            typ av kunskap som skulle läras ut i skolan.
          </note>
          <note>
            Kunde det fungera att alla fick samma skolgång, att vi hade en
            likvärdig skola oavsett social bakgrund, oavsett hur duktig man
            var i skolan och oavsett om man planerade att studera vidare eller
            inte?
          </note>
          <note>
            År 1962 infördes som sagt grundskolan. Efter ett antal år såg
            vi resultatet. Ja, det går att bygga upp en likvärdig skola. Ja,
            det går att kompensera för elevernas olika bakgrund. Ja, det fungerar
            oavsett om eleverna vill studera vidare eller inte. Det går att
            göra detta så länge man har den åsikten inom politiken.
          </note>
          <note>
            Grundskolan ska vara en gemensam grundutbildning för alla elever
            oavsett social ställning, funktionsnedsättning, religion, härkomst
            och kön och oavsett var i landet man bor.
          </note>
          <note>
            I grundskolan ska elever med olika bakgrund kunna samlas för
            att till ­ ägna sig grundläggande kunskaper och färdigheter, introduceras
            i ett vetenskapligt förhållningssätt och få en bred och grundläggande
            allmänbildning.
          </note>
          <note>
            En gemensam grundskola innebär en kompromiss mellan samhällsklasser,
            partier och livsåskådningar. Att alla elever ska kunna gå i en
            gemensam skola trots familjernas olika sociala ställning och sociala
            värderingar bygger på en bred överenskommelse i samhället om att
            gynna alla elevers kunskapsutveckling.
          </note>
          <note>
            När den svenska grundskolan byggdes fanns det bred politisk enighet
            om detta, men på senare år har enigheten utmanats. Införandet
            av fristå ­ ende skolor, det fria skolvalet och kommunaliseringen
            av skolan är exempel på sådant som har bidragit till att elever
            med olika bakgrund i allt mindre utsträckning möts i en gemensam
            skola för alla. Det förstärker den segregation och de skillnader
            som redan finns i samhället.
          </note>
          <note>
            Vänsterpartiet anser att den främsta valfriheten inte består
            i ett val av skola som innebär möjligheten att välja bort mötet
            med elever från annan bakgrund. Den främsta valfriheten består
            i stället i de ökade möjligheterna till olika livsval som elever
            med en gemensam grundutbildning kan få efter genomgången utbildning.
          </note>
          <note>
            I betänkandet har Vänsterpartiet två reservationer, och jag yrkar
            bifall till reservation 7, punkt 4.
          </note>
          <note>
            Jag ska dock börja med den reservation vi har tillsammans med
            S och M P, även om jag inte tänker yrka bifall till den.
          </note>
          <note>
            Att Sverige behöver en långsiktig skolpolitik har jag nog hört
            alla politiska partier säga i talarstolen. Då är det anmärkningsvärt
            att partier som ganska nyligen suttit vid regeringsmakten inte
            håller på rutinerna att invänta resultatet av utredningar och
            pågående arbeten innan detaljerade motioner väcks. Tyvärr finns
            det en majoritet för detta i utskottet, så det ser ut att gå igenom.
            Vänsterpartiet tycker dock att vi ska invänta det arbete med timplanen
            som pågår innan vi förändrar något.
          </note>
          <note>
            Vänsterpartiets egen reservation handlar om fritidshemmen. Vi
            i Vänsterpartiet är mycket glada över tidigare överenskommelse
            med regeringen om en satsning på fritidshemmen. Det är en satsning
            som betyder mycket för en verksamhet och personal som tyvärr ofta
            glöms bort när vi talar om skolverksamhet.
          </note>
          <note>
            Precis som Lena Hallengren nämnde tidigare skulle man vilja att
            den svenska förskolan blev en modell som vi kan applicera på fritidshemmen
            när vi pratar om barngruppsstorlekar och sådant.
          </note>
          <note>
            Den svenska förskolan har för stora barngrupper, men nu finns
            åtminst ­ one ett arbete där regeringen föreslår riktmärken för
            personaltäthet och barngruppsstorlekar. Det gör man inte för fritidshemmen,
            och Vänsterpartiet har därför reserverat sig i denna fråga. Vi
            anser att riktmärken för personaltäthet och barngruppsstorlekar
            behövs även för fritidshemmen.
          </note>
          <note>
            När det handlar om modersmålsundervisning och övrigt som Sverigedemokraterna
            har tagit upp är det intressant. I princip all forskning, det
            vill säga det som Sverigedemokraterna sällan tittar på, visar
            att elever som går på modersmålsundervisning uppnår målen i skolans
            övriga ämnen i betydligt högre omfattning än de elever som inte
            får tillgång till sådan undervisning.
          </note>
          <note>
            Jag besökte Finland för ungefär två veckor sedan med talmannen,
            Urban Ahlin. Där fick vi beröm av den finska regeringen och i
            princip alla partier tack vare att vi har kommit så pass långt
            när det handlar om modersmålsundervisning och studiehandledning
            på modersmål. Det betyder inte att det inte finns mer att göra,
            men det är ganska talande när ett land som ofta lyfts upp som
            den stora skolnationen berömmer Sverige för att ha kommit betydligt
            längre i dessa frågor. Det är något för vissa partier att fundera
            över.
          </note>
          <note>
            När det handlar om byskolorna, som togs upp, tycker jag att det
            är intressant att Sverigedemokraterna pratar om att rädda byskolorna
            genom de nyanlända elever som har kommit. Men med deras politik
            skulle de nyanlända barnen inte existera här. Då blir det svårt
            att bussa dem till byskolorna, som Stefan Jakobsson sa.
          </note>
          <note>
            Jag vill kommentera frågan om karriärtjänster och förstelärare.
            Det är en fråga där jag menar att man från politikens sida delvis
            har splittrat lärar ­ kåren. Att se till att satsa på lönerna
            för alla lärare i hela landet är väldigt bra och något som Vänsterpartiet
            har ställt sig bakom. Men i ärlighetens namn tror jag att det
            ligger något i vad Lena säger, att man måste utvärdera och se
            ifall det har fungerat bra med karriärtjänsterna och förstelärarrefor
            ­ men.
          </note>
          <note>
            Det jag ser ute i landet är en mer splittrad lärarkår, och det
            sista den behöver är just mer splittring. Det lärarkåren behöver
            är det motsatta. Det de behöver är att tillsammans vara med och
            utveckla skolans verksamhet. Det blir kanske svårare ifall en
            lärare tjänar 15 000 mer än en annan lärare i skolan. Det kan
            låta extremt att säga så, men i ett land där lönespridningen i
            dag är mindre än i andra länder är de summor vi pratar om ganska
            stora. Vi har sett hur splittring har skett inom andra yrken,
            så det är något att fundera över.
          </note>
          <note>
            I övrigt yrkar jag bifall till utskottets förslag.
          </note>
          <note type="speaker">
            Anf. 18 ANNIKA ECLUND (KD):
          </note>
          <note>
            Fru talman! När den senaste PISA-undersökningen kom och Skolverket
            skulle sammanfatta orsakerna till kunskapstappet visade sig det
            sig att den största orsaken var att eleverna lämnats alltför mycket
            åt sitt eget lärande. Detta går faktiskt att göra något åt.
          </note>
          <note>
            Svenska elever måste få fler lärarledda lektioner. Lektionernas
            antal har minskat i svensk grundskola sedan 1990-talet. OECD har
            konstaterat att svenska elever i åldern nio till elva har drygt
            50 färre undervisningstimmar per år jämfört med genomsnittet för
            motsvarande åldersgrupper i EU-länder. I åldern tolv till fjorton
            år är siffran 30 undervisningstimmar färre.
          </note>
          <note>
            Skolverkets granskning visar också att många huvudmän inte ens
            följer upp att eleverna verkligen får den undervisningstid som
            timplanen garanterar dem. Men det räcker inte med att rita till
            några minuter på ett schema. Det löser inga problem. Vi behöver
            ställa krav på och inse vikten av att läraren åter få r inta klassrummet
            och vara den som leder undervisningen.
          </note>
          <note>
            Fru talman! En annan mycket angelägen fråga att titta närmare
            på är hur grundskolans timplan kan göras bättre. Varje elev ska
            under sin tid i grundskolan ha en garanterad undervisningstid
            på 6 785 timmar.
          </note>
          <note>
            När Skolinspektionen kontrollerade 722 grundskolor kunde 220
            skolor inte visa att de erbjöd tillräckligt antal undervisningstimmar
            till sina elever. Som det är nu kan en elev som flyttar från en
            skola till en annan gå miste om exempelvis ett stort antal historietimmar
            för att skolledningen på den skolan dit eleven flyttat lagt upp
            undervisningen på ett annat sätt fördelat över hela grundskoletiden.
          </note>
          <note>
            Jag välkomnar nu de samtal som vi inom Alliansen har med regeringen
            om en årskursindelad timplan och som bygger på den utredning som
            alliansregeringen tillsatte.
          </note>
          <note>
            Fru talman! Den pågående flyktingkrisen ställer vårt samhälle
            inför stora utmaningar. Det gäller socialtjänsten, arbetsmarknaden
            och inte minst skolan. Enligt Migrationsverkets statistik kom
            71 000 barn till Sverige förra året. I många kommuner är situationen
            hårt ansträngd.
          </note>
          <note>
            För Kristdemokraterna är det en prioriterad fråga att långsiktigt
            erbjuda ett bra bemötande till människor och barn i behov av skydd.
            När nöden är som störst behöver vår hjälp vara som bäst. Det kommer
            att krävas reformer för förbättrad integration, där utbildning
            spelar en helt avgörande roll.
          </note>
          <note>
            I den migrationspolitiska överenskommelse som Kristdemokraterna
            och övriga allianspartier slöt med regeringen finns viktiga förslag
            som berör skolan. Bland annat ska nyanlända med lärarkompetens
            kunna undervisa elever som talar samma språk. Pensionerade lärare
            och lärarstudenter bör kunna vara en resurs i undervisningen.
          </note>
          <note>
            Men det kommer att krävas mer, både på lång och kort sikt. På
            många håll råder akut lärarbrist. Vi vill skapa snabbare vägar
            in i läraryrket med kompletterande utbildning för personer som
            har examen i ett relevant ämne eller yrkeskunskap.
          </note>
          <note>
            För att nyanlända ska kunna nå kunskapsmålen föreslår vi Kristdemokrater
            en kompetenssatsning för att utbilda 3 000 lärare i svenska som
            andraspråk. Vi behöver också fler speciallärare. Vi kristdemokrater
            vill genomföra ett speciallärarlyft för att motverka bristen på
            speciallärare. Vi satsar 800 miljoner kronor per år under 2016–2019,
            vilket skulle ge 6 000 fler speciallärare. Dessa satsningar är
            fullt finansierade i vår egen budget.
          </note>
          <note>
            I det akuta läge som råder är rekryteringsutmaningarna så stora
            att man vid brist på behöriga tillfälligt bör tillåta anställning
            av personer med tillräcklig ämneskompetens, med betoning på tillfällig
            lagstiftning. Det bör också tillfälligt införas en möjlighet att
            examinera gymnasieelever på engelska. Många nyanlända elever med
            en nästan färdig gymnasieutbildning förlorar tid och motivation
            när de börjar på språkintroduktionen. Satsning ­ en på karriärlärartjänster
            bör också riktas till mer utsatta områden.
          </note>
          <note>
            Fru talman! Det gläder mig att nästan alla har tagit upp frågan
            om karriärtjänster och att skapa tydligare kriterier för dem.
            Det är något som jag har tagit upp i denna talarstol flera gånger
            och också skrivit debattartiklar om.
          </note>
          <note>
            Det är meningen att förstelärare ska fortsätta att undervisa
            men också coacha kollegor. De ska arbeta med att förbättra undervisningen,
            vara huvudlärare i ett ämne eller ansvara för lärarstuderande.
          </note>
          <note>
            Det har dock visat sig att skolhuvudmännen har infört högst varierade
            system när det gäller kriterier för tillsättning, precisering
            av arbetsuppgifter och varaktigheten i utnämnandet till karriärlärare.
          </note>
          <note>
            Enhetliga kriterier för vem som får bli förstelärare saknas,
            och oklarhet på denna punkt orsakar i praktiken missnöje ute på
            arbetsplatserna.
          </note>
          <note>
            Vissa huvudmän lägger på förstelärarna nya arbetsuppgifter utan
            att minska deras undervisningstid, vilket i praktiken innebär
            att det extra löne ­ påslaget blir en sorts övertidsersättning
            för de nya uppgifterna. Andra hu ­ vudmän minskar förstelärarnas
            undervisningstid till följd av att de har fått nya uppgifter.
            En tredje grupp huvudmän ger endast ett lönepåslag och titeln
            ”förstelärare” utan att lärarnas arbetsuppgifter förändras.
          </note>
          <note>
            Det saknas alltså enhetlighet vad gäller innehållet i förstelärartjänsterna.
            Det saknas också klarhet i hur länge ett förordnande som förstelärare
            gäller. Kan det dras tillbaka när som helst, exempelvis om det
            statliga stödet upphör? Vi kristdemokrater anser att staten behöver
            ta ett tydligare grepp för att anpassa karriärlärarreformen till
            den mångfald av huvudmän som finns inom skolsystemet.
          </note>
          <note>
            Fru talman! Det finns många fler saker att ta upp vad gäller
            svensk skola, men det är också så att alltför många reformer på
            kort tid gör att skolan inte får den arbetsro den behöver. Därför
            är det viktigt att det vi nu gör från politiskt håll för att vända
            de vikande skolresultaten verkligen spelar roll. Det handlar om
            sådant som jag har tagit upp i mitt anförande, att eleverna får
            fler lärarledda lektioner, att eleverna faktiskt får de timmar
            de har rätt till enligt lag, att elever får tillräckligt stöd
            genom fler special ­ lärare och att det finns karriärmöjligheter
            kopplade till en god löneutveck ­ ling samt en kvalitativ fortbildning
            för våra lärare.
          </note>
          <note>
            Med det vill jag yrka bifall till reservation 2.
          </note>
          <note>
            (Applåder)
          </note>
          <note>
            Anf. 19 ULRIKA CARLSSON i Skövde (C):
          </note>
          <note>
            Fru talman! Det blev en något udda ordning på talarna i debatten,
            inte minst när de tre ”regeringspartierna” valde att inte stötta
            sin reservation. Jag skulle vilja börja med att yrka bifall till
            utskottets förslag, eftersom Centerpartiet inte har någon reservation
            i betänkandet.
          </note>
          <note>
            Jag vill lyfta upp ett antal olika saker. Det är inte länge sedan
            vi hade en debatt om grundskolan. Det var precis före jul, och
            nu kommer ett mo ­ tionsbetänkande, med några nedslag i sådant
            som vi har lyft upp i den allmänna motionstiden från allianspartierna
            gemensamt men också från enstaka partier.
          </note>
          <note>
            I går kväll började en serie som väl på nytt skulle tala om att
            den som verkligen ger sig den på att göra skillnad också kan göra
            skillnad. Den hette Gympaläraren . Den handlar om en kille som
            kommer tillbaka till sin skola efter 20 år och blir förvånad över
            att man inte kan genomföra samma typ av idrottsundervisning som
            man hade för 20 år sedan. Han ger sig verkligen den på att nu
            göra skillnad. Vi såg också inte riktigt den typen utan mer kopplat
            till lärarens profession i serien Klass 9A för några år sedan.
            Det är klart att man kan fundera över den här typen av tv-program
            och inställningar till den svenska skolan, att det så mycket handlar
            om engagemang och vilja.
          </note>
          <note>
            Det är viktigt att vi bygger ett system som inte enbart handlar
            om eld ­ själars olika former av engagemang utan också lyfter
            upp betydelsen av att den inställning som vi har till skolan är
            viktig. I många skolor, inte minst mindre skolor där det är hög
            kvalitet, funderar man över vad det är som åstadkommer detta.
            Man framställer ibland mindre skolor som mer sårbara, utifrån
            att de kanske inte har möjlighet att rekrytera lärare med full
            kompetens. Men man kan se att det också handlar om att föräldrar,
            lärare och det omgivande samhället säger: Den här skolan är viktig.
            Det är oerhört viktigt med resultatet, det vi presterar gemensamt
            på olika sätt, så det är klart att inställning gör skillnad.
          </note>
          <note>
            Jag antar att man – om man följer serien – kommer att få se att
            engagemanget kommer att lyfta. Man ser en del uppgivenhet, men
            man ser också mycket av det positiva som händer med ungarnas engagemang
            i skolan. Jag vet att det är tv, och man undrar lite. Men från
            allianspartiernas sida har vi valt att lyfta upp vikten av mer
            idrott och hälsa, även om det inte kommer i det här betänkandet.
            Däremot tas vikten av mer matematik upp. Mina allianskollegor
            har redan tidigare nämnt vikten av ytterligare tid för detta ämne,
            kopplat till den långsiktiga satsning som har gjorts, nämligen
            med mer matematik under hela grundskolan och med en högre kompetens
            hos lärarna, där Matematiklyftet var en viktig del.
          </note>
          <note>
            Att då framställa det som att man ifrågasätter det så starkt
            från samarbetsregeringens partier, för att därefter inte ens yrka
            bifall till sin reserva ­ tion, ser jag som något förvånande.
          </note>
          <note>
            För knappt två veckor sedan hade jag förmånen att tillsammans
            med allianskollegorna i utskottet besöka Malmö. Det var flera
            spännande besök och viktiga diskussioner där många frågor lyftes
            upp. Ett starkt intryck var presentationen från Kryddgårdsskolan
            i Rosengård. Ett så bra resultat, som var ännu bättre om man jämför
            med det förväntade resultatet, imponerar verkligen.
          </note>
          <note>
            När man då får den presentationen funderar man över framgångsfaktorerna.
            De är tydliga med vad som gör att de når detta. De lyfter bland
            annat det som har diskuterats tidigare i debatten om förstelärare
            med ett tydligt uppdrag. De lyfter behovet av ett tydligt ledarskap,
            en ändamålsenlig ledningsorganisation, ett målmedvetet arbete
            och ett kollaborativt lärande.
          </note>
          <note>
            Det är klart att det är oerhört viktiga framgångsfaktorer. Då
            är jag tillbaka till min inledning. Det är klart att vi inte enbart
            kan bygga på engagemang. Men vi kan heller inte bygga enbart på
            systemet, utan det krävs också ledare som verkligen brinner för
            de här frågorna och som känner en oerhörd stolthet när man når
            resultat.
          </note>
          <note>
            Jag är glad och tacksam för just de människorna. De bidrar verkligen
            till att man själv känner ett större engagemang och en större
            inspiration och funderar över vad som blir politikens uppgift
            på det här området. Inte kan vi lagstifta om engagemang och så
            vidare, men genom att driva opini ­ onsarbete kan vi förändra
            attityder och förändra bilden av den svenska skolan, och det är
            faktiskt också det vi måste göra.
          </note>
          <note>
            Jag känner mig ganska nöjd med att Socialdemokraternas företrädare
            i början av debatten sa att man inte bör ändra för ofta och för
            mycket utan behöver ha en långsiktighet i utbildningspolitiken.
            Därför kan jag förstå att mycket av den lista som räknades upp
            har stora beröringspunkter med den politik som alliansregeringen
            förde under åtta år. Att det sedan kommer några nya inslag är
            bara positivt.
          </note>
          <note>
            Centerpartiet lyfter upp tre olika delar, och jag skulle vilja
            beröra dem här mot slutet av mitt anförande.
          </note>
          <note>
            Jag tror att vi är överens om att lärarna har en avgörande roll
            för elevernas och studenternas framgång. Det är klart att vi på
            olika sätt behöver fundera över på vilket sätt man stärker rekryteringen
            till läraryrket och hur man stärker kompetensutvecklingen. Vi
            har diskuterat någon form av kompetensutvecklingsgaranti, där
            man på något sätt garanterar alla de här delarna.
          </note>
          <note>
            Jag noterar från Socialdemokraternas sida att man ger ett nytt
            förhandsbesked, om jag får tolka det så, om mer pengar till skolnära
            forskning i den kommande forskningspropositionen och säger att
            det kan bli en egen fakultet men att man åtminstone ser mer pengar
            som en viktig del. Det tyckte jag var ett viktigt besked från
            Socialdemokraterna i dagens debatt.
          </note>
          <note>
            En annan del som vi från Centerpartiets sida lyfter upp handlar
            om valfrihet för föräldrar, elever och lärare. Jag vill betona
            ett fortsatt viktigt stöd för det. Jag förstår också att man i
            den debatten kan fundera på vad som händer med likvärdigheten.
            Men om likvärdighet handlar enbart om lika blir det väldigt andefattigt.
          </note>
          <note>
            Något som jag tyckte var intressant, kopplat till presentationen
            från Kryddgårdsskolan , var att man hade spetsutbildningar inom
            till exempel naturvetenskap. Då hade man funderat: När man tar
            de mest talangfulla, om jag uttrycker mig så, och har en spetsutbildning,
            vad händer då med den klass som de lämnar? Man hade tydligt följt
            detta och sett att det i de klasserna kom det nya dragare – ni
            känner säkert igen det begreppet. Andra elever gick fram och tog
            lite lead i utvecklingen. Det tycker jag är en mycket viktig inställningsfråga,
            att inte betrakta elever i olika grupper som förlorare utan verkligen
            se möjligheter att kliva fram och ta nya roller i klasserna.
          </note>
          <note>
            Den tredje som vi från Centerpartiets sida lyfter upp är att
            utbildning ska leda till jobb. Den tänkte jag återkomma till lite
            mer när vi kommer till debatten om gymnasieskolan, för då närmar
            vi oss lite grann arbetslivet mer än från grundskolans sida. Men
            det är klart att hela skolan är otroligt viktigt. Att då entreprenöriellt
            lärande får ett genomslag från förskola och grundskolan till gymnasieskolan
            ser jag som en oerhört viktig del att också fortsätta satsa på.
          </note>
          <note>
            Jag ser fram emot många kommande, mer spännande debatter än om
            detta motionsbetänkande kopplat till grundskolan. Men jag vill
            ändå tacka för mycket av de inspel som har gjorts under debattens
            gång. Och än en gång: Fundera över debattordningen där man inte
            får möjlighet att ta replik på majoritetspartiernas företrädare.
          </note>
          <note>
            (Applåder)
          </note>
          <note type="speaker">
            Anf. 20 STEFAN JAKOBSSON (SD) replik:
          </note>
          <note>
            Fru talman! Jag tänkte ge Ulrika Carlsson lite mer tid att tala
            om skolan eftersom jag vet att vi båda brinner för denna fråga.
          </note>
          <note>
            Jag vill tacka dig, från mitt hjärta, Ulrika Carlsson. Du tog
            upp någonting som är otroligt viktigt, och det handlar om engagemanget.
            Jag tror att många har missat just den delen av debatten.
          </note>
          <note>
            Min fråga till Ulrika är: Vad är din analys av vad som skapar
            engagemang? Jag har nämnt några saker från talarstolen. Sverigedemokraterna
            tycker att en bra utbildning är grunden. Vi tycker att man ska
            vara trygg i sin roll som lärare. Jag tycker att man behöver vara
            kunnig på sitt område. Säkerställandet av att man kan vara en
            trygg och god ledare betyder att man har kunskap att stå på. Då
            får man som lärare – det vet alla ni som är lärare – frilansa
            lite grann.
          </note>
          <note>
            Ett tydligt ledarskap från rektorn tycker Sverigedemokraterna
            är otroligt viktigt – att man vet att man kan luta sig tillbaka
            mot någonting. Jag vet inte om någon har nämnt det här i dag.
          </note>
          <note>
            Det ska vara hållbart över tiden, oavsett vem som sitter i regeringen.
            Vi kanske ska börja basera vår framtid i skolan på forskning och
            inte på en massa ideologiska svängningar, som vi har gjort när
            det gäller de senaste fyra reformerna.
          </note>
          <note>
            Det är Sverigedemokraternas analys av problemet. Vilken är Ulrikas?
            Det är en fråga som verkligen kommer från hjärtat. Hur ser Centerpartiet
            på detta? Hur skapar vi engagemang, så att vi kan få behålla de
            lärare vi har?
          </note>
          <note>
            Anf. 21 ULRIKA CARLSSON i Skövde (C) replik:
          </note>
          <note>
            Fru talman! Jag tackar för frågorna. Jag beklagar om jag inte
            var riktigt tydlig. Men det står åtminstone i mitt manus att jag
            skulle tala om tydligt ledarskap, och det hoppas jag att jag också
            nämnde i debatten, även om det gick Stefan Jakobsson förbi. Men
            det är klart att ett tydligt ledarskap och en hög kompetens hos
            lärarna – jag nämnde kompetensutvecklingsgaranti – är några otroligt
            viktigt delar.
          </note>
          <note>
            Jag tror att det är många partier i denna riksdag som delar synen
            på att man ska lyfta bort ett antal arbetsuppgifter från lärarna
            som har hamnat på deras bord. Stefan Jakobsson nämnde en del vaktmästarsysslor.
            Även administration har nämnts och som man skulle kunna lägga
            på annan personal, såsom lärarassistenter och så vidare. Det är
            klart att det är en viktig del.
          </note>
          <note>
            Att över huvud taget arbeta med engagemang handlar väl just om
            möjligheten att känna att man gör ett bra jobb. Engagemang föder
            nämligen engagemang på något sätt – att man känner att det finns
            ett stöd från det omgivande samhället. Här är vi politiker oerhört
            viktiga – att vi ger det stöd som behövs, visar förtroende och
            tillit och inte rackar ned på en lärarkår som, enligt mig, i mycket
            stora delar gör så gott den kan men som i vissa fall också kan
            göra bättre med andra förutsättningar. Att då satsa på ett starkt
            och tydligt ledarskap är en viktig del. Alliansregeringen genomförde
            en satsning på Rektorslyftet och på rektorsutbildning, vilket
            också är viktigt för att lyfta betydelsen men också kompetensen
            hos de rektorer som vi har.
          </note>
          <note>
            Om vi också talar om att skapa engagemang för eleverna är det
            klart att kunniga och trygga lärare, som Stefan Jakobsson talar
            om, är en viktig del för att skapa det och för att lärarna ska
            kunna arbeta entreprenöriellt och så vidare. När det gäller just
            dessa delar kanske jag inte ser att Centerpartiet har en speciell
            politik jämfört med andra för att skapa engagemang. Men som jag
            sa går det inte heller att lagstifta fram detta. Det är ett förhållningssätt
            som vi har att visa tillit till den profession som finns.
          </note>
          <note type="speaker">
            Anf. 22 STEFAN JAKOBSSON (SD) replik:
          </note>
          <note>
            Fru talman! Många av de saker som Ulrika Carlsson nämner här
            kan kanske alla här i kammaren komma överens om. Det är egentligen
            därför som jag står här just nu och ställer dessa frågor till
            de olika partierna gång på gång. När är det dags för oss att sätta
            oss ned och lägga allting på bordet och göra precis som man gjorde
            i Finland och komma överens om vad vi är överens om? Jag vet att
            till och med Sverigedemokraterna och Vänsterpartiet är överens
            om vissa frågor, där vi faktiskt ser till professionens bästa.
          </note>
          <note>
            Vi har ett annat problem i den svenska skolan, nämligen att vi
            har tap ­ pat väldigt många lärare till näringslivet. De har det
            säkert jättetrevligt där ute och jobbar med det som de trivs med.
            Men vi politiker skulle försöka få tillbaka dem på ett bra sätt.
          </note>
          <note>
            Vad är Ulrikas analys av hur vi kan vinna tillbaka dessa lärare
            från näringslivet? Vad är det vi behöver erbjuda dem för att de
            ska se att läraryrket i den svenska skolan är ett framtidsyrke
            för dem? Jag tror att alla som jobbar inom skolan gör det av en
            anledning, nämligen att de är engagerade och verkligen vill elevernas
            bästa. Precis som Camilla Waltersson Grönvall nämnde tidigare
            handlar det om den glädje som man har när man går hem från jobbet
            den dagen man har räddat en elev. Jag vet att Ulrika också har
            jobbat som lärare. Vi minns säkert en, två eller flera elever
            som vi lyckades vända. Dessa lärare är så otroligt viktiga att
            få tillbaka.
          </note>
          <note>
            Jag håller helt med om Ulrikas analys om att vi har detaljstyrt
            – micromanagement – skolan alldeles för mycket från politiken.
            Det gäller att skapa de stora bitarna. Detta har tyvärr kanske
            att göra med att resultaten har sjunkit konstant hela tiden, oavsett
            vilka åtgärder vi politiker har vidtagit. Här kanske vi ska ta
            ett helhetsgrepp och försöka skapa en hållbarhet över tid.
          </note>
          <note>
            För att vara tydlig upprepar jag mina frågor. Hur ser Centerpartiet
            på vilka möjligheter vi har och vilka fördelar vi skulle kunna
            lägga fram, så att vi vinner tillbaka de lärare som vi har förlorat?
            Jag tror att det är det snabbaste och enklaste sättet. Det tar
            nämligen fyra år att gå igenom en utbildning, vilket inte är någon
            hållbar linje.
          </note>
          <note>
            Anf. 23 ULRIKA CARLSSON i Skövde (C) replik:
          </note>
          <note>
            Fru talman! Jag tackar än en gång för frågorna.
          </note>
          <note>
            Jag är inte alls säker på att vi ska vinna tillbaka alla lärare
            som har slutat. En del kom kanske på att de skulle vilja ägna
            sitt liv åt en helt annan inriktning. Att de kanske ser en möjlighet
            att från läraryrket göra ytterligare karriär i andra delar av
            samhället, ser jag egentligen inte heller som ett problem. Däremot
            vet jag att vi har en lärarbrist.
          </note>
          <note>
            Jag tror att en viktig del är att se över arbetsvillkoren, inte
            minst det som vissa skolor jobbar med. De differentierar tjänsternas
            innehåll – alla behöver inte göra lika, och alla behöver inte
            göra allt. Det finns skolkoncept även i Sverige där man jobbar
            mer kopplat till att man har ett ämnesansvar eller ett coachningsansvar
            kopplat till eleverna och så vidare. Det tror jag är en viktig
            del. Då blir det viktigt med ett karriärsystem för lärare som
            en del, så att de kan se att de inte behöver bli en alltiallo
            utan kan få satsa på en speciell del.
          </note>
          <note>
            När det handlar om hur vi ska vända resultaten hade jag förra
            året förmånen att få lyssna på paret Moser som fick Nobelpriset.
            I den efterföljande diskussionen togs det upp vad skolan behöver
            göra för att fortsätta engagera eleverna och orka ställa de tuffa
            frågorna för att fördjupa lärandet, så att man inte ständigt surfar
            ovanpå utan faktiskt också går på djupet i en del frågor. Då handlar
            det om lärarnas kompetens, både att de är duktiga i sitt ämne
            och att de är duktiga på metodik och pedagogik. Det är viktiga
            inslag. En fortsatt kompetensutveckling som bygger på en praktiknära
            forskning tror jag skulle kunna locka tillbaka lärare, så att
            yrket professionaliseras kopplat till själva lärarskapet och undervisningen.
            Detta har man kanske missat under ett antal år. Men man måste
            fortsätta att garantera en kompetensutveckling, så att lärarna
            ser att det finns en karriär att göra. Läraren blir då en viktig
            person i unga människors liv.
          </note>
          <note>
            Det är klart att jag med glädje minns några elever från mina
            16 år som lärare.
          </note>
          <note type="speaker">
            Anf. 24 CHRISTER NYLANDER (L):
          </note>
          <note>
            Fru talman! Ali är en tonårig kille och en av dem som har kommit
            till Sverige den senaste tiden. När man diskuterar nyanlända är
            det viktigt att komma ihåg att det är enskilda individer som kommer.
          </note>
          <note>
            Jag fick möjlighet att ta del av hans berättelse. Det är en berättelse
            som många nog skulle tycka var jobbig att höra. Det tyckte jag.
            Det var berättelsen om en pappa som dog i striderna mot talibanerna,
            om en många veckor lång resa från Afghanistan, Pakistan, Iran,
            Turkiet, Serbien, Grekland, Tyskland och vidare upp till Sverige.
            Han hade en uppväxt som är mycket olik den som de flesta här i
            Sverige har. Han försörjde familjen genom att odla potatis och
            vete. Det var i princip det som han sa att han kunde vid de samtal
            som han hade när han anlände till Sverige.
          </note>
          <note>
            Han har aldrig gått i skolan. Han är illiterat och har i princip
            aldrig sett en dator. Han ska nu in i det svenska skolsystemet
            på ett eller annat sätt.
          </note>
          <note>
            Detta beskriver lite grann den utmaning som vi står inför när
            vi ska försöka se till att Sverige klarar att ta emot många nyanlända
            av den sort som Ali är och se till att de inte bara klarar skolan
            – helst grundskolan och sedan gymnasieskolan – och att sedan ta
            sig in på arbetsmarknaden utan också klarar sig i det svenska
            samhället.
          </note>
          <note>
            Det är en ny utmaning som vi står inför och som ska läggas till
            en lång rad andra utmaningar som svensk skola står inför. Vi behöver
            lyfta kunskapsresultaten som under lång tid har sjunkit. Vi behöver
            förbättra ordning och arbetsro i svensk skola. En av anledningarna
            till att en del lärare inte orkar med sitt arbete men också en
            av anledningarna till att kunskapsresultaten faktiskt faller är
            att vi inte har den studiero som behövs. Det drabbar särskilt
            tufft och tungt de elever som behöver skolan allra mest.
          </note>
          <note>
            Vi har utmaningen med lärarbristen, som flera har tagit upp här
            i dag. Allt detta hänger naturligtvis samman. Men vi måste ha
            många nya som vill engagera sig och bli lärare, duktiga lärare,
            i svensk skola. Vi har också behov av att lyfta rektorsuppdraget.
          </note>
          <note>
            Vi behöver fundera på hur svensk skola styrs, hur vi ska få en
            tydligare styrning, ett tydligare ägarskap och ett tydligare ansvarstagande.
          </note>
          <note>
            Vid sidan om allt detta måste vi också klara av den nya utmaning
            vi står inför när det gäller nyanlända. Det är härligt att se
            att det finns många bra initiativ, alltifrån ett bokförlag som
            nu skickar ut 30 000 barnböcker för att barn ska få lära sig lite
            mer om hur det är att läsa och att vara i Sverige till alla lärare
            och annan personal gör extremt bra insatser för nyanlända.
          </note>
          <note>
            Vi har behov av att fundera på styrningen. I den här debatten
            är det många som har idéer om svensk skola, och nästan alla faller
            tillbaka på någonting som staten ska göra: staten ska ta hand
            om löneutvecklingen, staten ska ta hand om karriärutvecklingen,
            staten ska ta hand om fortbildningen av lärare, staten ska göra
            än det ena, än det andra.
          </note>
          <note>
            Det är konstigt att inte fler drar slutsatsen att det kanske
            är dags att förändra huvudmannaskapet för svensk skola. Det är
            för många kommuner i landet som inte har tagit det ansvar som
            behövs för att lyfta läraryrket, för att göra det till ett fritt,
            akademiskt och viktigt yrke med hög status. Det är dags att dra
            den slutsatsen nu, tror jag och Liberalerna. Sverige behöver ett
            modernt statligt huvudmannaskap.
          </note>
          <note>
            Vi har behov att lyfta läraryrket långsiktigt, kraftigt och strategiskt.
            Det ska vara ett fritt akademiskt yrke som människor lockas till.
            Jag har ingenting emot att många lärare ger sig ut i näringslivet.
            En del av dem ska säkert stanna kvar, precis som Ulrika Carlsson
            nämnde tidigare, eftersom de gör stor nytta. Men vi måste fundera
            på hur vi ska locka tillbaka andra.
          </note>
          <note>
            Att lyfta läraryrkets status, den arbetsmiljö som man uppfattar
            och den löneutveckling man har är en av de mest strategiskt viktiga
            sakerna som Sverige har att göra på alla politikområden.
          </note>
          <note>
            Vi måste också fundera på hur vi ska få fler upp på tå. Om vi
            tittar på utvecklingen runt om i världen och jämför olika OECD-länder
            kan vi ganska tydligt se att kunskapsresultaten i de länder där
            skolan anses vara väldigt viktig för samhället också lyfter .
            Det är i länder där man tror att man kan vila på gamla lagrar
            eller tror att man kan leva på historiska vinster framöver som
            skolans resultat sjunker.
          </note>
          <note>
            Ska Sverige lyckas nå upp till att ha ett av de bästa skolsystemen,
            lyckas få bättre resultat än i dag och bli ett av de tio bästa
            länderna i OECD, måste hela samhället upp på tå. Det handlar om
            att föräldrar måste fråga sina barn hur det har gått i skolan
            i dag, om att man ska engagera sig för att skolan ska lyftas.
            Det handlar om att eleverna måste anstränga sig lite mer och att
            en del lärare måste anstränga sig lite mer.
          </note>
          <note>
            Men det handlar också om hela samhällets inställning. Fler företagsledare
            måste ut på banan och säga att skolan är viktig för Sveriges framtid
            och för deras företags möjligheter att exportera. Kulturarbetare
            och alla andra i samhället måste verkligen upp på tå nu om vi
            ska lyckas med detta. Det räcker inte med reformer och ett bra
            skolsystem. Vi måste också fylla det med engagemang. Det som avgör
            är nog att fler är uppe på tå och kämpar för att vi ska lyckas.
          </note>
          <note>
            Fru talman! Liberalism handlar ganska mycket om självständighet
            för mig, om att människor ska få större chanser att fatta sina
            egna beslut, att människor ska få chans att växa in de roller
            som de skulle kunna ha. För mig handlar skolan om att utmana varje
            elev till att bli det man skulle kunna bli och skulle vilja vara.
            Det handlar inte bara om att lyckas nå godkänt resultat.
          </note>
          <note>
            I fråga om det måste vi kanske få ett värderingsskifte. Det är
            nämligen för många som strävar enbart efter att lyckas nå över
            godkäntstrecket och för få som säger att vi måste nå så långt
            som möjligt med varje enskild individ.
          </note>
          <note>
            Jag tycker att svensk skolpolitik saknar ledarskap just nu. Det
            händer för lite på Utbildningsdepartementet. Nu klagar regeringssidan
            på att Alliansen tillsammans med Sverigedemokraterna säger att
            det behövs mer matte. Men det som händer i praktiken är att vi
            i oppositionen knuffar regeringen framför oss eftersom det inte
            händer någonting. Det händer för lite på Utbildningsdepartementet.
          </note>
          <note>
            (Applåder)
          </note>
          <note>
            Anledningen till att vi gör det är att vi tycker att fler måste
            lyckas. Vi måste lyfta skolresultatet, och då är matte ganska
            centralt.
          </note>
          <note>
            Fru talman! Jag är alldeles övertygad om att vi kommer att klara
            av den utmaning som Sverige står inför – därför att vi måste klara
            av den. Om vi inte gör det kommer Sverige att vara ett land vars
            välstånd successivt sjunker, ett land vars förmåga att leverera
            välfärd och arbete sjunker.
          </note>
          <note>
            Vi måste alltså klara detta. Och jag tror att vi kan det. Men
            då måste hela samhället upp på tå. Vi måste åter genomsyras av
            tanken att om Sverige ska bli ett riktigt bra land måste det börja
            med att skolan är riktigt bra och att läraryrket är helt avgörande.
          </note>
          <note>
            (Applåder)
          </note>
          <note type="speaker">
            Anf. 25 DANIEL RIAZAT (V) replik:
          </note>
          <note>
            Fru talman! Jag vill börja med att instämma i det som Christer
            Nylander tar upp när det gäller statligt huvudansvar för den svenska
            skolan. Det är kanske en av få stora frågor där jag och Christer
            är överens. Jag önskar, precis som Christer, att fler var med
            på den bollen.
          </note>
          <note>
            Jag vill ställa en fråga om något annat till Christer Nylander.
            Det handlar om de nyanlända. Man pratar om ordet integration och
            att vi ska se till att alla elever ska komma in i skolan på ett
            bra sätt, som en del av det som jag vill kalla för inkludering
            snarare än integration.
          </note>
          <note>
            Christer Nylanders parti har inte gått emot ett enda förslag
            om tillfälliga uppehållstillstånd för flyktingar – de initiativ
            som regeringen tyvärr har tagit och genom vilka man har valt att
            försvåra för flyktingarna. Då blir min fråga: På vilket sätt blir
            det tryggare för människor, kanske inklusive unga som går i skolan,
            ifall tillfälliga uppehållstillstånd och andra åtgärder, som enligt
            mig skulle försvåra inkluderingen, införs?
          </note>
          <note>
            Det har varit olika delar. I den första delen fanns inte barn
            och unga med. Men senare har regeringen aviserat att man vill
            gå betydligt längre. Och man lägger sig på någon sorts lägstanivå
            i EU, som man kallar det.
          </note>
          <note>
            Kommer Folkpartiet att vara för det här hela vägen, Christer
            Nylander? Kommer ni att vara för att också barnen ska ha en oviss
            skolgång och inte ska veta om de kommer att vara kvar i Sverige
            nästa år? Eller kommer Folkpartiet att välja den så kallade liberala
            vägen?
          </note>
          <note type="speaker">
            Anf. 26 CHRISTER NYLANDER (L) replik:
          </note>
          <note>
            Fru talman! Huruvida Folkpartiet skulle göra det ena eller det
            andra kan jag inte svara på. Men jag kan svara på ungefär vad
            Liberalerna skulle vilja göra.
          </note>
          <note>
            Vår bedömning, liksom många andra partiers i den här kammaren,
            är att Europa måste fungera på ett annat sätt i den situation
            som världen befinner sig. Det som har hänt är att den yttre gränsen
            till Europa har fallit, och det fanns inga inre gränser. Och nästan
            inga länder har tagit ett sådant stort ansvar som Sverige har
            gjort, tillsammans med Tyskland.
          </note>
          <note>
            Vi menar att det behövs fler länder. Detta är en debatt som delvis
            ligger utanför skolpolitiken, fru talman. Men vi menar att fler
            länder måste ta det ansvaret. Vi har tagit ett stort ansvar. Vårt
            ansvar nu är att fundera på hur de som är här ska få bästa möjliga
            chans att etablera sig. De som ska vara kvar ska få chans att
            etablera sig, ta sig in på arbetsmarknaden och lyckas i skolan.
          </note>
          <note>
            Då måste varje dag användas. Ett huvudproblem är att det tar
            för lång tid i dag. Vi måste in. Jag vet att många folkrörelser
            och många engagerade människor är ute redan i tidigt skede för
            att prata med nyanlända, för att de i princip redan första dagen
            ska möta det nya, svenska, språket och det nya, svenska, samhället
            och kunna de värderingar som finns här.
          </note>
          <note>
            När det gäller de olika migrationspolitiska överenskommelserna
            står vi naturligtvis bakom den överenskommelse som vi har gjort
            med regering ­ en. Jag vet att regeringen har gått längre.
          </note>
          <note>
            Jag tror att det är viktigt att familjer kan återförenas. Vi
            är alltså inte helt överens med regeringen. Men jag tror att alla
            som ser vad som har hänt i Europa och i världen den senaste tiden
            förstår att någonting behövde göras. Sverige kan inte ta det ansvar
            som andra länder inte tar.
          </note>
          <note type="speaker">
            Anf. 27 DANIEL RIAZAT (V) replik:
          </note>
          <note>
            Fru talman! Tack, Christer Nylander!
          </note>
          <note>
            Den här frågan hör såklart egentligen hemma i andra debatter.
            Jag tar upp den eftersom jag och Vänsterpartiet menar att tillfälliga
            uppehållstillstånd och en ovisshet för flyktingar knappast kan
            leda till att man blir mer motiverad att bland annat vilja lära
            sig språket, att vilja inkluderas i samhället, att vilja vara
            en del av samhället eller att vilja gå till skolan. Man kommer
            knappast att kunna känna: Jag kommer att bo här många år framöver,
            och jag vill vara delaktig i systemet.
          </note>
          <note>
            Egentligen kan frågan ställas till alla partier, eftersom Vänsterpartiet
            var det enda partiet som inte höll med om att tillfälliga uppehållstillstånd
            skulle införas. Men som debattformerna ser ut blir det svårt att
            ta replik på alla.
          </note>
          <note>
            Jag fick egentligen inget svar på min fråga. Jag vill förtydliga
            att vi är överens om att Sverige tillsammans med Tyskland inte
            ska vara de enda som tar ansvar. Vi ska vara stolta över att Sverige
            har tagit ett ansvar. Men enligt mig ska vi också vara väldigt
            ledsna över att Sverige nu väljer att gå en annan väg. Men på
            vilket sätt anser Folkpartiet att tillfälliga uppehållstillstånd
            och andra förslag, som leder till att flyktingar inte kan planera
            sin framtid, gör att man integreras mer i den svenska skolan?
          </note>
          <note type="speaker">
            Anf. 28 CHRISTER NYLANDER (L) replik:
          </note>
          <note>
            Fru talman! Liberalerna och alla andra partier funderar ständigt
            på dessa frågor. Oavsett om Daniel Riazat ställer frågan eller
            inte funderar alla politiker otroligt mycket på detta.
          </note>
          <note>
            Jag är väldigt glad över att regeringen har lagt fram en proposition
            om att förbättra standarden när det gäller förberedelseklasser
            så att vi får bättre mottagning där.
          </note>
          <note>
            Jag är glad över att regeringen och allianspartierna har kommit
            överens om en lång rad förslag om hur man ska förbättra skolan
            för nyanlända. Det är väldigt viktigt.
          </note>
          <note>
            Alla skolpolitiker funderar nog just nu väldigt mycket på hur
            man ska se till att varje dag används. Jag förstår att många är
            oroliga.
          </note>
          <note>
            Sverige har inte fri invandring. Vi har reglerad invandring.
            Det gör att en del människor får stanna och andra får inte stanna.
            Men det är otroligt viktigt att se till att de dagar som de är
            här är värdiga och utvecklande för varje barn. För varje barn
            är varje dag en viktig dag.
          </note>
          <note>
            Vi är beredda att diskutera fortsatta insatser i form av både
            förbättra förberedelseklasser och underlätta för frivilligorganisationer.
            Men Sverige ska ha en reglerad invandring, och det innebär att
            de som inte har rätt att stanna här ska inte heller stanna här.
          </note>
          <note type="speaker">
            Anf. 29 GUNILLA SVANTORP (S):
          </note>
          <note>
            Fru talman! Jag vill börja med att yrka bifall till utskottets
            förslag i betänkandet.
          </note>
          <note>
            När man kommer in i debatten så här långt ned på talarlistan
            är mycket redan sagt, men jag vill ändå ta upp utmaningen med
            lärarna och lärarförsörjningen.
          </note>
          <note>
            När jag är ute på skolbesök möts jag nästan alltid av engagerade
            lärare som tycker att de har världens bästa jobb. Men de är trötta
            på ständigt nya reformer, de är trötta på att inte hinna se alla
            barn så som de skulle vilja och de är oroliga för att inte orka
            jobba hela sitt yrkesliv. Det är signaler som måste tas på allvar.
          </note>
          <note>
            Och det är också något som regeringen bevisligen gör med tanke
            på att man nu regelbundet samlar lärarnas företrädare och andra
            kring en natio ­ nell samling för läraryrket med syfte att diskutera
            arbetsmiljön, utmaningarna inom yrket och hur man ska få fler
            att vilja söka sig till läraryrket. Några utmaningar som vi har
            är att vi vet att ungefär en av fyra utbildade lärare gör något
            annat i dag.
          </note>
          <note>
            En annan utmaning är att vi har för lågt söktryck till lärarutbildningarna,
            även om det på senare tid glädjande nog har ökat.
          </note>
          <note>
            En tredje utmaning är att många lärare tycker att andra uppgifter
            tar för mycket tid från deras huvuduppgift, att undervisa.
          </note>
          <note>
            Regeringen samlar inte bara skolans aktörer till samtal, det
            levereras också förslag för att förstärka arbetsmiljön för landets
            lärare.
          </note>
          <note>
            I budgetförslaget för 2015 aviserades ökade resurser med över
            5 miljarder kronor till skolan. Det är pengar som gör mycket större
            nytta där än som skattesänkningar. Vi lade i vår budget 3 miljarder
            till ökade löner för lärare, med kriterier som parterna själva
            har kommit överens om. Moderaterna har nu glädjande nog tagit
            till sig detta förslag, trots det hårdnackade motståndet från
            början.
          </note>
          <note>
            Regeringen har också lagt förslag om och genomför i samverkan
            för bästa skola där 400 miljoner kronor i år och kommande år satsas
            på de skolor där de tuffaste utmaningarna finns, något som kommer
            att bidra till att lärarnas möjligheter att göra ett gott jobb
            förstärks. Av dessa pengar är också 50 miljoner kronor vikta för
            ökade lärarlöner.
          </note>
          <note>
            Vi vet att lärarna är en av nycklarna för att höja kunskapsresultaten
            i skolan.
          </note>
          <note>
            Vi vet också att bristen på lärare är stor och kommer att bli
            ännu större. Fram till 2019 kan vi komma att behöva rekrytera
            fler än 90 000 heltidstjänster, vilket betyder att det måste examineras
            många gånger fler lärare än vad som har gjorts under de senaste
            åren. Därför är det viktigt med fler ingångar i läraryrket, till
            exempel det som regeringen nu arbetar med för att förstärka såsom
            kompletterande pedagogisk utbildning för de med ämneskunskaper
            och för forskare.
          </note>
          <note>
            Men det är också viktigt att ta vara på den kompetens som kommer
            till Sverige i form av utbildade lärare från andra länder, att
            validera dem och låta dem praktisera i skolan för att de ska behålla
            sitt yrkeskunnande och också vara en viktig resurs i väntan på
            att de ska få ut den svenska lärarlegitimationen, om de så vill.
          </note>
          <note>
            Lika viktigt är det att skapa en arbetsmiljö som gör att några
            av de många utbildade lärare, som har valt att lämna skolan för
            andra jobb, väljer att komma tillbaka till skolan.
          </note>
          <note>
            Och en annan viktig grupp är de som är på väg att gå i pension.
            Om man orkar och vill så är varje extra år i arbetslivet mer än
            välkommet, speciellt just nu.
          </note>
          <note>
            Om lärarna är en viktig nyckel för att barnen ska lyckas i skolan
            så är ledarskapet i skolan en viktig nyckel för att lärarna ska
            lyckas. Häromveckan hade utbildningsminister Gustav Fridolin och
            vår kollega Linus Sköld en spännande interpellationsdebatt här
            i kammaren i ämnet vad regeringen kan göra för att förbättra skolledares
            arbetssituation.
          </note>
          <note>
            Ministerns svar var att rektorerna behöver ges tid, mandat och
            stöd för sitt uppdrag. Det kan inte nog upprepas – tid, mandat
            och stöd. Rektorer måste få vara de pedagogiska ledare som de
            faktiskt är och andra behöver ta över de rent administrativa uppgifterna.
            Om vi har brist i dag på lärare så tror jag att rektorer är något
            vi inom en snar framtid kommer att ha ännu större brist på. Därför
            behöver frågan om rektorernas arbetsmiljö vara högt på vår dagordning
            framöver.
          </note>
          <note>
            Fru talman! Vi debatterar i dag motioner som handlar om grundskolan.
            Jag är glad att tillhöra ett regeringsparti som så tydligt har
            tagit ställning för att vi har tre viktiga utmaningar att jobba
            med. Det är tre utmaningar som ska ha prioritet i allt vi gör
            för att nå målet om en jämlik skola.
          </note>
          <note>
            Den första utmaningen handlar om att ge tidigt stöd, och där
            har regeringen tillfört 2 miljarder kronor som kan användas för
            att minska barngrupperna och för att anställa fler, för att göra
            en specialpedagogisk satsning. Dessa pengar är slut, och huvudmännen
            kan använda dem ungefär som de vill. Man skulle ha kunnat använda
            dem för att anställa till exempel skolassistenter.
          </note>
          <note>
            Den andra utmaningen handlar om att öka attraktiviteten i läraryrket,
            och där kan vi verkligen prata om satsningar: 3 miljarder årligen
            i lönesatsning, förbättrad arbetssituation genom minskad administrativ
            börda för lärarna, kompetensutveckling och mycket annat.
          </note>
          <note>
            Den tredje utmaningen handlar om att leva upp till målet om en
            jämlik skola och då måste vi satsa på de skolor som har det tuffast.
            Det gör vi nu genom samverkan för bästa skola där staten sluter
            avtal med huvudmän om skolutveckling på enskilda skolor.
          </note>
          <note>
            Jag hoppas att vi i den här kammaren kan komma överens om långsiktiga
            överenskommelser som rör skolan. För det är ju så, fru talman,
            att vi måste ge alla barn möjligheter att lyckas i skolan, och
            de bästa förutsättningarna för att lyckas är att förbättra lärarnas
            arbetssituation.
          </note>
          <note>
            (Applåder)
          </note>
          <note>
            Anf. 30 ULRIKA CARLSSON i Skövde (C) replik:
          </note>
          <note>
            Fru talman! Tack, Gunilla Svantorp, för ditt resonemang om behovet
            av att förstärka rekryteringen av lärare, att lyfta fram lärarnas
            och rektorernas arbetssituation. Jag vill ställa några frågor.
          </note>
          <note>
            Först vill jag ställa en fråga kopplad till att Socialdemokraterna
            – även om Gunilla Svantorp valde att inte lyfta fram det så mycket
            i sitt anförande – väljer att inte yrka bifall till sin reservation,
            trots att man uppehåller sig mycket vid att man inte ska lägga
            sig i hur många timmar matematik skolan ska ha. Jag skulle gärna
            vilja ha en förklaring till varför man väljer att inte yrka bifall
            till sin reservation.
          </note>
          <note>
            Min andra fråga handlar om det som Gunilla Svantorp lyfter i
            sitt anförande. Det gäller behovet av att minska lärares administrativa
            börda. Jag skulle gärna vilja att Gunilla Svantorp var lite mer
            konkret. Det kom ju en del kritik från Socialdemokraterna när
            alliansregeringen valde att göra några lättnader, till exempel
            att det inte skulle vara obligatoriskt med IUP varje år. Jag skulle
            vilja höra om några konkreta punkter på vad man gör.
          </note>
          <note>
            Gunilla Svantorp lyfter fram behovet av att nyanlända får möjlighet
            att jobba som lärare och av att vi på olika sätt lockar pensionerade
            lärare att stanna kvar eller komma tillbaka till yrket. Centerpartiet
            har föreslagit att man under en treårsperiod gör ett avsteg från
            kravet på lärarlegitimation för betygsättning. Det skulle frigöra
            tid för lärare, som då inte har den extra bördan att också behöva
            sätta betyg åt alla sina kollegor utan legitimation. Jag skulle
            gärna vilja höra vad Gunilla Svantorp tycker om den idén.
          </note>
          <note type="speaker">
            Anf. 31 GUNILLA SVANTORP (S) replik:
          </note>
          <note>
            Fru talman! Jag tycker att det är lite spännande att de borgerliga
            partierna är så upptagna av att vi inte yrkar bifall till vår
            reservation, särskilt Centerpartiet, som dessutom inte har någon
            reservation, om jag uppfattar det hela rätt. Vi yrkar bifall till
            förslaget i betänkandet. Att vi sedan väljer att inte yrka bifall
            till reservationen måste vara en pluttfråga i detta sammanhang.
            Frågan förtjänar inte ens att besvaras. Det är upp till varje
            parti vad man yrkar bifall till.
          </note>
          <note>
            En annan fråga gällde hur man ska minska administrationen för
            lärarna. Just de diskussionerna pågår i den nationella samlingen
            för läraryrket, där parterna sitter. Regeringen sitter tillsammans
            med lärarfacken och diskuterar just det. Jag tycker personligen
            att vi under alliansåren såg alldeles för mycket styrning från
            politiker av precis hur man skulle göra. Jag tycker att parterna
            ska samtala sig fram till det. Central rättning av nationella
            prov är en viktig sak, men sedan får parterna komma fram till
            vad man tycker är de bästa verktygen för att underlätta för lärarna
            i undervisningen.
          </note>
          <note>
            Den tredje frågan gällde avsteg från kravet på lärarlegitimation.
            Det viktigaste just nu är att försöka få in fler lärare i skolan.
            Parterna och vi tycker att det är viktigt med lärarlegitimation.
            Ska man börja rucka på det visar man att det här inte är viktigt.
            Sedan är det klart att vi är i ett extremt läge, men jag tycker
            att detta är en fråga som man måste diskutera med parterna. Det
            här ska vi inte stå i riksdagens kammare och bestämma. Jag tycker
            att det är en viktig reform, men den har varit hafsigt gjord.
            Det ser man. Vi har debatterat den och ändrat på den hur många
            gånger som helst här i kammaren.
          </note>
          <note>
            Anf. 32 ULRIKA CARLSSON i Skövde (C) replik:
          </note>
          <note>
            Herr talman! ”Hur många gånger som helst” kanske vi inte har
            ändrat på den, men det har skett för många gånger, fler gånger
            än önskvärt. Det håller jag med om.
          </note>
          <note>
            Centerpartiets syn på att kunna göra ett avsteg under tre år
            handlar inte om att vi inte skulle instämma i att detta är en
            viktig kvalitetsreform. Det handlar om att se vilken möjlighet
            den svenska skolan har att ta sig igenom den stora påfrestning
            som vi vet att man kommer att ha under ett antal år framöver.
            När nu Gunilla Svantorp valde att tala så mycket i sitt anförande
            om att underlätta för lärare att satsa på undervisning tog jag
            upp detta som en möjlighet att underlätta för lärare att vara
            just lärare.
          </note>
          <note>
            Jag tror att det är viktigt att man inte bestämmer sig för eller
            emot för tidigt, utan lyssnar på förslagen från de olika partierna
            och stämmer av med dem. Jag håller med Gunilla Svantorp om att
            man behöver stämma av detta med parterna, givetvis också med de
            fackliga organisationerna. Det är lätt hänt att man uppfattar
            vad de olika förslagen handlar om i alltför förenklad form. Någon
            från något fack trodde att Centerpartiet menade att man skulle
            locka pensionerade lärare med att de skulle få sätta betyg, men
            det var inte det som var meningen. Det handlar om att underlätta
            för alla de legitimerade lärare som finns i den svenska skolan
            att inte behöva ta på sig en dubbel börda, även kopplat till administrationen.
          </note>
          <note>
            Det förvånar mig att Gunilla Svantorp betraktar detta med reservatio
            ­ nen som en ”pluttfråga” som inte ens förtjänar att besvaras.
            Det är ganska vanligt att man vidhåller sina reservationer och
            står för dem när man kommer till beslut. Vi har ställt en ärlig
            fråga om varför ni väljer att först i debatten trycka på att man
            inte ska lägga sig i och sedan inte fullföljer det i beslut.
          </note>
          <note type="speaker">
            Anf. 33 GUNILLA SVANTORP (S) replik:
          </note>
          <note>
            Herr talman! Jag uppfattade ingen ytterligare fråga från Centerpartiets
            Ulrika Carlsson. Jag vill därför bara tacka för möjligheten att
            få prata lite grann om det allra viktigaste i skolan, nämligen
            lärarnas möjligheter att göra ett gott jobb. Jag är säker på att
            våra parter i den nationella samlingen kommer att diskutera det
            som Ulrika Carlsson efterfrågar: hur vi underlättar för lärarna
            att få vara lärare. Jag litar på dem.
          </note>
          <note type="speaker">
            Anf. 34 LENNART AXELSSON (S):
          </note>
          <note>
            Herr talman! En av våra viktigaste uppgifter som vuxna och politiker
            är att ge alla barn och ungdomar som växer upp i Sverige så bra
            förutsättningar som det någonsin är möjligt att få lära sig det
            de behöver för att klara sig bra i livet. Jag har med det som
            utgångspunkt begärt ordet för att tala en stund om den motion
            jag har lämnat om barn med autism.
          </note>
          <note>
            Det handlar om en problematik som uppmärksammats av Autism- och
            Aspergerförbundet. I den nya skollagen, som antogs 2010, genomfördes
            en förändring som fick drastiska men naturligtvis inte självklara
            eller avsedda konsekvenser för en mindre grupp elever. Elever
            med autism men utan diagnosen utvecklingsstörning tillhör sedan
            dess inte längre målgruppen för särskolan, utan ska få sin undervisning
            i grundskolan. Förändring ­ en är naturligtvis positiv för elever
            som med särskilt stöd i den mottagande skolan kan klara grundskolans
            kunskapsmål. Det fanns givetvis en god tanke bakom förändringen.
            Barn som inte behöver särskola ska självklart inte heller gå där
            utan ges plats i den ordinarie grundskolan.
          </note>
          <note>
            Men det finns ett mindre antal barn och ungdomar med autism som
            inte har en utvecklingsstörning men vars begåvningsprofil är så
            varierande och ojämn att de kan sakna förutsättningar att klara
            grundskolans läroplan och kunskapskrav även om de får ett omfattande
            stöd. Autism- och Aspergerförbundet bedömer att denna elevgrupp
            kan uppgå till sammanlagt ett par hundra elever i landet. Följden
            för dessa elever blir att de inte får gå i sär ­ skola, trots
            att de saknar förutsättningar att klara grundskolans kunskapsmål.
            Det kan väl knappast ha varit avsikten.
          </note>
          <note>
            I betänkandet avslås motionen utan någon särskild motivering,
            annat än att man redovisar nuvarande lagregler och den förändrade
            ordningen för särskilt stöd. Problemet är att ett anpassat och
            utökat stöd inte är tillräckligt för den lilla grupp elever som
            jag har talat om här.
          </note>
          <note>
            Jag har inget yrkande, men jag kände ändå att jag ville ta tillfället
            i akt att uppmärksamma utbildningsutskottets ledamöter på denna
            elevgrupps problematik och de problem som dessa elever har att
            nå grundskolans kunskapsmål. Det rimliga vore att hitta en lösning
            som ger dessa elever möjlighet att läsa enligt grundsärskolans
            läroplan och kursplan, trots att de formellt sett inte har en
            utvecklingsstörning.
          </note>
          <note>
            Vår uppgift måste vara att skapa regler som hjälper och inte
            stjälper. Upptäcker vi att tidigare beslut inte givit den effekt
            vi hade hoppats på är det viktigt att vi ser till att ändra på
            det.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 6 Gymnasieskolan
          </note>
          <note>
            Utbildningsutskottets betänkande 2015/16:UbU13
          </note>
          <note>
            Gymnasieskolan
          </note>
          <note>
            föredrogs.
          </note>
          <note type="speaker">
            Anf. 35 CAROLINE HELMERSSON OLSSON (S):
          </note>
          <note>
            Herr talman! En gymnasieutbildning har nära nog blivit en förutsättning
            för att få ett jobb och för att klara sig på en alltmer kunskapsintensiv
            arbetsmarknad. Att ha slutfört en gymnasial utbildning är ett
            kvitto på att man har utvecklat förmågor som är viktiga både i
            arbetslivet och för vidare studier. Arbetslösheten bland unga
            som inte avslutat en gymnasieutbildning är ungefär dubbelt så
            hög som bland dem som har en gymnasieutbildning. Vi har all anledning
            att lägga ett stort engagemang på att fler påbörjar och framför
            allt avslutar en gymnasieutbildning.
          </note>
          <note>
            Vi ska nu debattera utbildningsutskottets betänkande 13 om en
            rad mo ­ tioner som kommit in om gymnasieskolan under den allmänna
            motionstiden. De flesta motioner i betänkandet avstyrks på grund
            av att de är tillgodosedda genom utredningar eller annat arbete
            som pågår på departement och Skolverket.
          </note>
          <note>
            Herr talman! Gymnasiereformen 2011 innehöll i sig bra delar,
            men den strikta uppdelningen mellan yrkesprogram och högskoleförberedande
            program blev inte lyckad. Yrkesprogrammens attraktivitet sjönk
            från en redan låg nivå.
          </note>
          <note>
            Personligen blev jag väldigt glad 2013 när den gamla regeringen
            tillsatte en utredning som skulle titta på det tekniska programmet
            och se om man kunde hitta yrkesutgångar. Vi behöver praktiska
            teoretiker och teoretiska praktiker, och jag uppfattade ett genombrott
            2013 i det borgerliga tänkandet.
          </note>
          <note>
            Utredningen fick sedan tilläggsdirektiv 2014 för att se hur man
            kunde öka yrkesutbildningarnas attraktionskraft men även hur man
            skulle kunna utveckla arbetsgivarnas och branschernas ansvar för
            lärlingar. Branschlärlingar skulle prövas. Exakt det vill de borgliga
            partierna och SD i dag att vi utreder igen.
          </note>
          <note>
            När vi fick regeringsmakten efter valet välkomnade vi att utredningen
            var igång. Den var väl sammansatt. Vi gav dem ett samlat uppdrag
            där de skulle titta på andra samverkansmodeller mellan skola och
            arbetsliv, att förstärka rollen för de nationella programmen,
            stärka lokalsamverkan och också titta matchningen.
          </note>
          <note>
            Yrkesprogramsutredningen lämnade sitt betänkande V älja yrke
            i november förra året, och efter det har den varit ute på remiss.
            Det finns många bra förslag i den. Personligen tycker jag om obligatorisk
            prao. Vi tillsammans i utskottet välkomnar förslaget med branschskolor
            och förslag om annan förbättrad samverkan med näringsliv som finns
            i den.
          </note>
          <note>
            Det som kom fram var att intresset från branschen inte var särskilt
            stort för att införa ett lärlingssystem à la Tyskland. Ett stort
            antal remissvar har inkommit. Väldigt många är positiva. Jag har
            själv läst ungefär ett tiotal. Sammanställningen är inte gjord
            än.
          </note>
          <note>
            Jag har inte sett ett enda remissvar som säger att utredningen
            har fel om intresset för branschlärlingar. Många branscher är
            engagerade i yrkesutbildningen och dess utveckling, och många
            frivilliga former har växt fram underifrån. Jag är övertygad om
            att långsiktiga och hållbara modeller för samverkan måste växa
            fram underifrån.
          </note>
          <note>
            Herr talman! Den svenska modellen bygger bland annat på tydliga
            partsrelationer på arbetsmarknaden där man genom kollektivavtal
            reglerar löner, arbetsvillkor och annat. Inom ramen för den traditionella
            samverkansformen ryms också att arbetsmarknadens parter på branschnivå
            gemensamt tar ansvar för utvecklingen av olika yrken. Det tar
            sig uttryck på olika sätt i olika branscher, och det måste det
            också få göra då förutsättningarna är olika.
          </note>
          <note>
            Från politikens sida ska vi naturligtvis stödja och uppmuntra
            de initiativ som tas, men vi måste kanske också förstå att ”one
            size doesn't fit all”. Det är nära nog omöjligt att besluta och
            implementera modeller uppifrån. I den andan har regeringen inlett
            samtal med arbetsmarknadens parter och skolhuvudmännen i syfte
            att stärka yrkesprogrammens kvalitet och attraktionskraft. Det
            planeras verksamheter riktade till elever på landets grundskolor
            för att informera om karriärmöjligheter i olika yrken.
          </note>
          <note>
            Regeringen har gått samman med LO och Svenskt Näringsliv för
            att göra 2016 till yrkesutbildningens år. Jag tror att man gemensamt
            har avsatt 30 miljoner för den åtgärden. Det är viktigt att slå
            fast att gymnasiets yrkesprogram är lika viktiga som de högskoleförberedande
            programmen. Jag har en liten personlig hang-up: Jan Björklund
            hade fel. En yrkesutbildning är ingen andra klassens utbildning
            för skoltrötta elever. Den är, rätt utförd, en fantastisk möjlighet
            att lära sig ett yrke, etablera sig i arbetslivet eller att byta
            yrkesbana.
          </note>
          <note>
            Förutom det jag har nämnt om yrkesutbildningens år har regeringen
            i budgeten lanserat ett yrkesutbildningspaket. Det innehåller
            förstärkta satsningar på yrkeslärare, förbättrad samverkan mellan
            skola och arbetsliv, utveckling av det arbetsplatsförlagda lärandet
            samt insatser för att öka intresset för teknik- och yrkesutbildningar.
            Det finns också medel avsatta för att få igång verksamhet med
            branschskolor.
          </note>
          <note>
            Jag har ägnat mycket tid av mitt anförande för att tala om yrkesprogrammen.
            De flesta förslag som finns i betänkandet handlar om yrkesprogrammen.
            Men jag vill avsluta med att säga några ord om hela gymnasiet.
          </note>
          <note>
            För snart ett år sedan tillsatte regeringen utredningen En attraktiv
            gymnasie utbildning för alla . Den utredningen har en parlamentarisk
            referensgrupp, och många av oss som är med i debatten i dag sitter
            i den. Utredningen ska föreslå åtgärder för att ungdomar ska påbörja
            och fullfölja gymnasiet. Vi ska också lämna förslag som innebär
            att de nationella programmen kan vidareutvecklas och ge en bred
            gemensam kunskapsbas.
          </note>
          <note>
            Stödåtgärder ska ses över. Vi ska analysera och föreslå hur elevers
            rättighet att läsa in behörigheten till högskolan kan stärkas.
            Vi ska också analysera och föreslå hur ett estetiskt ämne ska
            kunna ingå i programmen. Vi ska överlag titta på om det finns
            anledning att göra justeringar i det nationella utbudet av program.
            I december fick utredningen tilläggsdirektiv att analysera för-
            och nackdelar med ämnesbetyg jämfört med kursbetyg. Vi behöver
            naturligtvis också utveckla gymnasieskolans snabbast växande program,
            språkintroduktionen. Det är helt klart.
          </note>
          <note>
            Jag och regeringen har stora förhoppningar att vi ska komma överens
            om att utveckla gymnasieskolan i bred enighet. Jag hoppas att
            den ambitio ­ nen finns hos alla som deltar i debatten i dag.
            Jag yrkar bifall till utskottets förslag i betänkandet.
          </note>
          <note>
            (Applåder)
          </note>
          <note>
            I detta anförande instämde Roza Güclü Hedin (S).
          </note>
          <note type="speaker">
            Anf. 36 MICHAEL SVENSSON (M):
          </note>
          <note>
            Herr talman! Vi diskuterar i dag vår gymnasieskola genom ett
            motionsbetänkande. Det är ett ganska tunt sådant, med respekt
            för alla enskilda motionärer. Det är blott 17 motioner som behandlas.
            Men det ger också tillfälle att diskutera vår gymnasieskola lite
            bredare.
          </note>
          <note>
            Vi måste fråga oss: Vad vill vi med vår gymnasieskola? Vad ska
            den användas till, och vilken utbildning ska bedrivas där? Vad
            önskar vi av de elever som går där i tre år? Har vi anledning
            att se annorlunda på vår gymnasieskola i dag än för 25 år sedan?
            För drygt 35 år sedan, 1975, gick blott 50 procent vidare till
            gymnasiet. Det var då klart lättare att nå måluppfyllelse än i
            dag då 99 procent påbörjar sina gymnasiestudier.
          </note>
          <note>
            Självklart kan kommunen, skolförvaltningen och barn- och utbildningsnämnden
            inte ha något annat mål än 100 procent. Men jag tror också att
            vi måste vara realistiska och ärliga. Vi kommer kanske aldrig
            att nå 100 procent, än mindre i dag. Vi har ett brokigare samhälle
            och fler ungdomar som i sen ålder tar sig till vårt land. Vi måste
            fråga oss: Vad gör vi åt detta? Här behöver vi nog en så kallad
            synvända, precis som i Nossebro ­ skolan. Det gäller att vi alla
            hjälps åt. Hur gör vi med de 12 000–14 000 ungdomar som varje
            år inte lyckas uppfylla sina drömmar?
          </note>
          <note>
            Samhällets syn är att detta är ett misslyckande. Många blir stigmatiserade
            och känner sig misslyckade. De blir dubbelt stämplade, både av
            sig själva och av omgivningen. Detta måste vi ändra på, annars
            riskerar vi att få ett ännu tydligare A- och B-lag i samhället
            och på arbetsmarknaden.
          </note>
          <note>
            Här vilar ett tungt ansvar inte minst på Socialdemokraterna,
            även om ni och era föregångare säkert har haft det bästa för ögonen.
            Ni har hårt markerat att alla måste läsa in högskolebehörighet,
            en snedvriden syn om att en akademiker skulle vara finare än en
            arbetare eller hantverkare.
          </note>
          <note>
            I går kom det siffror från SCB som visar att hela 90 procent
            av eleverna från yrkesprogram kan tänka sig att kombinera fortsatta
            studier med arbete. Det är 10 procentenheter fler än dem från
            högskoleförberedande program. Detta visar att det inte finns några
            stängda dörrar. Även dessa elever är ambitiösa och framåtsyftande.
            Detta är dock för dem som klarar hela gymnasiet. Frågan är vad
            vi gör med de andra. Hur ska vi öka genomströmningen i gymnasiet,
            och hur ska vi ta hand om dessa 12–15 procent av elevkullen varje
            år?
          </note>
          <note>
            Jag tror att vi måste ha ett mer flexibelt gymnasium. Vi kanske
            till och med måste fundera på olika längder på olika program och
            också, i vissa stycken, på en enklare gymnasieskola. Det handlar
            inte minst om samarbete mellan olika program och fler utgångar,
            vilket även Caroline Helmersson Olsson har varit inne på och som
            den förra regeringen var inne på före 2014.
          </note>
          <note>
            Först måste vi naturligtvis se till att fler väljer rätt program.
            Här vilar ett stort ansvar på SYV:arna, och jag saknar rejäla
            förslag från regeringen på hur vi kan lyfta och kompetenshöja
            denna viktiga yrkesgrupp. Undersökningar visar att enbart 28 procent
            av niorna känner till vilka program som finns på gymnasieskolan.
            Naturligtvis vet ännu färre vilka yrken som finns. I vissa kommuner
            går det så många som 6 400 elever på en SYV:are, och i vissa kommuner
            går det 80–90 elever på en SYV:are. Detta är förstås ohållbart
            i längden.
          </note>
          <note>
            Jag tror också, herr talman, att det är av stor vikt att utreda
            kursgymnasiet. Här är vi troligen flera som har medverkat till
            att den nu sittande Gymnasieutredningen ska utreda detta. Jag
            tror att kursbetygen skapar stress, inte minst för tjejerna i
            årskurs 2, och dålig motivation för progression i utbildningen.
            Det gör det svårare att byta program, och det skapar osäkerhet
            och blir mindre förutsägbart i kombination med det nya betygssystemet.
          </note>
          <note>
            Vi måste också se över systemet med garanterad undervisningstid
            och alltför många lärarlösa lektioner i gymnasieskolan. Jag följer
            detta väldigt nära, inte minst genom mina två barn som går i gymnasiet.
          </note>
          <note>
            Jag tror faktiskt att det skulle vara ganska enkelt för de allra
            flesta elever att läsa mer än 2 500 poäng. Då kan vi också göra
            det enklare för fler som önskar läsa in allmän högskolebehörighet.
            Vi får dock inte glömma att allmän högskolebehörighet bara ger
            tillgång till ca 6 procent av högskolornas utbud.
          </note>
          <note>
            Det är klart att det är ett problem för oss alla att söktrycket
            för yrkesprogrammen har gått ned. Det var som alla vet inget som
            hände 2011, utan det är en internationell trend som påbörjades
            någon gång kring 2005–2006. De stora avhoppen skedde, som vi vet,
            i början på 90-talet när den tvååriga yrkes- och fackskolan blev
            treårig.
          </note>
          <note>
            Vi måste ta krafttag för att förbättra lärlingsutbildningen.
            Här finns stora vinster att nå för att fler elever snabbt ska
            komma ut i yrkeslivet med goda kunskaper. Men även här saknar
            regeringen svar.
          </note>
          <note>
            Vidare måste vi också, herr talman, öka samarbetet mellan regioners
            gymnasieskolor vad gäller sökning, utbud och information om arbetsmarknaden.
            På sikt kanske man till och med kan tänka sig ett mer reglerat
            samarbete. Kanske ett skolverk och en skolinspektion som finns
            på fler platser i landet blir en organisation för de kommunala
            gymnasieskolorna. Det har förts fram att regionerna skulle kunna
            bli huvudmän, men det tror jag inte alls på. Jag tror att de har
            nog med problem som de har det i dag.
          </note>
          <note>
            Vidare tror jag också, vilket jag framfört tidigare, på ett närmare
            sam ­ arbete med regionens högskola. Det skulle kunna bli en ren
            vinn-vinnsitua ­ tion. Rent allmän bör modern skolforskning föras
            ut bättre och snabbare. Därför är det också mycket tråkigt för
            oss alla att konstatera att det inte anställts fler rektorer i
            skolorna, eftersom det är ett utmärkt sätt att komma ut med modern
            skolforskning i gymnasieskolorna. Här hoppas jag att mina kollegor
            på regeringssidan i utskottet återkommer och informerar rege ­
            ringen om att detta vore ett önskemål.
          </note>
          <note>
            Vi ska nu följa utvecklingen men också låta skolan få arbetsro
            och föra tillbaka ansvar och utrymme till skolan och lärarna.
            Vi har kommit med flera förslag i denna riktning och avser att
            återkomma med förslag som ytterligare stärker lärarkåren och eleverna.
            Bland annat vill vi öppna för att kombinera språk- och yrkesintroduktion.
          </note>
          <note>
            Låt mig slutligen nämna något kort om KPU som vi har varit inne
            på i den tidigare debatten. Här finns redan i dag två utmärkta
            förslag på ritbordet, Johan Skytteskolan och Viktor Rydbergs skolor,
            med fristående KPU-utbildning som aktivt skulle bidra till att
            stärka lärarkåren och dess kompetens. Jag hoppas även att regeringspartiernas
            utbildningspolitiker vill titta närmare på dessa förslag.
          </note>
          <note>
            Slutligen vill jag yrka bifall till vår reservation.
          </note>
          <note type="speaker">
            Anf. 37 CAROLINE HELMERSSON OLSSON (S) replik:
          </note>
          <note>
            Herr talman! Det är som vanligt intressant att lyssna på Michael
            Svenssons visioner om gymnasieskolan från talarstolen.
          </note>
          <note>
            Nu står vi här igen i ett replikskifte, och det beror på att
            jag måste få ett förtydligande angående högskolebehörigheten.
            Uppfattar jag det rätt att Michael Svensson tar det faktum att
            vi har många nyanlända elever i gymnasieskolan till intäkt för
            att vi inte ska gå vidare och titta på hur fler kan få möjligheter
            till högskolebehörighet? Detta vill jag höra lite mer om.
          </note>
          <note>
            Jag tycker att nyanlända elevers skolgång är en helt separat
            fråga. Vi måste titta på språkintroduktionsprogrammet på ett separat
            sätt, och det finns många möjligheter. Jag lyssnade på grundskoledebatten
            och bland annat Kristdemokraterna tog upp att man kanske skulle
            kunna läsa på engelska på högskoleförberedande program och så.
          </note>
          <note>
            Att vi har många nyanlända i skolan är inte något skäl till att
            släppa ambitionerna om högskolebehörigheten, anser jag. Jag vill
            bara höra om jag uppfattade Michael Svensson rätt.
          </note>
          <note type="speaker">
            Anf. 38 MICHAEL SVENSSON (M) replik:
          </note>
          <note>
            Herr talman! Jag yrkar alltså bifall till våra reservationer
            5 och 7.
          </note>
          <note>
            Jag ska ödmjukt säga att jag kanske uttryckte mig otydligt. Jag
            vill inte alls ta fler nyanlända elever till intäkt för att vi
            inte ska utöka högskolebehörigheten. Det är två helt olika saker.
          </note>
          <note>
            Jag inser precis som Caroline Helmersson Olsson att det är ett
            problem att färre har valt yrkesprogrammen. Att då, vilket har
            förekommit i debatten under både två och tre år, skylla på den
            tidigare regeringen och den nya gymnasiereformen är att göra det
            alldeles för enkelt för sig. Det här är som jag sa en internationell
            trend, och det är oroande.
          </note>
          <note>
            Det har också funnits en missuppfattning, vilket också har tagits
            upp här i talarstolen flera gånger, både från socialdemokratiska
            utbildningspolitiker och från många av landets SYV:ar att det
            är en stängd dörr att gå ett yrkesprogram. Det är det ju inte
            alls. Men är det så, och det ska jag gärna erkänna, att många
            fortfarande är felinformerade och många föräldrar tror att det
            är stängda dörrar så är det ett problem, och då måste vi hjälpas
            åt att öppna upp det hela.
          </note>
          <note type="speaker">
            Anf. 39 CAROLINE HELMERSSON OLSSON (S) replik :
          </note>
          <note>
            Herr talman! Tack, Michael Svensson, för förtydligandet! Det
            här med högskolebehörigheten måste jag ändå hänga kvar vid en
            stund. Jag pratade lite grann i mitt anförande om samverkan med
            näringslivet och hur viktigt det är på yrkesprogrammen. Där det
            är framgångsrikt på yrkesprogrammen är just där näringslivet kommer
            in i programråd och annat. Det kan vara på teknikcollege, certifierade
            skolor och allt möjligt – till och med branschskolor som finns,
            faktiskt. Högskolebehörighet ingår, men den går att välja bort,
            och näringslivet och skolan samarbetar.
          </note>
          <note>
            Det menar jag är ett mycket bättre sätt än som det är i dag då
            man aktivt måste välja till för att få högskolebehörighet. Det
            här ska vi titta på i utredningen, och jag vill höra med Michael
            Svensson om han kan tänka sig en sådan modell.
          </note>
          <note>
            Med tanke på hur man funderar över det här med branschlärlingar
            undrar jag: Lyssnar ni på vad näringslivet säger om utbildningen?
          </note>
          <note type="speaker">
            Anf. 40 MICHAEL SVENSSON (M) replik:
          </note>
          <note>
            Herr talman! Jag tycker att det är rätt, som jag sa innan, med
            informa ­ tion inför gymnasieskolan så att man gör rätt val i
            ännu högre grad. Vi vet sedan tidigare att ungefär 1 procent av
            elevernas information om gymnasieskolan kommer från SYV:arna,
            och det är naturligtvis heltokigt.
          </note>
          <note>
            Vi måste in med näringslivet, arbetsmarknadens parter och företagen
            i gymnasieskolan. Det kan vara college och branschskolor som öppnas,
            och det är oerhört viktigt.
          </note>
          <note>
            Jag tycker inte att man ska stänga några dörrar alls. Är det
            ett problem att alltför få elever väljer yrkesprogrammen för att
            de är felinformerade måste vi naturligtvis noga fundera på det.
          </note>
          <note>
            Nu har det förts fram tankar i Gymnasieutredningen om att man
            ska kunna välja bort behörigheten, men jag tycker att det är oerhört
            viktigt att betona att vi inte får göra avkall på de 2 500 poäng
            som finns i dag på de här programmen i och med de ämnen som läses
            av yrkeseleverna. Alla branscher varnar för att det då kommer
            ut dåliga hantverkare från gymnasieskolan. Det här måste vi slå
            vakt om. Det var därför jag betonade att man kanske måste läsa
            mer än 2 500 poäng. Det tror jag att alla elever klarar.
          </note>
          <note type="speaker">
            Anf. 41 JABAR AMIN (MP):
          </note>
          <note>
            Herr talman! I och med samhällsutvecklingen har gymnasieutbildning
            ­ en blivit en nödvändighet för mer eller mindre alla som vill
            komma vidare såväl inom arbetslivet som studiemässigt. En avklarad
            gymnasieutbildning är viktig för att kunna komma in på en arbetsmarknad
            där hård konkurrens råder. Men gymnasieutbildningen är nödvändig
            även för fortsatta studier och för att utvecklas som individ.
            Av de anledningarna är det vårt ansvar att skapa de bästa förutsättningarna
            för att gymnasieskolan blir så bra som möjligt.
          </note>
          <note>
            En av de frågor som de borgerliga partierna tar upp och som de
            tillsammans med Sverigedemokraterna har lyckats göra tillkännagivande
            av är att uppdra åt regeringen att utreda om en breddad och förstärkt
            gymnasial lärlingsutbildning kan införas och vilka konsekvenser
            det skulle medföra.
          </note>
          <note>
            Vi vet alla att lärlingsutbildningen infördes 2011 av den borgerliga
            regeringen i samband med gymnasiereformen. Ambitionen var att
            under åren 2011–2014 skapa 30 000 lärlingsplatser. Men så blev
            det aldrig. Enligt Yrkesprogramsutredningen , som tillsattes av
            förra regeringen och som kom med sitt slutbetänkande för några
            månader sedan, finns det bland branschorganisationerna inget större
            intresse för att utveckla en lärlingsmodell av centraleuropeiskt
            snitt där lärlingen rekryteras och anställs av arbetsgivaren för
            att få hela sin utbildning på arbetsplatsen. Det är ungefär det
            här som Alliansen vill, och det är det som utredningen avslår.
          </note>
          <note>
            Med tanke på allt detta borde de borgerliga partierna, anser
            jag, ha tänkt om. Det är ett dåligt företag att driva igenom förslag
            som inte funkar ändamålsenligt.
          </note>
          <note>
            Herr talman! En annan fråga som berörs i detta betänkande är
            bransch ­ skolor och branschlärlingar, det vill säga en lärlingsutbildning
            med större inflytande och ansvar för branschorganisationer och
            arbetsgivare. Branschskolor var det förslag som Yrkesprog ramsutredningen
            kom med som svar på branschorganisationernas önskemål. Av den
            anledningen satsar regeringen i år och även nästa år medel på
            en försöksverksamhet med branschskolor. Det är viktigt att stödja
            utvecklingen av en försöksverksamhet med branschskolor för små
            yrkesområden inom branscher som har svårt att klara sin kompetensförsörjning.
          </note>
          <note>
            Herr talman! Det är viktigt att förstärka den gymnasiala yrkesutbildningens
            kvalitet och attraktionskraft. Ett led i detta är en förlängning
            och förstärkning av satsningen på att få fler verksamma yrkeslärare
            att få behörighet. För satsningar på fler yrkeslärare med rätt
            behörighet satsar vi under detta och de kommande tre åren stora
            medel.
          </note>
          <note>
            En annan viktig aspekt är samverkan mellan skolan och arbetslivet.
            Här behöver matchningen mellan å ena sidan behoven på arbetsmarknaden
            och å andra sidan elevernas val och yrkesutbildningens innehåll
            och utbud förbättras. Ett bra sätt att åstadkomma detta är att
            förstärka branschernas inflytande över gymnasieskolans yrkesprogram.
          </note>
          <note>
            En ytterligare viktig åtgärd är att verka för att förstärka yrkesprogrammens
            kvalitet och attraktionskraft. På insatser direkt riktade mot
            att öka ungas intresse för gymnasial yrkesutbildning satsar regeringen
            i år också stora pengar.
          </note>
          <note>
            Herr talman! Det är viktigt att alla gymnasieelever får möjlighet
            att utveckla och använda sin fantasi och kreativitet. Detta kan
            man göra bland annat genom de estetiska ämnena, som vi hoppas
            så småningom kommer in.
          </note>
          <note>
            Vi i den rödgröna samarbetsregeringen vill ge även yrkesprogramseleverna
            möjligheten att kunna få högskolebehörighet utan större hinder.
            Den frågan ligger nu hos utredningen, som föregående talare nämnde.
          </note>
          <note>
            En stor utmaning just nu är att se till att avhoppen från gymnasieskolan
            minskar eller helt och hållet upphör. Det är en utmaning för oss
            alla, och inte bara för regeringen.
          </note>
          <note>
            Avslutningsvis vill jag säga att det är viktigt att även gymnasieskolan
            är jämlik och likvärdig, för det tjänar Sverige på.
          </note>
          <note>
            Herr talman! Jag vill yrka bifall till förslaget i betänkandet
            med undantag för vår gemensamma reservation, men för tids vinnande
            låter vi bli att yrka bifall till den.
          </note>
          <note>
            Anf. 42 ULRIKA CARLSSON i Skövde (C):
          </note>
          <note>
            Herr talman! Gymnasieskolan är alltid intressant att debattera,
            diskutera och lyfta fram olika aspekter på. För de flesta av oss
            handlar det om tre år, men för en del kan det vara fyra eller
            fem år av olika anledningar. Det är en väldigt viktig period i
            livet.
          </note>
          <note>
            Vi politiker får nu i dagarna många inbjudningar till UF-mässor,
            alltså Ung Företagsamhet, där unga människor visar sitt entreprenöriella
            engagemang och sin kreativitet på olika sätt. I maj kommer de
            som har vunnit på de olika mässorna till Stockholm, där de får
            presentera sina förslag.
          </note>
          <note>
            Hittills har vi talat ganska mycket om yrkesutbildningarnas framtid.
            När det gäller ung företagsamhet och yrkesprogrammen ser man redan
            i dag svårigheter att kombinera detta. Det kan förvåna lite att
            det inte finns utrymme i yrkesutbildningarna att också träna företagsamhet
            på ett bättre sätt. I ett antal yrkesprogram finns inget utrymme.
            När man då från regeringens sida väljer att lyfta in allmän högskolebehörighet,
            ytterligare tid för estetiskt ämne och andra viktiga frågor kan
            man fundera vilken möjlighet det blir för eleverna att också nå
            målen att fullfölja grundskolan.
          </note>
          <note>
            Jabar Amin valde att avsluta sitt anförande med att ta upp utmaningen
            med avhopp från gymnasieskolan. Självklart är det en stor utmaning
            som vi alla ser. Jag tycker att det är lite synd att det inte
            finns fler förslag och funderingar från Jabar Amin och andra företrädare
            för regeringspartierna om vad man gör för den utmaningen. Tyvärr
            tror jag inte att detta att man återinför ett antal delar för
            att ytterligare teoretisera yrkesprogrammen, utan att bidra med
            mer tid, kommer att förstärka möjligheten att fullfölja utbildningen.
          </note>
          <note>
            Här är det viktigt att vi inte bara slår olika idéer i huvudet
            på varandra utan faktiskt har en seriös diskussion. Precis som
            Caroline Helmersson Olsson sa finns nu en parlamentarisk grupp
            kopplad till Gymnasieutredningen. Jag skulle önska att den kunde
            arbeta mer tillsammans än den hittills har gjort.
          </note>
          <note>
            När det gäller målet att ha färre avhopp och fler som fullföljer
            gymnasieskolan tror jag, i likhet med en del andra som yttrat
            sig i debatten nu, på möjligheten att erbjuda mer vägledning.
            I både grund- och gymnasieskola ska man under längre tid få tillgång
            till vägledning. Det ser jag som en del som man troligen kommer
            att lyfta fram från olika parter. Det behövs verkligen.
          </note>
          <note>
            Regeringspartierna lyfter stolta fram att man ska satsa 30 miljoner
            kronor på yrkesutbildningarnas år. Det är inga stora pengar, Jabar
            Amin, men jag hoppas ändå att de gör tillräckligt stor skillnad,
            så att det ökar attraktiviteten i yrkesprogrammen för alla de
            unga som genomför dem.
          </note>
          <note>
            Det har talats en del om den gymnasiala lärlingsutbildningen,
            där det också finns ett tillkännagivande, även om man inte vill
            yrka bifall till sin reservation. Det må vara en liten fråga.
            Sedan hänvisar man till Yrkesprogramsutredningen, där det hävdas
            att det inte finns något särdeles stort intresse.
          </note>
          <note>
            Sedan lärlingsutbildningarna infördes har vi dock kunnat se ett
            stadigt ökande intresse för dessa utbildningar. Många som har
            genomfört de här utbildningarna har också jobb. Då väljer regeringen
            att ge signaler genom att sänka anordnarbidrag och liknande. Då
            är det klart att eleverna börjar fundera på om detta verkligen
            är en framtidsutbildning eller om det är något som är på väg att
            dras in. Också den frågan förtjänar att belysas ytterligare i
            diskussioner kopplat till branscherna. Man ska inte så lättvindigt
            avfärda den frågan som jag tycker att regeringspartierna gör.
          </note>
          <note>
            När det gäller branschskolor är jag glad över den samsyn som
            verkar finnas, kopplat till behovet och utformningen av branschskolor.
            Man kan se det som ett viktigt kompetenscentrum. Men på ett sätt
            är det ingen nyhet. Det finns branschskolor i Sverige i dag, men
            man skulle också kunna använda strukturen till att öka branschskolornas
            antal.
          </note>
          <note>
            En fråga som Centerpartiet har valt att lyfta fram i en motion
            gäller effektivisering av yrkesutbildningen. Det finns spännande
            exempel där man gör mer av den tid man har i gymnasieskolan. När
            man förlängde yrkesprogrammen från två till tre år förlängde man
            tiden, men man utöka ­ de inte alltid så mycket av innehållet.
            Det finns spännande exempel på att man faktiskt kan korta tiden
            från det att man påbörjar sin utbildning till det att man får
            ett yrkescertifikat från fem till fyra år och ibland från fyra
            till tre år. Jag tycker att det är viktigt när det gäller ungdomars
            möjligheter att komma ut i arbete och få ett riktigt jobb att
            man har respekt för den tid man måste lägga ned på sin utbildning
            och att man hela tiden har en beredskap för de översyner som kan
            komma att behövas.
          </note>
          <note>
            Det har under väldigt många år funnits en tendens att man hela
            tiden förlänger utbildningar. Man kan verkligen fundera på vad
            det är för innehåll som utbildningen ska ha. Skulle man kunna
            bygga på med påbyggnadsutbildningar, så att man kan ha en kortare
            grundutbildning och samtidigt kommer längre i det som vi ka llar
            för det livslånga lärandet? Det handlar om att se utvecklingsmöjligheter.
          </note>
          <note>
            Jag nämnde i mitt anförande om grundskolan att jag skulle återkomma
            till detta med utbildning till jobb. Det är den tredje delen i
            Centerpartiets utbildningspolitik. Det finns ett skriande behov
            av människor i många branscher. Det behövs mycket yrkesmänniskor
            runt om i Sverige. Jag vill återigen lyfta behovet av att vi ger
            rätt bilder. Vi kan fortsätta diskutera vem som har sagt vad och
            vad man har målat upp för bilder.
          </note>
          <note>
            Detta förstärker behovet av en kompetent studie- och yrkesvägledning.
            Det tror jag att vi kommer att behöva lägga mycket resurser och
            kraft på de kommande åren. Vi har nog alla läst Yrkesprogramsutredningen
            och häpnat över hur få yrken som unga människor faktiskt känner
            till. Man ser ett väldigt behov av att också i grundskolan jobba
            mer med kunskap kopplat till arbetslivet.
          </note>
          <note>
            Yrkesprogrammen är oerhört viktiga. Hela gymnasieskolan är oerhört
            viktig. Det handlar om möjligheten till inträde på arbetsmarknaden.
          </note>
          <note>
            Jag vill yrka bifall till reservationerna 2 och 7.
          </note>
          <note type="speaker">
            Anf. 43 DANIEL RIAZAT (V):
          </note>
          <note>
            Herr talman! Jag vill börja med att tacka föregående talare.
            Det är värt att se över själva debattformen och hur man får replikera.
            Man kan bli lite frustrerad över att inte kunna ta replik på vissa
            partier.
          </note>
          <note>
            Gymnasieskolan, som en gång var vägen för ett fåtal, borde i
            dag vara en angelägenhet för alla som har slutfört grundskolan.
            Så är det nästan. Det är nästan 99 procent av alla ungdomar som
            går vidare till gymnasieskolan, men endast hälften når samtliga
            mål och slutför sin utbildning med godkänt betyg på alla kurser.
          </note>
          <note>
            Gymnasieskolans uppdrag måste vara att se till att samtliga elever
            faktiskt når de mål som finns. Eftersom de kunskaper som gymnasieskolan
            ska förmedla måste betraktas som en rättighet för varje elev ska
            skolan inte avhända sig sitt ansvar genom att hänvisa till att
            det är en frivillig skolform. Avgiftsfrihet, som i grundskolan,
            ska gälla även gymnasieskolan.
          </note>
          <note>
            För individen såväl som för samhället är gymnasieutbildning en
            förutsättning för en god yrkeskompetens och ett aktivt deltagande
            i samhällslivet. Gymnasieskolans uppgift är således dubbel. Den
            ska bana väg för individen till yrke och personligt självförtroende
            och därmed stärka det samhälleliga livets materiella och sociala
            bas. Men lika viktigt är att den fortlöpande vidgar individernas
            kompetens och ställning som samhällsmedborgare. Dit hör kunskap
            och lyhördhet för den samhälleliga gemenskapens och det demokratiska
            folkstyrets angelägenheter och behov, liksom förståelse och engagemang
            för det kulturella livet och dess utveckling.
          </note>
          <note>
            Gymnasial utbildning måste därför ses som en rättighet för alla
            som har gått ut gymnasieskolan.
          </note>
          <note>
            Alla program i gymnasieskolan ska kunna ge behörighet till högskole
            ­ studier. Programmen ska kunna ge tillräcklig språklig och övrig
            kompetens för högskolestudier. För dem som inte har nått formell
            kompetens för inträde i gymnasium respektive högskola ska möjligheterna
            till komplettering kunna ge sådan kompetens.
          </note>
          <note>
            Det som är viktigt i den här frågan, menar vi, är att göra upp
            med den gamla och förlegade föreställningen, som har motiverat
            skillnader mellan teoretiska och praktiska yrken. Dessa gäller
            inte i dag och inte för framtidens samhälle. Att på de yrkesinriktade
            programmen ha en lägre ambition beträffande undervisning i svenska
            språket eller i orienterings- och bildningsämnen menar vi är ansvarslöst.
            God språkförmåga och språkförståelse är i dag lika viktigt på
            alla arbetsplatser. Då kan man undra varför de borgerliga partierna
            och Sverigedemokraterna inte tycker det.
          </note>
          <note>
            Man kan kanske göra kopplingar till andra förslag som har kommit
            från allianspartierna. Med hänvisning till nyanlända, bland annat,
            föreslår de lägre löner. I det här fallet lägger man grunden för
            lägre löner. Alla vet att för dem som inte får en gymnasial utbildning
            minskar chansen att få ett arbete. Och för dem som har fått det
            men som inte har behörighet att plugga vidare kommer det också
            att försvåra ytterligare på arbetsmarkna ­ den.
          </note>
          <note>
            Vi vet att det beroende på hur mycket utbildning man har kan
            skilja i fråga om hur många år man lever. Det är väldigt tydligt
            att befolkningen i Pajala inte har lika lång livslängd som befolkningen
            i Danderyd. Man kan ställa sig frågan: Varför? Men det går att
            göra socioekonomiska kopplingar till utbildningspolitiken. Därmed
            menar vi att detta är ansvarslöst av allianspartierna.
          </note>
          <note>
            Därtill kräver demokratin och den medborgerliga delaktigheten
            samma nivå och omfattning för alla i fråga om samhällskunskap
            och omvärlds ­ orientering. På samma sätt förhåller det sig när
            det gäller kultur och estetik. Därför ska gymnasieutbildningen
            också ge en generell grund varifrån kun ­ skaper och förmågor
            kan vidareutvecklas. I vissa fall kan det vara motive ­ rat med
            en snävare specialisering, beroende på lokala eller yrkesspecifika
            behov. Men i normalfallet borde vi kanske börja diskutera mer
            hur arbets ­ givarna tar sitt ansvar för att färdigutbilda de
            människor som de anställer för speciella arbetsuppgifter i stället
            för att endast – så ser det tyvärr ut i dag på många håll – beställa
            färdigutbildad personal från politiker.
          </note>
          <note>
            Det finns ett behov av fördjupning av studierna, som ökar omdömet
            och förmågan till självständigt tänkande. Det kan också förbättra
            elevernas möjligheter till medinflytande i lärprocessen. Vänsterpartiet
            eftersträvar mer av integrering och sammanhang i utbildning, särskilt
            då det gäller ämnen som historia, samhällskunskap och religion.
            Som en konsekvens av det bör antalet ingångar till gymnasieskolan
            bli färre men bredare. Val av inriktning och specialisering kan
            då göras successivt under utbildningens gång i takt med att insikten
            ökar om de olika alternativens för- och nackdelar.
          </note>
          <note>
            Med färre och bredare ingångar kan man också motverka den negativa
            könsfördelning som vi har i den svenska gymnasieskolan. I dag
            ser den mycket ojämn ut. På bygg ‑ , el ‑ och energi- och fordonsprogrammen
            ser man att det bland avgångseleverna är väldigt få kvinnor, mindre
            än 10 procent. Och på hantverks ‑ , vård- och barn- och fritidsprogrammen
            är närmare tre fjärdedelar kvinnor. Där måste vi som politiker,
            för att kunna vända samhällsutvecklingen, arbeta för jämställdhet
            inte bara den 8 mars, som det var i går, utan varje dag. Vi måste
            ta ett ansvar och se över vad vi kan göra för att förbättra könsfördelningen.
          </note>
          <note>
            För vissa partier kan det här vara väldigt extremt. För ett feministiskt
            parti som Vänsterpartiet är det en självklarhet.
          </note>
          <note>
            Dagens borgerliga utbildnings- och kunskapsideologi vilar på
            en ekonomistisk grund och ett krasst arbetsgivarintresse. Mot
            detta måste ställas en syn på utbildning som är förankrad dels
            i alla elevers behov och allsidig personlig utveckling, dels i
            ett fördjupat kunskapsbegrepp som stärker elevernas förmåga till
            förståelse för logik och sammanhang.
          </note>
          <note>
            Jag vill också betona något när det handlar om behörigheten.
            Jag har bland annat varit på Kvarnsvedens pappersbruk i Borlänge
            med riksdagsledamöter från Dalarna. Det var ett väldigt enhälligt
            svar när vi frågade: Hur ser framtidens arbetsmarknad ut? Hur
            ser nutidens arbetsmarknad ut?
          </note>
          <note>
            Såväl de fackliga som tjänstemännen och övriga yrkeskategorier
            på plats var helt överens om att vi behöver ha en gymnasieskola
            där vi ger alla elever en möjlighet att få behörighet till vidare
            studier. De menade helt enkelt att det annars skulle försvåra
            rejält för människor att få anställning. Då är det tråkigt att
            man från allianspartiernas sida inte ens väljer att lyssna på
            detta.
          </note>
          <note>
            Jag hoppas, som en av ledamöterna i den parlamentariska referensgruppen,
            att vi kan ha betydligt bättre diskussioner och att vi helt enkelt
            kan komma fram till en lösning i fråga om hur vi ska få fler elever
            att söka sig till yrkesprogram och hur vi ska få färre att hoppa
            av programmen.
          </note>
          <note>
            Jag vill också ta upp den fråga som i många år har varit Vänsterpartiets
            heta fråga. Det handlar om vinsterna. Gymnasieskolan har varit
            den mest drabbade skolformen i det unika marknadsexperiment som
            vi har haft. Sverige tillåter som enda land i världen dessa vinster
            och vinstuttag till skatteparadis, bland annat.
          </note>
          <note>
            Jag vill bara påpeka att jag ser fram emot när Vänsterpartiet
            tillsammans med regeringen genom utredningen om vinster i välfärden
            lägger fram förslag för att äntligen sätta stopp för det som jag
            skulle vilja kalla för stöld från våra gemensamma skattepengar.
          </note>
          <note>
            Till sist vill jag ta upp frågan om rektorer och lärare, som
            har nämnts här tidigare. Både i föregående debatt och i denna
            debatt har situationen för lärare och rektorer lyfts upp. Jag
            skulle vilja ta upp ett problem som finns i dag och som vi i Vänsterpartiet
            ser. Det är att rektorer, bland annat, alltmer får verka som ekonomiska
            tjänstemän snarare än som pedagogiska ledare. Eftersom vi alla
            verkar vara överens om att rektorerna är väldigt viktiga när det
            gäller att tillsammans med lärarna leda verksamheten framåt måste
            vi nog se över hur systemet ser ut ute i kommunerna och hur new
            public management-systemet över huvud taget ser ut. Även för att
            se över det är en utredning tillsatt. Jag hoppas att de ideologiska
            skygglapparna kan sättas åt sidan för det som är verklighet i
            det här fallet.
          </note>
          <note type="speaker">
            Anf. 44 ROGER HADDAD (L):
          </note>
          <note>
            Herr talman! Först vill jag yrka bifall till förslaget i betänkandet
            i de delar som vi står bakom och inte minst till reservation 7
            om branschskolor.
          </note>
          <note>
            Den här debatten påminner faktiskt väldigt mycket om debatterna
            2010, 2011, 2012, 2013, 2014 och 2015. Jag har haft förmånen att
            närvara i kammaren vid varje tillfälle.
          </note>
          <note>
            Jag frapperas av att hela gymnasiedebatten, om man skalar bort
            alla tunga inlägg, alltid handlar om huruvida eleverna ska tvingas
            bli behöriga till universitet och högskolor eller inte. Om man
            skalar av det och förenklar lite grann är det hela gymnasiedebatten.
          </note>
          <note>
            Men gymnasiepolitik är mycket större än så. Det handlar om grundskolans
            ansvar, som vi precis har debatterat i två timmar. 14 000 elever
            i Sverige kommer till svensk gymnasieskola utan behörighet. De
            är inte behöriga att söka in på ett av de nationella programmen.
          </note>
          <note>
            Caroline Helmersson Olsson, Socialdemokraterna, kommer från Södermanland,
            som råkar ha de näst sämsta resultaten när det gäller behörighet
            till gymnasiet. Hon kommer också från kommunen Vingåker, som jag
            har tittat lite extra på. Där lämnade förra året 37 procent grundskolan
            utan behörighet till nationellt program. Det är det som är den
            stora utmaningen i svensk skolpolitik på gymnasial nivå. Hur tar
            vi ansvar för att färre ska komma obehöriga till gymnasiet? Hur
            har vi ett utbildningsutbud där fler kan erbjudas en bra utbildning
            oavsett om de vill vidare till universitet och högskola eller
            till yrkesutbildningar?
          </note>
          <note>
            De obehöriga är ett stort problem. Avhoppen nämner inte ens Socialdemokraterna
            i sitt inlägg. Det är tusentals ungdomar som slås ut fortfarande,
            oberoende av reform, från gymnasieskolan. Vi har problem med byten,
            vi har problem med kvalitet i undervisningen och vi har problem
            med närvaro och skolk, inte minst i årskurs 3 i gymnasieskolan.
            Och vi har återkommande, får jag tyvärr konstatera, trots alla
            försök som tidigare och nuvarande regering har aviserat problem
            med branschens samverkan och arbetslivets involvering i gymnasieutbildningarna.
            Det är den absolut stör ­ sta utmaningen.
          </note>
          <note>
            Det har nämnts ett antal siffror här i debatten. De beror på
            vilken bild man vill ge. Man kan påstå att 30 procent lämnar gymnasiet
            utan fullständiga betyg. Man kan också påstå att 35 lämnar gymnasiet
            utan slutbetyg. Det beror på om man tittar på hur många som har
            en gymnasieexamen, en godkänd gymnasieexamen eller ett samlat
            betygsdokument, som det heter. Man kanske har ett slutdokument,
            och man har läst kurser, men man är inte godkänd på kurserna.
          </note>
          <note>
            Man kan titta på de kraftiga variationer som finns, från 90 procent
            på några program ned till kanske 40 eller 45 procent på vissa
            livsmedelsprogram, elprogram och så vidare. Det är ytterst alarmerande
            att vi har sådana kvalitetsproblem och variationer i svensk skola
            på program- och skolnivå. Det är det här som Socialdemokraterna
            inte heller vill beröra.
          </note>
          <note>
            En annan faktor som möjligen bidrar till att färre får slutbetyg
            är att vi skärpte antagningskraven för att komma in på gymnasiet.
            Det blev mycket svårare. Men det har också blivit mycket svårare
            att komma ut ur gymnasiet. Det ställs helt enkelt skärpta krav
            på både yrkes- och studieförberedande program för att få ett slutbetyg
            och ett gymnasiebetyg. Förut räckte det i princip med att ha godkänt
            i matematik, svenska och engelska och något elevarbete för att
            få studentexamen. Nu krävs mycket mer.
          </note>
          <note>
            När den socialdemokratiska och miljöpartistiska regeringen nu
            aviserar ett antal åtgärder för att rulla tillbaka alla dessa
            reformer vill jag ändå veta i den här debatten, herr talman: Kommer
            man att tvinga alla elever att bli högskolebehöriga och läsa in
            allmän högskolebehörighet trots att alla har den möjligheten redan
            i dag? Kommer man att ta bort vissa antagningskrav för att komma
            in på gymnasiet? Kommer man att sänka kraven för att komma ut
            ur gymnasiet och för att få ett slutbetyg?
          </note>
          <note>
            Det handlar inte bara om att komma in och komma ut, utan vi måste
            också diskutera dessa faktorer. De påverkar genomströmningen,
            och de påverkar kvaliteten och vilken signal vi ska ge. Gymnasiet
            ska inte bara vara någon tillfällig station för att sedan vara
            en trampolin ut i arbetslöshet eller vuxenutbildning där man ska
            läsa om allting igen.
          </note>
          <note>
            Det jag hör lite grann är att det ska vara estetik. Jag hör också
            lite grann om att det är klart att eleverna behöver allmän högskolebehörighet
            för att få jobb. Det finns undersökningar från Skolverket, och
            ni är välkomna att titta på kommunala sammanställningar. Dessa
            visar att det var de som gick just byggprogrammet och fordonsprogrammet,
            trots att det var 20 – 30 procent som aldrig fick slutbetyget
            Godkänd fullt ut, som utgjorde den största andelen som etablerades
            och fick jobb. Kontakten med arbetslivet och branschen var absolut
            bäst på denna typ av utbildningar, och de fick jobb.
          </note>
          <note>
            Det finns alltså ingen korrelation här. Bara för att vi lägger
            in att man ska läsa allmän högskolebehörighet ökar inte genomströmningen,
            och avhoppen minskar inte. Etableringen på arbetsmarknaden blir
            inte heller bättre. Det ni säger är inte sant.
          </note>
          <note>
            Vi vill särskilt lyfta upp lärlingsanställningarna. Avslutningsvis
            vill jag nämna branschlärlingarna, där vi från Liberalerna och
            Alliansen gärna hade velat gå längre än att bara avsätta 10 miljoner
            för en försöksverksamhet, herr talman. Det är också därför vi
            reserverar oss.
          </note>
          <note>
            (Applåder)
          </note>
          <note type="speaker">
            Anf. 45 DANIEL RIAZAT (V) replik:
          </note>
          <note>
            Herr talman! Jag vill börja med att tacka Roger Haddad för att
            han återigen bekräftar min bild av vad han har för människosyn
            och vilken politik hans parti står för.
          </note>
          <note>
            Till den som inte har hört Roger Haddad tidigare skulle man kunna
            säga att han i princip i alla debatter, oavsett om de handlar
            om arbetsmarknad, utbildning, justitieärenden eller vilken fråga
            som helst, måste betona att problemen har uppstått på grund av
            nyanlända. Han kommer dessutom inte med några lösningar själv,
            och han har en syn på främst arbetarklassbarn som jag inte delar.
          </note>
          <note>
            När Roger Haddad kritiserar de partier som har synen att elever
            som går på yrkesprogrammen inte är sämre skulle det vara intressant
            att höra vad han själv skulle vilja föreslå för åtgärder för att
            minska avhoppen. Vad skulle Roger Haddad själv vilja föreslå att
            vi ska göra för att fler ska söka sig till yrkesprogrammen och
            för att vi ska se till att det blir jämnare könsfördelning?
          </note>
          <note>
            Det skulle vara intressant att höra det, för gång på gång hör
            vi hur Roger Haddad attackerar inte bara den svenska regeringen
            utan även Vänsterpartiet för att vi helt enkelt har en syn där
            vi menar att elever som väljer att gå yrkesprogram inte är sämre.
            Vi menar att eleverna inte ska behöva göra sitt livs val när de
            är 15 år gamla och därefter behöva ta flera år på sig att plugga
            i kapp det de kanske inte har hunnit med under gymnasiet.
          </note>
          <note>
            Varför tycker inte Liberalerna att dessa elever är värda mer
            än så? Och vad har Liberalerna för förslag?
          </note>
          <note type="speaker">
            Anf. 46 ROGER HADDAD (L) replik:
          </note>
          <note>
            Herr talman! Jag har varken nämnt nyanlända eller Vänsterpartiet
            i mitt anförande, utan jag har riktat mig till Caroline Helmersson
            Olsson från Socialdemokraterna.
          </note>
          <note>
            Det är möjligt för alla elever i svensk gymnasieskola att läsa
            in allmän högskolebehörighet. Det står till och med på Skolverkets
            hemsida, som Daniel Riazat är välkommen att titta på.
          </note>
          <note>
            När det gäller yrkesprogrammen och gymnasiet generellt handlar
            det just om kvaliteten. Det är därför vi satsar resurser i grundskolan:
            fler speciallärare, behöriga lärare, behöriga ämneslärare och
            fokus på arbetsro och rektorernas roll. Men övergången måste ske
            till gymnasiet, där man ställer tydliga krav. Det hade man inte
            gjort tidigare. Vi förordade lärlingsutbildningar och yrkesutbildningar
            för dem som vill gå ut i jobb. Många ungdomar vill jobba direkt
            efter gymnasiet; det pekade jag på i exemplet med byggprogrammet
            och fordonsprogrammet. De som går den typen av utbildningar vill
            till jobb direkt. De vill inte vidare till högre utbildning.
          </note>
          <note>
            Det ni inte svarar för är att eleverna förut kom in på olika
            program men lämnade gymnasiet utan slutbetyg och gick ut i arbetslöshet.
            Det fanns också en kritik i den gamla gymnasieskolan, som ni nu
            vill gå tillbaka till, mot att samverkan och samröret med arbetslivet
            var näst intill obefintlig t . Det är därför vi sa till Skolverket:
            Inrätta programråd, skärp kvaliteten och titta över arbetsplatsförlagda
            utbildningar! Jag tycker dock att vi var för försiktiga när vi
            kontrollerade kvaliteten i programråden och när Skolverket godkände
            att man gjorde om en skollokal till en floristutbildning. Det
            ska naturligtvis vara ute i en riktig floristbutik eller i en
            frisörsalong, i det fallet.
          </note>
          <note>
            Det är därför vi är starka anhängare av lärlingsinslag men också
            av branschskolor. Du får förtydliga, Daniel Riazat. Är ni för
            branschskolor där branschen får ett större inslag och en större
            styrning av utbildningen eller inte?
          </note>
          <note type="speaker">
            Anf. 47 DANIEL RIAZAT (V) replik:
          </note>
          <note>
            Herr talman! Tack, Roger Haddad! Det är intressant när representanter
            för Liberalerna talar om arbetsro inom den svenska skolan med
            tanke på att varenda lärare i det här landet skulle kunna vittna
            om det motsatta under den tid som Jan Björklund, din partiledare,
            satt på utbildningsministerposten. Han frångick helt all forskning
            och alla studier som finns i utbildningsfrågor och körde helt
            enkelt på med den extremt liberala och marknadsinriktade politiken
            även när det gäller utbildningsfrågorna.
          </note>
          <note>
            Du säger att vi hade ett system där eleverna kom in, men lämnade
            gymnasiet. I dag har vi ett system där eleverna knappt kommer
            in, och de som kommer in lämnar gymnasiet. Frågan är: Ska vi komma
            på lösningar till hur vi ska få de elever som hoppade av att inte
            hoppa av, eller ska vi försämra hela situationen för alla för
            att ett antal elever hoppar av?
          </note>
          <note>
            Det är vad Gymnasieutredningen handlar om i dag. Vi talar i den
            parlamentariska gruppen om hur situationen ska lösas så att det
            blir färre avhopp. Men allianspartierna fortsätter att hålla fast
            vid den linje som kommer att leda till fler avhopp och som inte
            kommer att lösa problemet.
          </note>
          <note>
            Det är positivt när arbetslivet och arbetsmarknaden har ett nära
            och tätt samarbete med skolan och att det ska satsas betydligt
            mer på yrkesprogrammen. Det är också ett problem att regeringen
            alltmer i arbetsmarknadspolitiken och i utbildningspolitiken lämnat
            mer och mer makt till arbetsgivarna och till näringslivet. Ett
            samarbete ska vara ömsesidigt. Jag hoppas att det är den linjen
            som Roger Haddad vill ha – även om jag inte tror det.
          </note>
          <note type="speaker">
            Anf. 48 ROGER HADDAD (L) replik:
          </note>
          <note>
            Herr talman! Den 19 mars förra året sa Aida Hadzialic, ansvarigt
            statsråd, att politiker lurar eleverna att de inte behöver en
            godkänd gymnasieutbildning. Jag vill höra från regeringspartierna
            i senare inlägg eller i kommande debatter vilken politiker i Alliansen
            eller vilken företrädare för Liberalerna, KD, Centern eller Moderaterna
            som har uttalat att man inte behöver gymnasieutbildning för att
            klara sig i arbetslivet. Jag tror inte att någon har sagt så ,
            utan det är bara retoriska poäng.
          </note>
          <note>
            Precis samma sak ägnar sig Daniel Riazat åt. 98 – 99 procent
            av svenska ungdomar går i gymnasieskolan. Alliansregeringen gjorde
            om det gamla kritiserade IV-programmet som inrättades när ni styrde.
            Det var det individuella programmet där man fick läsa om svenska
            och matematik. Det var en tvåämneskonstellation från grundskolan.
            Nu finns fem särskilda program med introduktionskurser för nyanlända,
            språkintroduktion, yrkesintroduktion och studieförberedande program
            för dem som senare vill gå över till ett nationellt program. Det
            fanns inte på er tid.
          </note>
          <note>
            Även om kvaliteten ska höjas har den blivit högre än tidigare.
            Problemet, som ingen av er går in på, S, MP eller V, är vad som
            ska göras med alla som hoppar av under gymnasietiden. Tusentals
            ungdomar lämnar gymnasiet i årskurs 1, 2 eller 3. 25 – 30 procent
            av dem som lämnar gymnasieskolan gör det utan slutbetyg och utan
            behörighet att ta sig vidare till högskolan eller utan att komma
            ut i arbete. Det är vad vi försöker åtgärda, och där har ni inte
            ett enda förslag.
          </note>
          <note type="speaker">
            Anf. 49 ANNIKA ECLUND (KD):
          </note>
          <note>
            Herr talman! Gymnasieskolans huvuduppgift är att förmedla kunskap,
            att stimulera elevernas intellektuella utveckling och förbereda
            unga för högre studier eller ett direkt inträde i arbetslivet.
            Detta förutsätter att gymnasieskolans program har olika inriktningar,
            möjlighet till val inom programmen och en gemensam plattform av
            kunskaper.
          </note>
          <note>
            Det ska finnas teoretiska program inriktade mot studier på högskolan,
            och utbildningen ska hålla en kvalitet som svarar mot högskolans
            krav. Yrkesprogrammen ska hålla en nivå som leder till arbete
            direkt efter examen och som ska ge högskolebehörighet om man så
            önskar. Det ska också finnas lärlingsprogram där utbildningen
            är mer knuten till företag och lärande under arbete. Efter lärlings-
            och yrkesprogram ska det vara möjligt att nå kvalificerad yrkeskunskap
            inom en yrkeshögskola.
          </note>
          <note>
            Herr talman! Yrkeskunnandet måste uppvärderas och få ökad status
            bland våra ungdomar. Budskapet om att det enda som räknas är att
            vara behörig till akademiska studier har varit förödande. Samtidigt
            som det finns en hög ungdomsarbetslöshet skriker företagen efter
            yrkeskunnigt folk. Här är det matchning som behövs och bättre
            information om vilka utbildningar som faktiskt leder till jobb
            och som har framtiden för sig. Vi borde alla hjälpas åt att kommunicera
            ut att alla gymnasielinjer faktiskt kan ge högskolebehörighet
            om man så önskar. Det är också viktigt att det finns möjligheter
            till en andra chans eller till att komplettera sin utbildning
            om man så skulle behöva i framtiden.
          </note>
          <note>
            Sedan 2014 finns nu en ny anställningsform för lärlingar. Den
            som går en gymnasial lärlingsutbildning inom något av gymnasieskolans
            yrkesprogram kan numera bli anställd i en ny form. Vi i allianspartierna
            menar att arbetsgivarnas möjlighet att bedriva lärlingsutbildning
            bör utökas.
          </note>
          <note>
            Herr talman! Flera har tagit upp Gymnasieutredningen. Flera av
            ledamöterna i utbildningsutskottet ingår i denna. Den har som
            syfte att lägga fram förslag för att öka genomströmningen i gymnasieskolan.
            Det kan inte fortsätta som nu, det vill säga att 69 procent av
            eleverna klarar gymnasiet på de tre utsatta åren.
          </note>
          <note>
            Att det ser ut så kan ha många olika orsaker. Man kanske väljer
            fel från början. Andra klarar inte den linje de valt. Många gånger
            saknas tillräckligt stöd för att man ska komma vidare i sina studier.
          </note>
          <note>
            En betydande orsak till avhoppen skulle kunna vara de så kallade
            kursbetygen. I dag får man ett kursbetyg i årskurs 1. Klarar man
            inte kursen och får ett dåligt betyg är man i princip redan utslagen.
            Betyget kommer att finnas med i avgångsbetyget, och kursbetygen
            så som de är utformade i dag spär också på stressen och betygshetsen
            inom skolan.
          </note>
          <note>
            Det är bra att Gymnasieutredningen får tilläggsdirektiv att även
            titta på denna centrala fråga för att komma åt mängden avhopp
            som sker på gymnasiet.
          </note>
          <note>
            Herr talman! En förutsättning för att eleverna ska klara av sina
            studier är att de får den undervisningstid de har rätt till. Poäng
            på olika kurser har i dag ersatt den tidigare timplanen, men det
            finns i dag inga krav på hur många lektioner en gymnasieelev ska
            ha. Den mer flexibla poängplanen har på flera skolor blivit ett
            sätt att dra ned på lektioner för att spara pengar. Två tredjedelar
            av huvudmännen saknar riktlinjer för hur de följer upp undervisningstiden.
            Varje år kritiseras många skolor av Skolinspektionen för att eleverna
            får för lite undervisningstid. I en internationell jämförelse
            ligger Sverige lågt i antalet undervisningstimmar. Att vi dessutom
            inte ger våra elever de timmar de enligt lag har rätt till är
            förödande. Vi måste kunna garantera att våra elever får den undervisning
            de har rätt till, och det gäller både grundskolan och gymnasieskolan.
          </note>
          <note>
            Herr talman! De som av olika anledningar inte orkar med eller
            klarar av skolan behöver stöd mycket tidigare inom utbildningssystemet.
            Här gäller det att sätta in allt stöd och alla resurser i grundskolan
            så att man fort upptäcker de elever som halkar efter eller mår
            dåligt. Här blir tillräckliga resurser till elevhälsa centralt
            samt tillgången till specialpedagogisk kompetens. På de områdena
            har Kristdemokraterna väl genomarbetade och finansierade förslag.
          </note>
          <note>
            Jag yrkar bifall till reservation 7.
          </note>
          <note>
            (Applåder)
          </note>
          <note type="speaker">
            Anf. 50 STEFAN JAKOBSSON (SD):
          </note>
          <note>
            Herr talman! Sverigedemokraterna har inga yrkanden i frågan,
            men däremot har vi åsikter.
          </note>
          <note>
            Gymnasieutredningen är ett försök att komma underfund med det
            höga antalet avhopp som sker under gymnasiet. Alla har väl haft
            lite olika lösningar, och jag avser att även ge min bild av det
            hela från Sverigedemokraternas håll.
          </note>
          <note>
            Roger Haddad har talat föredömligt i frågan. Liberalerna har
            jag fått lära mig att man ska säga.
          </note>
          <note>
            Herr talman! En sak som inte har nämnts över huvud taget är statistiken
            över de årskurs 9-elever som pressades ut ur systemet. Jag är
            en av de lära ­ re som har sett hur många nior som man verkligen
            försöker få över kanten och pressa in på utbildningarna. Hur stora
            är avhoppen bland de elever som precis med nöd och näppe har klarat
            grundskolebetygen? Den statisti ­ ken behöver vi titta på innan
            vi över huvud taget kan föra diskussionen vidare.
          </note>
          <note>
            Jag tror att IV i dag är det största programmet av alla program.
          </note>
          <note>
            I Gymnasieutredningen är det tänkt att vi ska sätta oss ned och
            diskutera. Jag vinkade ivrigt med handen vid första mötet och
            hade ett förslag på att det är självklart dags att gå tillbaka
            till ett tvåårigt gymnasium för praktiker och esteter. Michael
            Svensson från Moderaterna var inne och nämnde något om detta.
          </note>
          <note>
            Så fritt fick vi dock inte tänka, herr talman – absolut inte.
            Det var nämligen jätteviktigt att gymnasiet var treårigt fortfarande.
            Då kom vi med förslag om att man i så fall borde införa mer praktik,
            erfarenheter av och framför allt kontakter med arbetslivet och
            näringslivet. Genom att göra mycket praktik, herr talman, får
            man nämligen också kontakter. I dagsläget och så som Sverige ser
            ut är kontakter det absolut lättaste sättet att få jobb. Men nej,
            så fritt fick vi inte heller tänka.
          </note>
          <note>
            Är det nu så viktigt att ha högskolepoäng finns faktiskt både
            komvux och folkhögskola. Det finns alltså två ytterligare vägar
            att gå, herr talman, för att läsa upp så att man får högskolekompetens
            om det nu är vad man eftersträvar. Jag tror på en återgång till
            tvåårigt gymnasium där man fakt iskt läser saker som är aktuella
            för arbetslivet. Här kan vi till exempel se att flera stora företag
            i Sverige har bestämt sig för att skapa egna gymnasier för att
            verkligen skapa elever man kan sätta i arbete. Det är ett sätt
            Sverigedemokraterna förespråkar. Det är mycket lovvärt. Eleverna
            får med stor sannolikhet också tillgång till arbete efter att
            de gått sin gymnasieutbildning.
          </note>
          <note>
            Vi stöder självklart också frågan när det gäller ämnesbetyg i
            stället för kursbetyg. Det är tonåringar vi talar om, herr talman.
            De är fulla med hormoner, och i årskurs 1 har de kanske ingen
            aning om vad de vill göra med resten av sina liv. Visste till
            exempel herr talman nen själv när han gick i årskurs 1 i gymnasiet
            att han skulle sitta här som talman ett antal år senare? Jag tror
            inte det. Det är otroligt viktigt att dessa människor ges chansen
            att reparera sina betyg. Det kan inte vara så att ett kursbetyg
            sätts och att du från början vet att du inte kommer att ha tillräckligt
            betyg för att söka vidare eller komma in på den arbetsplats du
            vill i livet.
          </note>
          <note>
            I dagsläget, herr talman, är världen så pass föränderlig att
            jag inte tror att någon av oss här inne kan säga exakt hur den
            kommer att se ut om tio eller femton år – eller ens om fem år.
            Det gör att lärarna måste vara otroligt flexibla och ha mycket
            nära kontakt med näringslivet. Här ser vi att det saknas, och
            jag tror att flera partier förutom vårt har nämnt frågan. De ungdomar
            som i dag går i gymnasiet har en mycket bredare men samtidigt
            smalare marknad att välja på, herr talman. När jag läste en fyraårig
            teknisk utbildning visste jag ungefär vilka yrken jag hade att
            jobba inom. I dagsläget är det inte lika specifikt. Samtidigt
            försöker vi bredda utbildningen så att vi lätt ska kunna gå vidare,
            och här finns det andra instanser att dra nytta av än just gymnasiet.
          </note>
          <note>
            Vi är självklart också för att de lärarlösa lektionerna tas bort.
            Att läsa en utbildning på 100 procent innebär att man också ska
            ha 100 procent lärartillsättning, herr talman. En lärarlös lektion
            är ingen lektion över huvud taget i min värld.
          </note>
          <note>
            En breddad lärlingsutbildning för esteter och praktiker tror
            jag skulle kunna göra mycket stor nytta, herr talman – framför
            allt med koppling direkt till näringslivet.
          </note>
          <note>
            Vi hör också att universiteten och högskolorna klagar på kvaliteten,
            herr talman. Specifikt KTH, för att ta ett exempel, har klagat
            på kvaliteten. Jag tror inte att det är gymnasieskolorna som är
            grundproblemet. Jag tror faktiskt att vi får titta så långt tillbaka
            som till det vi hade en debatt om för bara ett par timmar sedan,
            nämligen grundskolan. Om vi inte har en röd tråd ända nedifrån
            förskolan och hela vägen upp till forskningsnivån kan vi inte
            få ett väl fungerande system, herr talman.
          </note>
          <note>
            Här tror jag att lösningen ligger, och jag tycker att hela frågan
            är alldeles för viktig för att vi ska stå och banka varandra i
            huvudet med den ena idén efter den andra. Här måste vi komma överens
            allihop tillsammans. Vårt parti är det första som sätter sig i
            förhandlingsstolen för att komma överens om en gemensam politik
            för allt från förskolan till rymdforskning.
          </note>
          <note type="speaker">
            Anf. 51 DANIEL RIAZAT (V) replik:
          </note>
          <note>
            Herr talman! Jag skulle vilja lyfta upp en fråga som Stefan Jakobsson
            och hans parti numera väljer att gömma undan och sopa under mattan.
            Jag skulle vilja tala om frågan som handlar om våra resurser,
            vår gemensamma välfärd och vart våra resurser tar vägen. Jag skulle
            vilja tala om vinsterna i välfärden och specifikt i skolan.
          </note>
          <note>
            När Sverigedemokraterna gick till val 2014 var det ett löfte
            att man skulle begränsa vinsterna i välfärden. För ett par månader
            sedan blev man inbjuden av ett antal riskkapitalbolag och näringslivsaktörer,
            och i dag har Sverigedemokraterna intagit en annan ställning:
            att våra barns och elevers resurser – de skattepengar jag, mina
            föräldrar och andra i det här samhället betalar in – ska kunna
            gå till riskkapitalbolag med skattekonton på Jersey och Guernsey.
          </note>
          <note>
            Samtidigt har Sverigedemokraterna mage att skylla resursbristen
            inom olika områden i välfärden på nyanlända barn, ensamkommande
            och andra flyktinggrupper. Jag skulle vilja fråga hur Stefan Jakobsson
            menar att det hänger ihop när Sverigedemokraterna helt plötsligt,
            efter påtryckningar från näringslivsaktörer, ändrar sig till att
            helt enkelt bli skatteplanerarnas och riskkapitalbolagens bästa
            vän. Hur går det ihop samtidigt som Sverige ­ demokraterna skyller
            resursbristen på nyanlända?
          </note>
          <note type="speaker">
            Anf. 52 STEFAN JAKOBSSON (SD) replik:
          </note>
          <note>
            Herr talman! Jag trodde väl att friskolorna och vinsterna i välfärden
            skulle vara en annan debatt, men vill Daniel Riazat tala om det
            ska jag självklart tala med honom om det.
          </note>
          <note>
            Jag är från början byggare. Jag vet att de byggnadsfirmor som
            fanns i Sverige och som inte höll kvaliteten fanns för möjligtvis
            ett eller två jobb, och sedan tappade de det. Jag tror att exakt
            samma struktur kommer att gälla för de friskolor eller friskol
            e enheter där man avser att stoppa pengar på platser där de inte
            kommer att göra någon nytta. De kommer att försvinna. De kommer
            möjligtvis att existera under en kort tid och kanske förorsaka
            en och annan elevs dåliga val så att man måste välja om och komma
            någon annanstans, men jag tror inte att riskkapitalbolagen kommer
            att vara ett problem så som Daniel Riazat här vill lyfta upp det,
            herr talman.
          </note>
          <note>
            Jag ser i stället friskolorna som en tillgång. Jag tror att Daniel
            Riazat tillsammans med mig vet att vi om vi inte haft friskolorna
            aldrig hade klarat av att ta emot de 71 000 personer som har kommit
            nu. Där går friskolorna in frivilligt och väljer att ta ett utrymme
            för att ta emot personer som kommer – och inte bara de som kommer
            utan även de andra.
          </note>
          <note>
            Sedan vet jag inte om Daniel Riazat satt och gjorde någonting
            annat med telefonen eller någonting och inte lyssnade på vad jag
            sa, men i grundskoledebatten tog jag upp att de elever som når
            absolut störst framgångar i dag är nyanlända flickor. Det är de
            som stiger absolut snabbast i systemet. Här ser jag inget som
            helst problem med att vi skulle ha en specifik inriktning.
          </note>
          <note>
            Om Daniel Riazat inte själv har varit inne och tittat rekommenderar
            jag honom att titta på barnombudsmannen.se. Där finns all statistik
            över alla elever i hela Sverige och hur det har gått med deras
            betygsresultat. Där kan man tydligt se att andra generationens
            pojkar som bor i segregerade områden och har andra möjligheter
            att tjäna pengar – det är tyvärr via den kriminella vägen eller
            kanske olagliga vägar – väljer den möjligheten och väljer bort
            skolan. Där har vi den största gruppen som drar ned. Det är inte
            de nyanlända; det har vi aldrig sagt.
          </note>
          <note type="speaker">
            Anf. 53 DANIEL RIAZAT (V) replik:
          </note>
          <note>
            Herr talman! Jag tycker ändå att man får ge Stefan något slags
            kredd för att han på ett ganska skickligt sätt glider undan från
            den fråga jag ställde. Den handlade om hur det kommer sig att
            Sverigedemokraterna inför valet gick ut med att man skulle begränsa
            vinsterna i välfär den.
          </note>
          <note>
            Då betydde nämligen detta någonting för honom och för de övriga
            som representerar Sverigedemokraterna, men efter att ha haft möten
            med näringslivsaktörerna har man ändrat sig. I dag har man valt
            att bli riskkapitalisternas bästa vän. Man har valt att ge resurser
            till dem som sitter här i publiken och till dem som har skattekonton
            i skatteparadis. På vilket sätt är det att vara ett ansvarsfullt
            parti? Sedan tidigare vet vi ju att Sverigedemokraternas budgetförslag
            som sådant inte går att genomföra såvida man inte vidtar åtgärder
            jag tror att vi alla vill ta avstånd ifrån. Hur kommer det sig
            att Sverigedemokraterna ändrade sig på den här punkten?
          </note>
          <note>
            Försök också att inte använda retoriska knep när det handlar
            om nyanlända fli ckor etcetera, Stefan Jakobsson! Jag är ett av
            de barn som har kommit hit som flyktingar, och det är knappast
            så att Sverigedemokraternas politik skulle ha gynnat mig eller
            kommer att gynna någon av mina systrar och bröder som kommer i
            dag. Det behöver du alltså inte tala om för mig.
          </note>
          <note>
            Man kan dock se det paradoxala i ett parti som försöker bygga
            upp en konfliktlinje mellan människor från ett annat land, som
            har en annan kultur och ett annat ursprung, och välfärden – samtidigt
            som välfärdens problem är ansvarslösa politiker på högerkanten,
            inklusive Sverigedemokraternas representanter, och företagare
            som riskkapitalister som urholkar vår välfärd på resurser.
          </note>
          <note>
            Där menar jag att Sverigedemokraterna bör vara lite tydligare
            gentemot sina väljare, som röstade på dem med löftet att man skulle
            begränsa vinst ­ erna i välfärden. Annars ljuger man ju, precis
            som folk förväntar sig att en del politiker ska göra.
          </note>
          <note type="speaker">
            Anf. 54 STEFAN JAKOBSSON (SD) replik:
          </note>
          <note>
            Herr talman! Jag kan ta ett exempel på hur Sverigedemokraterna
            har förändrat sin politik.
          </note>
          <note>
            Tidigare var det så att om man skulle ansöka om att starta friskola
            ansökte man till Skolinspektionen och fick sedan ett ja eller
            nej. Där hade kommunen nästan ingenting att säga till om. Sedan
            vet jag att regeringen hade ett förslag om att införa ett kommunalt
            veto. Vi sa att vi var villiga att sätta oss ned och tänka på
            vad det skulle innebära. Men vi valde en mellanväg; vi är pragmatiska.
            Vi tittade på hur man kunde göra det här.
          </note>
          <note>
            Herr talman! Självklart får friskolorna ansöka, och sedan får
            kommu ­ nerna överklaga. Vi har också föreslagit en specialinstans
            i Skolinspektio ­ nen vars enda uppgift är att ta hand om just
            dessa ansökningar, så att det blir en likvärdighet över hela Sverige.
            Nej, det är inte Alliansens politik. Nej, det är inte regeringens
            politik. Men det är en medelväg däremellan.
          </note>
          <note>
            Vi är pragmatiska och styr på så sätt välfärden dit vi tycker
            att det är bra. Vi är ett mittenparti, och det försöker vi stå
            fast vid, herr talman.
          </note>
          <note>
            Att vi skulle vara företagens bästa vän låter jag vara osagt.
            Det finns väl kanske andra som vill ta den titeln, herr talman.
          </note>
          <note>
            Sedan kan Daniel Riazat tyvärr inte låta bli försöka ge oss lite
            epitet. Jag kan bara nämna ett exempel för allas intresse här.
            Sverigedemokraterna har fler lokala företrädare som är utlandsfödda
            än vad Centern, KD, Moderaterna och Liberalerna har. Javisst,
            Miljöpartiet, Vänsterpartiet och Socialdemokraterna ligger strax
            över oss procentuellt sett. Men dessa är alltså lokala företrädare
            som är utlandsfödda. Det innebär alltså att vi skulle behöva sparka
            ungefär 20 procent av våra kandidater ute i riket.
          </note>
          <note>
            Detta fungerar inte och är inte hållbart längre, framför allt
            inte nu när Socialdemokraterna och regeringen för en politik som
            är hårdare än den vi själva föreslog för några år sedan.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12 .)
          </note>
          <note>
            § 7 En fråga om konsumentskyddet vid semesterboende
          </note>
          <note>
            Civilutskottets betänkande 2015/16:CU20
          </note>
          <note>
            En fråga om konsumentskyddet vid semesterboende (prop. 2015/16:84)
          </note>
          <note>
            f öredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades under § 12 .)
          </note>
          <note>
            § 8 Punktskatter
          </note>
          <note>
            Skatteutskottets betänkande 2015/16:SkU18
          </note>
          <note>
            Punktskatter
          </note>
          <note>
            föredrogs.
          </note>
          <note type="speaker">
            Anf. 55 PER ÅSLING (C):
          </note>
          <note>
            Herr talman! Ett av de mest accepterade sambanden i ekonomisk
            forskning är att det som har hög skatt blir det mindre av och
            att det som har låg skatt blir det mer av. Bland de bästa beslut
            som riksdagen kan fatta för jobben och ekonomin är därför att
            sänka skatterna på jobb och företagande samtidigt som man höjer
            dem på miljöförstöring. Skatterna blir dessutom mindre snedvridande.
          </note>
          <note>
            Denna enkla princip följde vi i Alliansen under våra åtta år
            vid makten. Vi sänkte inkomstskatter och företagsskatter samtidigt
            som vi höjde koldioxidskatten och premierade miljöbilar genom
            bonusar, för att ta några exempel.
          </note>
          <note>
            Andra åtgärder med C-märkta ministrar var höjningen av kärnavfallsavgiften
            i enlighet med riksdagsbeslut. Kärnkraftsindustrin fick själv
            ta kostnaden för verksamheten. Dessutom förberedde vi och tog
            fram besluts underlag för införande av bonus– malus-system för
            bilar, avgifter för plastpåsar med mera. Detta är reformer som
            vi inte sett någonting av.
          </note>
          <note>
            Det är uppenbart att den sittande regeringen inte bara har begravt
            en grön skatteväxling som idé utan gör precis tvärtom. Regeringens
            politik är direkt kontraproduktiv på det här området. Man inför
            skatter som missgynnar det förnybara och skapar i stället incitament
            för att använda fossila energislag.
          </note>
          <note>
            Herr talman! När regeringen i höstens budgetproposition presenterade
            sina skattehöjningar var de inte bara höga. Till 80 procent höjdes
            skatten på jobb. Miljö skatternas andel var endast c a 10 procent.
          </note>
          <note>
            Låt mig ta två exempel där det är uppenbart att regeringen tappat
            styr ­ åran i den gröna skattepolitiken.
          </note>
          <note>
            Först och främst har skatten höjts på biobränslen. Sverige har
            länge fört en dragkamp med EU-kommissionen för att slippa höjd
            skatt på biobränslen, eftersom kommissionen orimligt hävdat att
            biobränslen överkompenserats jämfört med fossila bränslen. Bara
            ett halvår efter det att vi fått en ny regering meddelade finansminister
            Magdalena Andersson att man förlorat denna kamp. Skatten på etanol
            höjdes med en krona litern.
          </note>
          <note>
            Skattehöjningarna från 2015 och hittills under 2016 har lett
            till ett akut läge där etanolförsäljningen är rekordlåg och biodieselvolymerna
            störtdyker. Det beror på att skattehöjningarna på biodrivmedel
            trätt i kraft samtidigt som oljepriset är rekordlågt. Som exempel
            räknar branschen med en årlig volymminskning på 150 000 kubikmeter
            biodiesel, och den accelererar. Samtidigt är etanolförsäljningen
            rekordlåg. Försäljningen av E85 sjönk med 40 procent under 2015.
            I december månad var nedgången hela 55 procent.
          </note>
          <note>
            Herr talman! En av de viktigaste åtgärderna för att klara klimatutmaningarna
            och infria ambitionerna vid klimatmötet i Paris är att ersätta
            det fossila bränslet med det förnybara. Här måste regeringen skyndsamt
            agera och skapa acceptabla villkor för fordonsbränslen baserade
            på förnybara substrat.
          </note>
          <note>
            En ny rapport från Energimyndigheten visar att skattehöjningarna
            var helt onödiga och att dessa kraftigt försämrat biodrivmedlens
            konkurrenskraft gentemot fossil bensin och diesel. Rapporten visar
            att regeringens skattehöjningar snarare gynnat de fossila drivmedlen
            som överkompenserats gentemot de förnybara. Det visar sig att
            ingen överkompensation har skett för några biodrivmedel under
            2015. Därmed var regeringens skattehöjningar helt omotiverade.
          </note>
          <note>
            Det enda rimliga måste vara att regeringen premierar det förnybara,
            då långsiktiga och goda villkor för de förnybara drivmedlen är
            av yttersta vikt för att klara en fortsatt omställning.
          </note>
          <note>
            Herr talman! Solkraft och vindkraft för eget bruk var skattebefriat
            under Alliansens tid. Där hade vi börjat se en snabb utveckling.
            Bland annat bostadsrättsföreningar och sjukhus satte upp solpaneler
            för sin elförsörjning. Men i ett avtal om elcertifikaten med Norge
            förhandlade Sverige bort den svenska skattebefrielsen på sol-
            och vindkraft. Alliansregeringen fick samma krav men höll emot
            i förhandlingarna.
          </note>
          <note>
            Jag ser med stor oro på att regeringen aviserar allt fler skatter
            som leder till färre jobb med små eller inga effekter på miljön.
            Regeringen fortsätter tyvärr att argumentera för och förbereda
            införandet av vad man kallar en vägavgift. Det är inget annat
            än en skatt på avstånd. En avståndsbaserad kilometerskatt kommer
            att särskilt drabba företag och människor som bor och verkar på
            landsbygden. Styrmedel som har ensidigt fokus på avstånd snarare
            än på bränsle och utsläpp bör av uppenbara skäl undvikas. Miljöeffekten
            av sådana styrmedel blir mycket liten, eftersom alternativ transportinfrastruktur
            saknas på många platser i landet, samtidigt som jobb beroende
            av lastbilstransporter drabbas.
          </note>
          <note>
            Herr talman! Låt mig avslutningsvis kommentera centermotionen
            3027 om att riksdagen bör ställa sig bakom kravet att se över
            ett avskaffande av reklamskatten på annonser i kommersiella medier,
            och då pratar vi om papperstidningar. Det är ett ställningstagande
            som både regeringar och riksdagar oberoende av majoritet gjort
            vid flera tillfällen under flera årtion ­ den. I ett läge där
            papperstidningarna går på knäna är kravet mer relevant än någonsin.
          </note>
          <note>
            Herr talman! Jag står bakom Centerpartiets samtliga reservationer,
            men för tids vinnande yrkar jag bi fall endast till reservation
            nr 3 angående energiskatt.
          </note>
          <note type="speaker">
            Anf. 56 CECILIE TENFJORD-TOFTBY (M):
          </note>
          <note>
            Herr talman! Det är min första debatt i skatteutskottet, och
            jag var inte medveten om att jag hade så mycket viktiga saker
            att säga om punktskatter. Därför vill jag redan nu säga att jag
            nog kommer att dra över min talartid.
          </note>
          <note>
            Herr talman! Jag yrkar bifall till reservationerna 1 och 5.
          </note>
          <note>
            Herr talman! Skola, vård, omsorg och infrastruktursatsningar
            – Sverige är ett av världens bästa länder att leva i och ska så
            vara även i framtiden. Det kräver självklart att staten har inkomster
            för att klara av satsningar och möta utmaningar. Det som är bra
            ska eftersträvas, och vissa företeelser, till exempel höga koldioxidutsläpp,
            är oönskade och ska bekämpas.
          </note>
          <note>
            Att beskatta olika varor och tjänster är i ett modernt samhälle
            alltså ett sätt för staten att få in medel till sina satsningar,
            att lyfta det som är bra och att motverka oönskade beteenden.
          </note>
          <note>
            Herr talman! I utskottets betänkande används orden ”kostnader
            för samhällsekonomin” som argument för den rödgröna regeringen
            att införa en kilometerskatt på tunga fordon. Jag återkommer till
            detta förslag senare men tycker att just orden ”kostnader för
            samhällsekonomin” är väsentliga när vi nu debatterar effekten
            av olika skatter.
          </note>
          <note>
            Det som kortsiktigt kan vara bra för statskassan kan på längre
            sikt bli katastrofalt för olika branscher, svenska jobb och, i
            förlängningen, vår välfärd.
          </note>
          <note>
            Den rödgröna regeringen verkar inte inse detta och har infört
            och hotar att införa skatter som är direkt skadliga för våra företag
            och jobb och för möjligheten för människor att arbeta och bo på
            landsbygden.
          </note>
          <note>
            Förra året höjdes effektskatten på kärnkraft från 14 procent
            till 17 procent. I interpellationsdebatter hävdade statsrådet
            Ibrahim Baylan att detta var en ren fiskal skatt och att även
            alliansregeringen höjde effektskatten.
          </note>
          <note>
            Det som regeringen antingen inte förstod eller inte ville erkänna
            var att denna skatt i allra högsta grad är styrande. Att höja
            skatten i tider med överskott och goda marginaler är en sak. Men
            att göra det när samtliga kraftslag går på knäna på grund av historiskt
            låga elpriser och dålig, för att inte säga negativ, lönsamhet
            är direkt inkompetent.
          </note>
          <note>
            Oavsett vad man tycker om kärnkraften står den i dag för ca 40
            procent av den svenska elförsörjningen. Det som har hänt efter
            skattehöjningen är att besked har kommit om att fyra reaktorer
            stängs. Ägarna till de kvarva ­ rande sex reaktorerna signalerar
            mycket tydligt att även dessa är i farozon ­ en för en snabbavveckling.
          </note>
          <note>
            Kärnkraftsindustrin står just nu inför stora investeringsbeslut
            i kärnkraftssäkerhet. Den behöver besked i dag om vad regeringen
            avser att göra. Den svenska elintensiva industrin är orolig, fackföreningen
            IF Metall är mycket orolig och vi här inne borde vara oroliga.
            Men vad gör regeringen? Absolut inget.
          </note>
          <note>
            Regeringen hänvisar frågan till Energikommissionen , som har
            till uppgift att ta fram en energipolitik för Sverige som ska
            gälla efter 2025. Men kärnkraftsindustrin behöver svar nu.
          </note>
          <note>
            Tidigare i vintras väcktes visst hopp om att regeringen kanske
            började inse sitt misstag. Både Löfven och Baylan erkände att
            effektskatten inte är enbart en fiskal angelägenhet utan att den
            också är styrande och leder till en snabbnedstängning av vår elproduktion.
          </note>
          <note>
            Tyvärr verkar det ha stannat vid dessa tomma ord. Inga ytterligare
            besked har kommit, och nu står vi inför en situation där vi redan
            2020 måste stänga ned 40 procent av vår elproduktion på grund
            av att nödvändiga investeringar i kärnkraftssäkerheten inte görs.
          </note>
          <note>
            Herr talman! Detta visar inte bara på inkompetens. Det är direkt
            skadligt och farligt för företagen, jobben och den svenska välfärden.
          </note>
          <note>
            Vi inser att Moderaternas föreslagna sänkning av effektskatten
            till den tidigare nivån på 14 procent inte räcker. Men det är
            en tydlig signal från oss om att vi inser allvaret och är beredda
            att vidta ytterligare åtgärder för att säkra den svenska elproduktionen.
          </note>
          <note>
            Herr talman! Tyvärr stannar inte regeringens skadliga skattepolitik
            vid detta. Dieselskatten höjdes vid årsskiftet med följden att
            jordbrukets och skogsbrukets konkurrenskraft försämras. Vi behöver
            i stället sänkt diesel ­ skatt för att stärka jordbrukets och
            skogsbrukets konkurrenskraft.
          </note>
          <note>
            Vi moderater anser att kostnaderna för jordbrukets och skogsnäringens
            transporter ska ligga på nivåer som inte hämmar konkurrenskraften.
          </note>
          <note>
            I tillägg till detta har regeringen även för avsikt att införa
            en avståndsbaserad lastbilsskatt. Det är skattekostnader som gör
            landsbygdsföretagen mindre konkurrenskraftiga.
          </note>
          <note>
            Vi säger nej till skadliga skattehöjningar på transporter. I
            stället gör vi en satsning med nedsatt skatt på diesel för jordbruket
            i syfte att minska kostnader och stärka konkurrenskraften. Vi
            ökar nedsättningen med 50 öre per liter. Denna satsning är större
            än regeringens sammanlagda kompensation till jordbruk och skogsbruk.
          </note>
          <note>
            Moderaterna satsar 170 miljoner kronor per år 2016 – 2018 på
            en nedsättning av dieselskatten inom jordbruk och skogsbruk.
          </note>
          <note>
            Herr talman! En röd tråd i den rödgröna regeringens skattepolitik
            verkar vara att beskatta allt som rör sig och som gör det möjligt
            för företag och människor att leva utanför storstäderna.
          </note>
          <note>
            Nu utreds även hur en flygskatt ska kunna införas. De rödgröna
            tycker att man bör välja andra alternativ. Vilka är inte helt
            klart, men förmodligen avses tåg. En resa från Haparanda till
            Malmö tar som snabbast 21 timmar och 27 minuter , enligt SJ:s
            information. Ska man bara till Stockholm kommer man snabbast från
            Haparanda till Stockholm på 13 timmar och 28 minuter.
          </note>
          <note>
            Detta är inte samhällsekonomiskt hållbart om man verkligen vill
            att hela Sverige ska leva. Det är dags för regeringen att antingen
            erkänna att man inte värnar om landsbygden eller, om man faktiskt
            gör det, att sluta straffbeskatta allt som gör det möjligt att
            fungera utanför Stockholm.
          </note>
          <note>
            Herr talman! Vi ska självklart lyfta fram och gynna de alternativ
            som är bra för klimat och miljö. Därför yrkar vi i dag bifall
            till reservationen om långsiktiga förutsättningar för biodrivmedel.
            Det ska löna sig att göra rätt, och vi ska underlätta att göra
            rätt. Vi behöver bryta fordonsflottans fossilberoende.
          </note>
          <note>
            D ärför vill M oderaterna att den lägre beskattningen av biodrivmedel
            ska gälla i fyra år i stället för som nu bara i ett år i taget.
            En långsiktighet och en möjlighet för dessa drivmedel och de fordon
            som använder biodrivmedel att utvecklas måste komma till stånd
            för att de ska bli konkurrenskraftiga.
          </note>
          <note>
            Tillsammans med satsningen på biodrivmedel är det viktigt att
            beskatta de fordon som smutsar ned. Därför föreslog vi i vår budgetmotion
            en höjd fordonsskatt genom att koldioxidgränsen sänks från 111
            gram per kilometer till 108 gram per kilometer. Denna skattehöjning
            är inte bara styrande utan stärker statens finanser med 360 miljoner
            per år.
          </note>
          <note>
            Herr talman! Finns det då inget positivt att säga om den rödgröna
            regeringens skattepolitik? Jo, jag måste trots allt ge regeringen
            en eloge för att man faktiskt följer upp ett av riksdagens hittills
            135 tillkännagivanden genom att inte återinföra en skatt på handelsgödsel.
            Det är en skatt som annars skulle vara unik för Sverige och skada
            det svenska lantbrukets konkurrenskraft.
          </note>
          <note>
            Det svenska lantbruket lever i dag under ett högt skattetryck
            jämfört med sina konkurrenter. Att handelsgödselskatten inte återinförs
            är bra, men återstår gör tyvärr den föreslagna indexuppräkningen
            av skatt på drivmedel, den föreslagna kilometeravgiften och den
            föreslagna köttskatten.
          </note>
          <note>
            Ett lands skattesystem ska säkra inkomster och leda till en önskad
            utveckling. Tyvärr gör inte den rödgröna regeringen detta. Vi
            riskerar med dagens skattetryck att utarma företag, förlora jobb
            och riskera vår välfärd.
          </note>
          <note>
            De tidigare citerade kostnaderna för samhällsekonomin har tyvärr
            en annan innebörd för de rödgröna än för oss. Vi, herr talman,
            vill ha ett skattesystem som gynnar hela Sverige, företagen och
            jobben och inte bara Magdalena Anderssons plånbok.
          </note>
          <note>
            (Applåder)
          </note>
          <note type="speaker">
            Anf. 57 DAVID LÅNG (SD):
          </note>
          <note>
            Herr talman! Jag ska försöka hålla mig inom utsatt tid.
          </note>
          <note>
            I detta betänkande, SkU18 Punktskatter , har Sverigedemokraterna
            fyra reservationer. Vi står bakom samtliga dessa, men för tids
            vinnande yrkar jag bifall endast till reservation 2.
          </note>
          <note>
            Punktskatter, skatter på specifika varor och tjänster, fungerar
            som styrmedel i syfte att påverka produktion och konsumtion i
            en viss riktning. Sverigedemokraterna har inga invändningar mot
            att punktskatter används för att styra bort användningen av produkter
            som är skadliga för folkhälsan och miljön.
          </note>
          <note>
            Vi konstaterar att punktskatterna ger ett välkommet tillskott
            i statskassan. Enligt Skatteverkets statistiska årsbok, som gavs
            ut 2015, inbringade punktskatterna åren 2009 – 2014 över 120 miljarder
            kronor per år, även om det minskat något sedan 2010.
          </note>
          <note>
            Något som vi återkommande har invänt mot är hur vissa punktskatter
            påverkar den svenska landsbygden. En mycket stor del av Sveriges
            yta utgörs av landsbygd. Att dessa delar av Sverige fortsätter
            att leva står och faller med dem som bor och verkar där. Vi vill
            balansera det vi uppfattar som en storstadsfixering genom att
            i någon mån vrida fokus mot den del av Sverige som ligger utanför
            storstäderna. Vi menar att Sverige utgör en helhet och att det
            som är bra för landsbygden är bra för hela Sverige.
          </note>
          <note>
            En fråga inom punktskatteområdet som återkommande debatterats
            i denna kammare ända sedan Sverigedemokraterna kom in i riksdagen
            2010 och som föregående talare tog upp är skatten på handelsgödsel.
            Vid åtminstone två tillfällen då detta behandlats här i kammaren
            har Sverigedemokraterna genom sin vågmästarställning lyckats förhindra
            ett återinförande.
          </note>
          <note>
            Vi konstaterar med viss lättnad att betänkandet signalerar att
            regering ­ en inte kommer att verka för ett återinförande inom
            den närmaste framtiden. Vi hade dock gärna förtydligat detta med
            ett tillkännagivande till regeringen, men vi får nöja oss med
            den positiva anda som vi ändå anar i betänkandet.
          </note>
          <note>
            Beträffande landsbygden har Sverigedemokraterna yrkat på att
            det inte bör införas en så kallad vägslitageskatt, som vi menar
            riskerar att drabba dem som bor och verkar på landsbygden.
          </note>
          <note>
            Herr talman! I betänkandet om punktskatter avslås en sverigedemokratisk
            motion om att energiskatten för verksamhetsutövare med serverhallar
            som huvudsaklig verksamhet ska likställas med den som råder för
            den energiintensiva industrin, det vill säga 0,5 öre per kilowattimme.
          </note>
          <note>
            I betänkandet om punktskatter från förra året hänvisades till
            en pågåen ­ de utredning om hur bland annat serverhallar behandlas
            skattemässigt. Utredningen blev klar i höstas. I årets betänkande,
            som vi debatterar nu, avslås motionen med hänvisning till att
            Regeringskansliet just nu bereder slutsatserna i denna utredning.
            Jag har ögnat igenom utredningen som hastigast. Jag får erkänna,
            herr talman, att jag inte har lusläst vartenda ord, men jag tycker
            mig ändå ha funnit att slutsatserna ligger ganska väl i linje
            med vårt yrkande. Det gäller alltså SOU 2015:87, där det står:
          </note>
          <note>
            ”Utöver de branscher som i dag använder mycket el kan användningen
            inom andra branscher komma att öka. Det tydligaste exemplet är
            storskaliga datacenter och serverhallar , för vilka det finns
            ett växande behov. Med ett kallt klimat har Sverige en konkurrensfördel
            gentemot sydligare länder, eftersom utrustningen då kan kylas
            med billig, kall luft. Trots detta är elanvändningen omfattande.
            Studien uppskattar att vidare utbyggnad av datahallar skulle kunna
            innebära att elanvändningen ökar till 4 – 5 TWh på årsbasis 2030.”
          </note>
          <note>
            Där står också: ”Enligt utredningens bedömningar är vissa företag
            som verkar i datacenterbranschen både elintensiva och utsatta
            för internationell konkurrens. Det är två faktorer som med nuvarande
            modell har ansetts motivera en lägre skattesats. Med beaktande
            av detta och potentialen i att understödja utvecklingen av en
            ny industri … som kan skapa nya arbetstillfällen i Sverige, anser
            utredningen att det finns tillräckliga skäl för att föreslå en
            lägre skattesats för datacenterbranschen. Utredningen lämnar därför
            ett sådant förslag.
          </note>
          <note>
            … Den lägre skattesatsen som i dagsläget gäller för tillverkning
            i industriell verksamhet föreslås gälla för datacenter där en
            näringsidkare, som huvudsakligen bedriver informationstjänstverksamhet,
            informationsbehandling eller uthyrning av serverutrymme med därtill
            hörande tjänster, utövar sådan verksamhet.”
          </note>
          <note>
            Herr talman! Detta tolkar jag som mycket positivt, och det kommer
            också att bli positivt under förutsättning att regeringen i sin
            beredning väljer att ta till sig dessa slutsatser.
          </note>
          <note>
            Ett något mindre positivt svar har vi fått på vår motion om beskattning
            av biodrivmedel. Det argument som framförs för att öka användandet
            av biodrivmedel är i huvudsak den klimatnytta man anser att de
            genererar. Det finns i och för sig anledning att ifrågasätta detta,
            åtminstone beträffan ­ de första generationens biodrivmedel.
          </note>
          <note>
            Uppodling av ny mark, som blir konsekvensen av ökat användande
            av dessa bränslen, förändrar markanvändningen på ett sätt som
            genererar en koldioxidskuld som kommer att ta många årtionden
            att kompensera för. Det finns forskning som har lyft fram tydliga
            konflikter mellan första generationens biodrivmedelsframställning
            och global livsmedelsförsörjning.
          </note>
          <note>
            Vi föreslår alltså en bredare analys över nyttan med dessa drivmedel,
            och en sådan bör genomföras. Där har utskottsmajoriteten svarat
            något som i alla fall jag tolkar som att ett ökat användande av
            biodrivmedel är överordnat allt annat.
          </note>
          <note type="speaker">
            Anf. 58 LARRY SÖDER (KD):
          </note>
          <note>
            Herr talman! Punktskatter är ett frestande ämne för en regering
            och ger många möjligheter att stärka statskassan och betala andra
            satsningar man vill göra. Det kan handla om skatt på vägtransporter,
            avfall, elektricitet, drivmedel och flyg, gödselskatt, alkoholskatt,
            tobaksskatt med mera, skatter som jag menar påverkar den enskilde
            och som borde användas med stor varsamhet och långa funderingar.
          </note>
          <note>
            Många av dessa skatter ligger på delar som vi vill se att samhället
            använder mindre av, till exempel alkoholskatt och tobaksskatt.
            Här ligger snarare finessen i att balansera en höjning av dessa
            skatter på ett sätt som får avsedd effekt och minskar konsumtionen.
          </note>
          <note>
            Det är inte alltid lätt att på rak arm säga vad som blir det
            bästa för samhället i stort. Men målet tror jag är tydligt för
            oss alla: Folkhälsan måste bli bättre, och de som drabbas hårdast
            i form av missbruk måste få vård och omsorg så att de kan ta sig
            ur det. Människovärdet är lika när man är missbruksberoende, men
            omsorgen från nära och samhället måste vara väldigt hög.
          </note>
          <note>
            Det finns även väderkvarnar man kan slåss mot, eller man kan
            införa punktskatter som inte alls får avsedd effekt, mer än att
            kunna finansiera någon annan del i budgeten som man vill genomföra.
          </note>
          <note>
            I budgetpropositionen aviserade regeringen att en skatt på handelsgödsel
            skulle införas den 1 januari 2016. Nu blev verkligheten en annan,
            vilket jag är glad för. Regeringen insåg att extra pålagor på
            våra bönder är fel väg att gå , samtidigt som syftet inte alls
            hade uppnåtts.
          </note>
          <note>
            Vi kristdemokrater anser att regeringen tydligt bör deklarera
            att man inte har för avsikt att återinföra skatt på handelsgödsel.
            Det som våra bönder behöver är vårt stöd inför framtiden och så
            lika villkor som möjligt gentemot bönder i andra EU-länder, inte
            osäkerheten kring kostnader och lönsamhet.
          </note>
          <note>
            Man kan även med punktskatter gynna det man anser ändå är bra
            för samhället i stort, eller rättare sagt gynna det genom att
            ta bort skatt. Svensk idrott har ca 600 000 ideella ledare som
            dagligen kämpar för att barn och unga ska kunna utvecklas. De
            är i många av våra ungdomars ögon en före ­ bild och har en stor
            inverkan på framtida värderingar.
          </note>
          <note>
            Att komma in i en gemenskap, få umgås, skapa och utvecklas tillsammans
            med andra är något vi som samhälle borde uppmuntra. Vi ser även
            att våra ungdomar rör sig alldeles för lite. Idrotten hjälper
            till så att väldigt många rör sig mer. Att man då som ideell ledare
            eller som förening försöker få pengarna att räcka till för den
            verksamheten man vill bedriva är illa nog. Vi som beslutsfattare
            kan inte nog uppskatta dessa ideella ledare som avsätter tid,
            kraft och engagemang för att vara med och skapa de framtida goda
            samhällsmedborgarna.
          </note>
          <note>
            Det känns inte alls rätt att man då har en reklamskatt som försvårar
            föreningens möjligheter att få ekonomin att gå ihop. Låt dessa
            ledare gör det som de faktiskt vill och är bäst på, så att de
            kan lägga mer tid på det uppdrag som de brinner för än att ragga
            pengar och betala den skatt som vi bestämmer att de ska betala.
            Att ta bort reklamskatten för ideella före ­ ningar skulle ge
            inte minst idrottsföreningarna mer pengar till sin verksam ­ het
            för barn och unga. Dessutom skulle den administrativa bördan minska.
          </note>
          <note>
            Regeringen har tillsatt en utredning som påvisar hur en flygskatt
            skulle kunna utformas. Vi är nog alla överens om målet att flyget
            ska minska sina utsläpp och därmed sin påverkan på vår miljö.
            Det intressanta är att man tänker sig att införa en flygskatt
            som i princip kommer att göra det ytterst svårt för de regionala
            flygplatserna att överleva. För min del kan man tänka sig en väg
            där man uppmuntrar alternativa bränslen och forskning kring det.
            Vi ska komma ihåg att kommunikationer blir allt viktigare för
            våra regioner och deras utveckling. Många av våra tågbanor är
            i dag fullt utnyttjade, och med tanke på regeringens fortsatta
            arbete kring snabbtåg lär inte de stambanor som finns i dag prioriteras
            för utbyggnad.
          </note>
          <note>
            Med det, herr talman, tänkte jag låta andra använda tiden – det
            är många som överskrider sin talartid – och yrka bifall till Kristdemokraternas
            reservation 14 om reklamskatten.
          </note>
          <note>
            (Applåder)
          </note>
          <note type="speaker">
            Anf. 59 HANNAH BERGSTEDT (S):
          </note>
          <note>
            Herr talman! Den svenska skattepolitiken var under många år en
            politik vars syfte i sak inte handlade om just skatter, mer än
            att de skulle finansiera stora kollektiva samhällsinvesteringar
            och viktiga samhällsreformer som vi gemensamt beslutar om. Skatterna
            skulle jämna ut skillnader mellan klass er , mellan generationer
            och mellan olika delar av vårt land, inte minst genom vad vi gör
            med skattemedlen på utgiftssidan.
          </note>
          <note>
            Det är en skattepolitik som har skapat förutsättningar för att
            alla ska kunna göra viktiga livsval utan rädsla. Det är en politik
            som bygger på att alla bidrar och där alla individer oavsett kön
            genom egen försörjning kan vara självständiga, med både rättigheter
            och ansvar. Det är ett skattesystem som finansierar generella,
            generösa välfärdsprogram från vaggan till graven och som utgör
            grunden för den välrenommerade svenska modellen, en modell som
            också har gett svenska och nordiska kvinnor mer av jämställdhet
            än i andra länder.
          </note>
          <note>
            I huvudsak gäller detta fortfarande. Men det torde vara uppenbart
            för alla och envar att generositeten har minskat och att generaliteten
            är ifrågasatt genom olika krav på prövningar från det allmännas
            sida gentemot medborgarna. Under de åtta borgerliga regeringsåren
            har prioriteringarna inte legat på att tillföra de resurser som
            krävs för generell välfärd utan i stället legat på kraftiga skattesänkningar.
          </note>
          <note>
            När skattesystemets fördelande och styrande effekter minskar
            och klyftorna i samhället vidgas, särskilt i frågan om hela landets
            möjligheter att växa, ökar också kraven på punktskatter med direktåterförening
            till orter eller län, exempelvis gruvskatt och skatt på vattenkraft,
            för att ge några exempel från mitt hemlän Norrbotten.
          </note>
          <note>
            Dagens betänkande omfattar dock inte främst den fiskala skattepolitiken
            utan just punktskatterna, som har som sitt huvudsyfte att styra
            konsumtionen för att uppnå gemensamt uppsatta mål inom valda områden,
            som folkhälsa, samt klara de miljömål som riksdagen har beslutat
            om.
          </note>
          <note>
            Jag yrkar härmed avslag på de motioner som behandlas i betänkandet.
          </note>
          <note>
            Våren 2015 inrättade samarbetsregeringen en kommission för jämlik
            hälsa. Kommissionen har i uppdrag att lämna förslag som kan bidra
            till att hälsoklyftorna i samhället sluts inom en generation.
            Det är ett regeringsmål som oppositionen borde sluta upp bakom.
            Kommissionens huvudsakliga fokus är hälsoskillnader mellan olika
            socioekonomiska grupper i samhället. Rökning och alkoholbruk,
            inte minst bland unga, är två delar som påverkar folkhälsan.
          </note>
          <note>
            En väg att styra konsumtion handlar om just punktskatter, som
            behövs för att uppnå målen men som behöver övervägas ur effektivitetssynpunkt
            och kompletteras med ytterligare åtgärder på finansieringssidan.
            Samarbetsregeringen vill till exempel utreda åtgärder för att
            bland annat minska antalet rökare och nyanvändare av tobaksprodukter
            och har under 2015 gett tilläggsdirektiv till den pågående Utredningen
            om genomförande av EU:s tobaksproduktdirektiv. Det finns en proposition
            som ligger på riksdagens bord och även en skrivelse om en samlad
            politik mot alkohol, narkotika, dopning och tobak som ska leda
            fram till 2020.
          </note>
          <note>
            Herr talman! Punktskatterna spelar också en betydande roll för
            att upp ­ nå de av riksdagen uppsatta miljömålen. När samarbetsregeringen
            tog över kunde vi summera att Sverige stod inför hotet att missa
            14 av 16 miljömål, ett beklämmande facit för borgerlig och centerpartistisk
            miljöpolitik.
          </note>
          <note>
            För att ta denna fråga på allvar och uppnå dessa mål krävs kontrollsta
            ­ tioner för uppföljning av de klimat- och energimål som har satts
            till bland annat 2020, en skrivelse som har lämnats från M iljö-
            och energideparte ­ mentet så sent som i slutet av januari.
          </note>
          <note>
            Långsiktighet och förutsägbarhet är en av de frågor som står
            högst på dagordningen när vi uppvaktas av de aktörer som omfattas
            av målsättningarna om minskad miljö- och klimatpåverkan. Därför
            anser regeringen att det är viktigt med blocköverskridande arbete
            likt Energikommissionen men också att se till att de åtgärder
            som sätts in ger möjlighet till omställning hos svenska företag,
            vilket exempelvis sker genom stegvis höjning av koldioxidskatten
            för uppvärmningsbränslen utanför handelssystemet. Det ger mer
            tid för berörda företag att ställa om energianvändningen, samtidigt
            som det innebär att de kommer att kunna ligga i framkant.
          </note>
          <note>
            Vi måste se till att klimatavtalet från Paris lyckas och öka
            hushållning ­ en med våra resurser så att även kommande generationer
            får goda livsförutsättningar. Behovet av omställning i framtiden
            kommer knappast att bli mindre utan kommer snarare att öka.
          </note>
          <note>
            Hänsyn har också tagits till den utsatta konkurrenssituation
            som det svenska jord- och skogsbruket befinner sig i. Därför föreslog
            regeringen i budgetpropositionen, vilket antogs av riksdagen,
            att näringen i dess helhet kompenseras för den höjning som görs
            av energiskatten på diesel 2016. Därför höjs den nuvarande koldioxidskattereduktionen
            för arbetsmaskiner i jord- och skogsbruk till 1,43 kronor per
            liter. Höjningen innebär en kompensation med 199 miljoner kronor
            per år.
          </note>
          <note>
            Samarbetsregeringen vill ytterligare stärka konkurrenskraften
            för jord- och skogsbruket för att se en ökad produktion av livsmedel
            i Sverige. Därför höjs nedsättningen av koldioxidskatt eredaktionen
            ytterligare med 27 öre så att den totalt blir 1,70 kronor per
            liter. Den ytterligare höjningen kostar 100 miljoner kronor.
          </note>
          <note>
            Samarbetsregeringen meddelade i budgetpropositionen att man inte
            avser att återinföra skatten på handelsgödsel. Anledningen är
            det tillkänna ­ givande som riksdagen lämnade till regeringen.
            Regeringen vill i stället analysera behovet av andra former av
            beskattning för att minska spridning ­ en av tungmetaller och
            andra miljöfarliga ämnen i naturen. Att bortse från de åtgärder
            som krävs är att inte ta hand om framtida generationer.
          </note>
          <note>
            Biodrivmedlens utveckling har nämnts tidigare i debatten. Det
            är en viktig del för att nå det mål som vi har om en fossiloberoende
            fordonsflotta, samtidigt som detta har stor betydelse för nya
            arbetstillfällen och en ny marknad för våra skogsråvaror, inte
            minst för den del av landet som jag kommer från.
          </note>
          <note>
            Samarbetsregeringen arbetar med att hitta lösningar som ger stabila
            och långsiktiga spelregler som är kompatibla på EU-nivå. Man måste
            ju också ställa sig frågan: Om vi inte gör den anpassningen, vad
            innebär det för dem som är aktörer på marknaden? Jo, risken är
            att de hamnar i en situation där de blir återbetalningsskyldiga.
            I de samtal som vi för med aktörerna är det ganska tydligt att
            det inte är en situation som de vill komma i.
          </note>
          <note>
            Jag konstaterar att den borgerliga regeringen misslyckades med
            den då föreslagna kvotplikten. Den fick man helt enkelt kasta
            i papperskorgen.
          </note>
          <note>
            Samarbetsregeringen är medveten om tidspressen och de stora investeringar
            som riskerar att inte åstadkommas om vi inte ser till att hitta
            en lösning på sikt när det handlar om kvotplikten och inblandningen.
          </note>
          <note>
            Slutligen vill jag summera hur viktigt det är att ha en regering
            som ser hela landet, eftersom vurmen i denna talarstol till stor
            del har handlat om den delen av landet som jag bor i. Jag är väl
            medveten om hur långt det är mellan Haparanda och Stockholm. Jag
            kan bara ta perspektivet i mitt hemlän, det vill säga mellan Kiruna
            och Piteå.
          </note>
          <note>
            Det är ett stort land som vi bor i. Jag konstaterar att regeringen
            så sent som i förra veckan sa nej till förslaget i utredningen
            om att ta bort nedsättningen av Norrlandsskatten. I stället har
            regeringen presenterat ett alternativ för att behålla den, just
            för att man ser hela landet.
          </note>
          <note>
            Glädjande nog konstaterar vi i dag att Skatteverket backar från
            att lägga ned en del kontor runt om i landet, just för att det
            finns en tydlig signal från politiken att det är viktigt att se
            hela landet.
          </note>
          <note>
            När det gäller nedsättningen av energiskatten för digital industri
            har jag varit en av de aktörer som har varit mycket aktiv, både
            under opposi ­ tionstiden och med nuvarande regering, för att
            åstadkomma en möjlighet för nyetablering av digital industri.
          </note>
          <note>
            Till skillnad från David Lång har jag lusläst denna utredning.
            Dess ­ utom för jag, tillsammans med andra representanter från
            regeringspartier ­ na, en aktiv dialog. Jag ser fram emot regeringens
            svar på förslaget från utredningen som lämnades i höstas.
          </note>
          <note>
            (Applåder)
          </note>
          <note type="speaker">
            Anf. 60 CECILIE TENFJORD-TOFTBY (M) replik:
          </note>
          <note>
            Herr talman! Jag ska börja med att kommentera inledningen av
            Hannah Bergstedts anförande, då hon talade om statens inkomster.
            Jag vill bara påpeka för henne att statens inkomster faktiskt
            ökade med 40–70 miljarder kronor per år under alliansregeringens
            tid tack vare att vi förde en skattepolitik som gynnade arbete
            och företag.
          </note>
          <note>
            Jag har en fråga till Hannah Bergstedt om effektskatten. Vi vet
            att kärnkraftsindustrin nu måste investera mycket stora summor
            i ett oberoende säkerhetssystem för härdsmältor. För att de ska
            kunna göra det måste de veta att det faktiskt går att producera
            el från kärnkraft i Sverige framöver.
          </note>
          <note>
            Det finns tydliga krav från energibranschen och från fackförbundet
            Metall om att kärnkraftens framtid måste säkras. Vi vet att effektbristen
            i Sverige kommer att öka om kärnkraften försvinner.
          </note>
          <note>
            Min fråga till Hannah Bergstedt är om hon delar Ibrahim Baylans
            uppfattning att beslutet om effektskattens nivåer ska hänskjutas
            till Energikommissionen som har i uppgift att ta fram en energipolitik
            som ska gälla efter 2025, när vi vet att det inte kommer att ges
            dispens till de kvarvarande sex kärnkraftsreaktorerna efter 2020
            om de inte har investerat i ett oberoende säkerhetssystem för
            härdsmältor.
          </note>
          <note type="speaker">
            Anf. 61 HANNAH BERGSTEDT (S) replik:
          </note>
          <note>
            Herr talman! Vi kan konstatera att bristen på lönsamhet inom
            många delar av energisektorn i grunden beror på priset på elmarknaden.
            Sedan är behovet av högre säkerhetskrav, som blev effekten efter
            olyckan i Fuku ­ shima, en belastning för kärnkraften.
          </note>
          <note>
            Alltjämt återkommer långsiktighet i dialogen med sektorn. Om
            jag förstod frågan rätt är det viktigt när det kommer till energifrågan
            att vi hittar blocköverskridande långsiktiga överenskommelser.
            Det är ett område där det återkommande framförs kritik.
          </note>
          <note>
            Därför torde svaret på denna fråga vara att det självklart är
            viktigt att vi jobbar med långsiktighet även när det kommer till
            energiförsörjning och kärnkraftsfrågan. Att förslaget bearbetas
            i just Energikommissionen är en del av detta.
          </note>
          <note type="speaker">
            Anf. 62 CECILIE TENFJORD-TOFTBY (M) replik:
          </note>
          <note>
            Herr talman! Långsiktighet är bra. Men om vi inte får fatta beslut
            om hur effektskatten ska utvecklas i dag kommer det inte att finnas
            någon kärnkraft efter 2020. 40 procent av Sveriges elförsörjning
            kommer att försvinna från systemet. Vi kommer att bli beroende
            av att importera smutsig kolkraft från Tyskland och Danmark.
          </note>
          <note>
            Det finns en uträkning från Profu som visar att de svenska koldioxidutsläppen
            kommer att öka radikalt bara på grund av att de fyra reaktorer
            som det har fattats beslut om ska stängas kommer att stängas.
          </note>
          <note>
            Den rödgröna samarbetsregeringen är bara representerad till 50
            procent här i dag. Någon representant från Miljöpartiet finns
            inte i salen, vilket jag tycker är mycket anmärkningsvärt.
          </note>
          <note>
            Vi måste kunna ge besked till branschen i dag om hur effektskatten
            kommer att utvecklas. Annars kommer inte de nödvändiga investeringarna
            att komma till stånd. Då måste kärnkraftverken stängas, inte på
            grund av att de är dåliga utan på grund av att de inte följer
            just de säkerhetskrav som ledamoten påpekade krävs i dag.
          </note>
          <note>
            Vi måste få besked. Därför upprepar jag frågan. Stöder ledamoten
            Hannah Bergstedt Ibrahim Baylans hänvisning till Energikommissionen
            när det gäller effektskattens framtid? Det är ett beslut som inte
            kan fattas efter 2025 utan som måste fattas i dag.
          </note>
          <note type="speaker">
            Anf. 63 HANNAH BERGSTEDT (S) replik:
          </note>
          <note>
            Herr talman! På kort sikt är ett av de viktigaste besluten för
            att säkra elförsörjningen att riksdagen river upp beslutet om
            att avveckla effektskattsreserven. Vi anser att den ska förlängas
            efter 2020.
          </note>
          <note>
            När det kommer till frågan vem som ska hantera detta och vad
            den rödgröna regeringen anser i frågan, konstaterar jag alltjämt
            att vi är en minoritetsregering som dessutom vill ha breda blocköverskridande
            överenskommelser i en så pass viktig fråga som energifrågan.
          </note>
          <note>
            Jag konstaterar, efter vad som framkommit från representanterna
            från den borgerliga sidan, att man har ganska svårt att komma
            överens. Centerpartiet har köpt regeringens politik, Moderaterna
            och Kristdemokraterna vill köra en återställare och Liberalerna
            vill avskaffa den helt.
          </note>
          <note>
            Om vi ska tala om långsiktiga överenskommelser och spelregler
            på området behöver vi se till att jobba i Energikommissionen.
            Det är där förslagen ska komma och besluten ska tas.
          </note>
          <note type="speaker">
            Anf. 64 DANIEL SESTRAJCIC (V):
          </note>
          <note>
            Herr talman! I dag när vi diskuterar pun ktskatter diskuterar
            vi något som finansierar välfärden till betydande del. Som har
            nämnts tidigare i debatten rör det sig om ungefär 120 miljarder
            per år. En väl fungerande verksamhet över hela Sverige är avgörande
            för att detta ska fungera. Därför kan jag passa på att välkomna
            dagens besked från Skatteverkets generaldirektör Ingemar Hansson
            om att de lokala skattekontoren blir kvar. Det är en seger för
            politiken och för alla på skattekontoren som har kämpat för sina
            arbetsplatser.
          </note>
          <note>
            Herr talman! Det är avgörande med ett skattesystem som är rättvist
            och legitimt. Lika avgörande är det att använda skatterna för
            att främja folkhälsa, konsumtionsmönster och målet om att nå en
            hållbar värld som tar klimatutmaningarna på allvar. Med hjälp
            av punktskatterna påverkar vi människors beteende och kan underlätta
            för människor att i vardagen välja de alternativ som är bra för
            samhället i dess helhet.
          </note>
          <note>
            Det är av avgörande vikt att vi får en vägslitageavgift på plats
            så snart det bara går. Vänsterpartiet välkomnar därför den utredning
            som tillsattes förra våren och ser fram emot dess analys. För
            oss är det avgörande av flera olika skäl, som jag här vill nämna.
          </note>
          <note>
            Det ökar möjligheterna till styrning mot miljövänliga fordon.
            En vägslitageavgift ökar också möjligheten till kontroll av tunga
            vägtransporter. En vägslitageavgift bidrar till att långväga transporter
            kan flyttas över till både tåg och sjöfart. Och en vägslitageavgift
            ser till att samtliga transporter, oavsett ursprung, kan bidra
            till kostnaderna. Avgifterna som i olika beräkningar uppskattats
            till 4 miljarder möjliggör dessutom nya investeringar i infrastrukturen.
          </note>
          <note>
            Ytterligare en utredning som Vänsterpartiet välkomnar och inväntar
            är utredningen av skatt på flygresor. Flyget måste i mycket högre
            utsträckning än i dag bära sina egna klimatkostnader. Vi måste
            utforma ett system som möjliggör för fler att välja bort flyget
            och göra mer miljövänliga val. Det är viktigt, inte minst med
            anledning av resultatet från klimattoppmötet i Paris i december
            2015.
          </note>
          <note>
            Herr talman! Även Vänsterpartiet vill avskaffa reklamskatten
            som både Centerpartiet och Kristdemokraterna har lyft upp. Det
            är tydligt i budgetpropositionen för 2016 att regeringen nu avser
            att ta ytterligare steg för att möjliggöra just det. Det lär därmed
            komma sådana förslag inom kort. Det välkomnar vi.
          </note>
          <note>
            Herr talman! Skatterna i Sverige behöver sammantaget öka på alla
            områden, för att vi ska kunna finansiera den välfärd som vi alla
            behöver ta del av. Det är en välfärd som behöver finansiera sjuksköterskor,
            vårdarbetare och förskollärare. Punktskatterna är ett viktigt
            bidrag när det gäller att skapa ett uthålligt och starkt välfärdssamhälle.
          </note>
          <note>
            Med detta yrkar jag avslag på samtliga motioner och bifall till
            utskottets förslag i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 9 Skatteförfarande och folkbokföring
          </note>
          <note>
            Skatteutskottets betänkande 2015/16:SkU20
          </note>
          <note>
            Skatteförfarande och folkbokföring
          </note>
          <note>
            föredrogs.
          </note>
          <note type="speaker">
            Anf. 65 ANETTE ÅKESSON (M):
          </note>
          <note>
            Herr talman! Skatteförfarande omfattar ett brett område. Här
            finns lagstiftning som rör hela processen av betalning av skatter,
            inklusive deklarationer, kontrolluppgifter med mera.
          </note>
          <note>
            Betänkandet är ett så kallat motionsbetänkande. Det betyder att
            alla de motioner som skrivits av ensk ilda riksdagsledamöter hanteras
            men även motioner som är skrivna av partier eller kommittéer.
            Det finns många bra idéer och förslag här. Även om de sannolikt
            inte bifalls finns möjligheten att de ändå blir genomförda så
            småningom. Idéer väcks, och om de är bra fångas de upp av partierna
            och omvandlas i bästa fall till propositioner.
          </note>
          <note>
            Av de 68 motionerna i betänkandet handlar 22 om att man vill
            öka transparensen i skattesystemet på olika sätt. Ledamöterna
            är oroliga över att vi svenskar inte vet hur mycket skatt vi faktiskt
            betalar. Flera förslag tar upp att arbetsgivaravgifterna borde
            synliggöras på lönebeskedet.
          </note>
          <note>
            Transparensen i skattesystemet är viktig. I ett land som Sverige,
            där vi betalar höga skatter och därför förväntar oss ett relativt
            omfattande välfärdssystem, är det avgörande att skattesystemet
            har hög legitimitet. Om vi har förtroende för skattesystemet,
            för att alla som kan bidrar och att pengarna går till det vi bestämmer,
            är svenskarna generellt sett villiga att betala skatt.
          </note>
          <note>
            Förtroendet för det svenska skattesystemet ökade under Alliansens
            regeringstid. Enligt Skatteverkets mätningar ökade acceptansen
            för skattesystemet i Sverige rejält mellan åren 2006 och 2012.
            År 2012 var det bara 25 procent av medborgarna som tyckte illa
            om det svenska skattesystemet jämfört med 47 procent 2006. 25
            procent är en historiskt låg siffra. Andra mätningar visar att
            acceptansen för skattefusk har minskat. Något hände alltså under
            åren med Alliansen som ökade förtroendet för skattesystemet och
            som vi alla borde vilja vara rädda om.
          </note>
          <note>
            Skatteverket arbetar enligt devisen att det ska vara lätt att
            göra rätt. Det är en inställning som jag upplever omfattar även
            politiken på skatteområdet. Även om vi inte är överens om hur
            mycket skatt vi ska betala eller vad skatten ska användas till
            alla gånger är ambitionen med nya förslag eller förbättringar
            av befintliga lagar ofta att göra det lättare, minska administrationen
            och skapa förutsättningar för att det ska råda konkurrens på lika
            villkor mellan företag.
          </note>
          <note>
            Skatteförfarandet omfattar även vad som händer när man inte sköter
            sig. Här ligger hela det arbete som pågår mot skattefusk och skatteundandragande
            på nationell och internationell nivå. Under Alliansens tid togs
            ett brett nät av avtal om informationsutbyte fram. Som en direkt
            följd av dem och bilaterala skatteavtal har Sverige fått in drygt
            3 miljarder i ytterligare skatteintäkter.
          </note>
          <note>
            På den globala arenan har OECD på uppdrag av G20-länderna tagit
            fram ett handlingspaket med olika konkreta åtgärder för att motverka
            skattebaserodering och skatteflykt i det som kallas BEPS, Base
            Erosion and Profit Shifting.
          </note>
          <note>
            Alla är emot skattefusk. Men när OECD drog igång projektet började
            man inte med att kartlägga hur stort problemet är. Hur stort är
            egentligen skattefusket bland de större multinationella företagen?
            Den kartläggningen har man gjort först i efterhand. Det visar
            sig att problemet kanske inte är så stort som man trodde. Det
            beräknas röra ca 5 procent av skatteintäkterna.
          </note>
          <note>
            Nu kommer dock relativt långtgående åtgärder att påverka alla
            multinationella företag. Inte minst för Sverige, som är ett litet
            och exportberoende land, finns det en uttalad risk för att beskattningen
            som sker hos oss kommer att minska.
          </note>
          <note>
            EU-kommissionen arbetar med förslag på hur man ska försöka se
            till att åtgärderna ska införas på samma sätt inom hela EU. Det
            händer därför mycket på området. Det går snabbt, och det finns
            tyvärr starka skäl att vara vaksam när det gäller konsekvenserna
            för svenska skattebaser och skatte ­ intäkter.
          </note>
          <note>
            Det som regeringen annonserar för 2016 angående nya reformer
            för att motverka skatteflykt, skattefusk och aggressiv skatteplanering
            rör alltså i stort det arbete som pågått under flera år men där
            det även fortsättningsvis behövs svensk uppmärksamhet. Det handlar
            inte minst om att påminna EU om att skatter ligger inom nationalstaternas
            kompetens; de är inte frågor som EU fattar beslut om.
          </note>
          <note>
            Alliansen har tre gemensamma motioner. Den första handlar om
            att kontrolluppgifter om anställdas löner och skatter ska lämnas
            månadsvis av arbetsgivarna till både Skatteverket och arbetstagaren.
            Arbetsmarknaden är mer rörlig i dag. Därför bedömer vi att årsvisa
            kontrolluppgifter inte längre är tillräckliga.
          </note>
          <note>
            Den andra motionen handlar om att vi anser att Skatteverket ska
            få i uppdrag att mäta och kartlägga den tid företag ägnar åt skatteadministra
            ­ tion för att sedan föreslå konkreta åtgärder med målsättning
            att minska skatteadministrationen. Vi tror att alla blir vinnare
            om administrationen minskar. Skatteverket har stor kunskap och
            erfarenhet på detta område och därmed goda förutsättningar för
            att kunna komma fram med lämpliga för ­ slag.
          </note>
          <note>
            Den tredje motionen handlar om att skyddet för hotade och förföljda
            personers personuppgifter behöver stärkas genom förändrad lagstiftning
            och utvecklade myndighetsrutiner. Även om alliansregeringen tog
            flera initiativ på detta område behöver mer göras.
          </note>
          <note>
            Vi står bakom de tre alliansreservationerna men yrkar härmed
            bifall endast till reservation 11 om minskad skatteadministration.
          </note>
          <note>
            (Applåder)
          </note>
          <note type="speaker">
            Anf. 66 OLLE FELTEN (SD):
          </note>
          <note>
            Herr talman! Jag vill börja med att yrka bifall till reservation
            12 i betänkandet.
          </note>
          <note>
            I betänkandet behandlas motioner som riksdagsledamöter lämnat
            in till riksdagen under den allmänna motionstiden. Det är vårt
            sätt att lämna förslag till lagstiftningen i riksdagen. Det betänkande
            som vi nu debatterar handlar om sådana förslag, inom området skatteförfaranden
            och folkbokföring.
          </note>
          <note>
            Sverigedemokraterna har lämnat in sju olika motioner med förslag
            till förbättrad lagstiftning i flera olika sakfrågor inom dessa
            områden. Vi har valt att i detta ärende lägga fram endast en reservation,
            även om vi anser att flera av våra övriga förslag också är värda
            ett bättre öde än att avslås.
          </note>
          <note>
            Innan jag går in på innehållet i reservationen ska jag nämna
            ett par av våra andra förslag som påtagligt skulle bidra till
            ett bättre Sverige.
          </note>
          <note>
            I fyra olika motioner pekar vi på olika sätt bland annat på vikten
            av att alla löntagare borde upplysas om hur stor andel av löneutrymmet
            som egentligen går till skatter. Det borde vara självklart att
            lagstadgade sociala avgifter redovisas på alla lönebesked, så
            att löntagarna får reda på hur stor summa man faktiskt bidrar
            med till det allmänna varje månad. Det är i grunden en fråga om
            demokrati och öppenhet.
          </note>
          <note>
            Problemet borde enkelt kunna lösas av arbetsmarknadens parter,
            men tyvärr har de socialdemokratiskt styrda fackförbunden under
            väldigt lång tid kämpat emot detta. Vi menar att staten borde
            gå före och införa en sådan redovisning på alla lönebesked till
            statligt anställda. Det är inte svårt. Som företagare vet jag
            att det är mycket enkelt. Jag har använt den metoden ända sedan
            början av 1980-talet. Det kostar ingenting.
          </note>
          <note>
            Syftet är att visa vägen mot en mer transparent skatteinformation,
            och där har staten verkligen en viktig uppgift. Som vi hörde Moderaternas
            representant här säga är detta en väldigt viktig fråga. Vi kommer
            definitivt att återkomma till den i riksdagen i andra sammanhang.
          </note>
          <note>
            I motion 3081 pekar vi på problemen med en okänslig hantering
            av skattetillägg, som straffar många som i rättslig mening inte
            har begått något brott, utan kanske bara har varit mindre noggrann
            eller misstagit sig på någon uppgift i sina kontakter med Skatteverket.
            Det ska man naturligtvis inte göra, men ibland kan det ske misstag.
            Då är det inte meningen att man ska bli fälld och straffad för
            en handling på ett sådant sätt som egentligen bara en domstol
            borde kunna utdöma straff för.
          </note>
          <note>
            Problemen med skattetillägg och även tulltillägg är omtalade
            och föremål för hantering i flera andra sammanhang, och vi kommer
            att fortsätta att arbeta för en ökad rättssäkerhet på detta område.
            Det är också en väldigt viktig fråga. Det handlar ytterst om tillit
            till hela skattesystemet, och det är avgörande för att människor
            ska acceptera de skatteregler som vi har.
          </note>
          <note>
            Genom vår reservation följer vi upp vår motion nr 1624 om hantering
            ­ en av bilaterala skatteavtal och sätter fingret på ett förhållande
            som har mycket stor betydelse för Sverige. Helt kort kan man säga
            att skatteavtalens huvuduppgift är att skapa bra villkor för handelsutbyte
            och ekonomisk aktivitet i övrigt mellan två stater. De är nödvändiga
            för att undanröja dubbelbeskattning och ickebeskattning. Skatteavtal
            reglerar förutsättningarna för arbetskraftsutbyte och för ekonomisk
            utveckling mellan länder i övrigt. Skatteavtal reglerar även samverkan
            mellan skattemyndigheterna, vilket är en förutsättning för arbetet
            mot skatteflykt.
          </note>
          <note>
            Dessa faktorer, liksom de rapporter som Riksrevisionen och Svenskt
            Näringsliv lämnat om situationen med skatteavtalsstocken 2010
            och 2014, är grunden för att vi bedömer att frågan är så viktig.
            Situationen är allvarlig, eftersom Sverige har, i stort sett,
            avstått från att arbeta tillräckligt aktivt med att teckna nya
            och att uppdatera gamla skatteavtal. Dåliga skatteavtal gör att
            andra länders industrier får fördelar i förhållande till de svenska.
            Vi har därigenom tappat i konkurrenskraft gentemot många länder
            som vår industri har konkurrenter i på flera av de viktigaste
            marknaderna. På sikt är detta ett hot mot den svenska välfärden.
          </note>
          <note>
            Herr talman! Vi har påtalat dessa brister vid flera tillfällen
            under det senaste året, dels genom följdmotioner, dels genom en
            interpellation till finansministern. I de debatter som vi har
            haft kring skatteavtalen sedan mandatperiodens start har regeringspartiernas
            företrädare visat att de inte har förstått vitsen med att Sverige
            ligger väl framme när det gäller att hålla sin skatteavtalsstock
            i gott skick med avtalsinnehåll som gynnar vår industri och svenska
            privatpersoner som agerar ekonomiskt i olika länder.
          </note>
          <note>
            Dessvärre har också allianspartierna lämnat walkover i denna
            viktiga fråga. Det är tråkigt, därför att det gör att Sverige
            förlorar miljarder varje år i förlorade skatteintäkter, enligt
            en bedömning av Svenskt Näringsliv. Den försämrade konkurrenskraften
            försämrar då våra skatteintäkter ytterligare under lång tid framöver.
          </note>
          <note>
            Herr talman! Arbetstakten inom Regeringskansliet när det gäller
            skatteavtal är fortfarande skamligt låg. Så när som på två uppdaterade
            och tre nya skatteavtal är vi i stora drag kvar i den situation
            som gällde avseende skatteavtalssituationen när Svenskt Näringsliv
            lade fram sin uppföljningsrapport 2014. Rapporten visar att vi
            2014 hade skatteavtal med 82 länder. Några av dessa länder hade
            tillsammans 151 gällande skatteavtal med andra länder som i ett
            eller flera avseenden hade mer fördelaktiga villkor än vad man
            hade i sina avtal med Sverige. Detta är inte hållbart för en exportberoende
            nation som Sverige. Det duger inte att komma dragande med att
            ni under tiden har ägnat er åt att öka antalet informationsutbytesavtal.
            Det är förvisso också viktigt, men i den här branschen måste man
            kunna hålla mer än en boll i luften samtidigt.
          </note>
          <note>
            Betydelsen av den långsamma takten, herr talman, är att vi har
            haft ca 2,5 nya eller omförhandlade avtal om året under de senaste
            två åren. Det är en takt som för oss ännu längre ned i statistiken
            över försämrad konkurrenskraft i förhållande till våra konkurrentländer,
            även om det ser ut som att takten kanske ökat något lite under
            det senaste året. Effekten är att Socialdemokraterna fortsätter
            att, mot bättre vetande, försämra svensk konkurrenskraft.
          </note>
          <note>
            Jag skulle därför vilja ha ett klart och tydligt besked från
            regeringspartiernas företrädare om när det kommer att hända något
            rejält med skatteavtalen. När kommer regeringen att börja lämna
            över nya och omförhandlade skatteavtal till riksdagen i en takt
            som gör att Sveriges konkurrenssituation gentemot andra länder
            börjar förbättras påtagligt? Hur många skatteavtal kommer att
            landa på riksdagens bord under detta riksmöte?
          </note>
          <note type="speaker">
            Anf. 67 GÖRAN LINDELL (C):
          </note>
          <note>
            Herr talman! Dagens betänkande rymmer många varierande frågor
            som en stor del av befolkningen möter i sin vardag. Hur vi som
            beslutsfattare hanterar skatteförfarande påverkar i stort sett
            alla, både privatpersoner och företag.
          </note>
          <note>
            Låt mig ta ett exempel. Det har skett fantastiska framsteg när
            det gäller hur vi deklarerar. Förra året deklarerade mer än 5
            miljoner personer elek ­ tronisk t . Hela 12 procent deklarerade
            genom ett enkelt sms.
          </note>
          <note>
            Steg för steg har det blivit färre blanketter och mindre tid
            som går åt till administration. Vi måste värna och utveckla denna
            positiva trend.
          </note>
          <note>
            Herr talman! Vi behandlar i dagens betänkande även frågor om
            kassaregister, anstånd, ung företagsamhet och flera andra viktiga
            frågor. Jag vill stanna vid punkten om att motverka skattefusk
            och svartjobb.
          </note>
          <note>
            Alliansregeringen var aktiv och mycket framgångsrik på detta
            område och genomförde ett flertal reformer som har gett resultat
            i form av minskat skattefusk. Detta leder till ökad legitimitet
            för skattesystemet och höjda skatteintäkter. Det var ingen tillfällighet
            utan en uttalad strategi.
          </note>
          <note>
            En av flera reformer som varit särskilt gynnsam i att minska
            skattefusk var det så kallade HUS-avdraget, eller RUT- och ROT-avdragen.
          </note>
          <note>
            Trots att regeringens budget, som innebär försämringar i dessa
            avdrag, styrt landet i enbart drygt två månader har vi redan sett
            hur antalet företag som utför ROT-arbeten minskat kraftigt. Det
            är inte bra för jobben och det är inte bra för vår möjlighet att
            få in de resurser som vi behöver för välfärden.
          </note>
          <note>
            Lika illa är det att vi redan kan skönja en attitydförändring
            bland befolkningen till att anlita svart arbetskraft. Skatteverkets
            tidigare utredningar visar att HUS-avdragen bidragit till att
            inte bara ändra människors attityd till svartjobb utan även i
            praktisk handling minskat hur mycket människor är beredda att
            betala för svartjobb. Nu kan vi redan se tecken på att det åter
            finns en mer positiv attityd till svartjobb. Detta är bekymmersamt.
            Här måste regeringen visa handlingskraft.
          </note>
          <note>
            Herr talman! Det är glädjande att se att förtroendet f ör Skatteverket
            från Företagars verige är högt och har ökat under de senaste åren.
            Det är som bekant inte oss politiker företagaren möter i sitt
            dagliga värv när momsen ska betalas och deklarationen ska lämnas
            in. Det är blanketter och databaser och ibland långa samtal med
            ambitiösa och duktiga medarbetare på våra skattemyndigheter. Hos
            dem finns mycket av förklaringen till den positiva bilden.
          </note>
          <note>
            Jag delar den oro som Sveriges företagare känner med den sittande
            regeringen. Det är företagen som ska skapa jobben som ger oss
            morgondagens välfärdsresurser. Då måste vi gå från ord till konkret
            handling, från ord till verkstad.
          </note>
          <note>
            Företagaren har ingen större glädje av ett regeringskansli fyllt
            av samordnare som presenterar promemorior. Företagaren har heller
            ingen större glädje av välformulerade debattsidor och välvilliga
            kommentarer.
          </note>
          <note>
            Företagarna vill ha regelverk som underlättar verksamheten. De
            vill ha regler och skatter som innebär ett bra klimat att växa
            i. Företagen vill ha ett näringspolitiskt och skattepolitiskt
            klimat som gör det lockande att anställa. Då är det handling och
            inte ord som behövs.
          </note>
          <note>
            Reformer för ett ökat skatteunderlag var en självklar inriktning
            för Centerpartiet och Alliansen i regeringsställning. Då är en
            förutsättning att företagen ses som självklara skapare av jobb
            och tillväxt och därmed skattemedel till det offentliga – skapare
            vars verksamhet vi måste underlätta för, inte försvåra. Skatteförfarandet,
            i alla dess olika beståndsdelar, är centralt för företagaren.
            Har den samlade riksdagen i dag förmågan att genomföra de reformer
            som genererar de nya resurser som behövs? Jag är tyvärr tveksam.
          </note>
          <note>
            Herr talman! Vi har en stor utmaning i att få fler att starta
            företag och att vilja driva sina företag vidare. En av statens
            huvuduppgifter är att underlätta och göra det så enkelt som möjligt.
            Alla som drivit ett företag vet att administration åtminstone
            periodvis stjäl alltför mycket värdefull tid från kärnverksamheten.
            Därför är det angeläget att trösklarna inte är för höga och att
            byråkratiska hinder för att starta och driva företag ständigt
            bekämpas.
          </note>
          <note>
            Inom Alliansen är vi förvånade över att Socialdemokraterna och
            Miljöpartiet inte vill kartlägga företagens administrativa börda
            på skatteområdet. Det är inte något som kan göras lite då och
            då eller skjutas framåt i tiden. Det är en återkommande verksamhet
            som är helt nödvändig, inte minst för att vi via EU-lagstiftningen
            återkommande får nya regelverk som adderas till den redan befintliga
            regelbördan.
          </note>
          <note>
            Herr talman! För Centerpartiet och Alliansen var det en central
            utgångspunkt under regeringstiden att våra skatteregler inte ska
            motverka företagande och att trösklarna för att starta företag
            inte ska vara för höga. Det är en inriktning vi målmedvetet och
            konsekvent fortsätter med.
          </note>
          <note>
            Vi i Centerpartiet står naturligtvis bakom alla våra reservationer,
            men för tids vinnande väljer jag att yrka bifall till endast reservation
            nr 11.
          </note>
          <note>
            (Applåder)
          </note>
          <note type="speaker">
            Anf. 68 DANIEL SESTRAJCIC (V):
          </note>
          <note>
            Herr talman! Som jag sa i den förra debatten är det viktigt med
            ett fungerande skattesystem där alla gör rätt för sig. För att
            vi ska kunna finansiera förskolläraren, undersköterskan och renhållningsarbetaren
            men också för att vi ska kunna ge bistånd, ha ett värdigt asylmottagande
            och satsa på forskning och utveckling krävs det att skattesystemet
            är enkelt och lättbegripligt men också att vi sätter stopp för
            fusk och undandragande av skatt.
          </note>
          <note>
            Vänsterpartiet har i detta betänkande fem olika reservationer,
            men för att spara tid yrkar jag enbart bifall till reservation
            4 om F-skatt och näringsverksamhet samt reservation 5 om en handlingsplan
            mot skattefusk, svartjobb och social dumpning.
          </note>
          <note>
            Herr talman! Vi i Vänsterpartiet välkomnar det arbete som OECD
            har gjort för att hitta gemensamma former för att motverka skatteflykt
            och aggressiv skatteplanering. Vänsterpartiet välkomnar även EU:s
            arbete. Det är bra att frågan har hög prioritet just nu.
          </note>
          <note>
            Skatteflykten kostar hundratals miljarder varje år. Såväl länder
            i det rika nord som länder i det globala syd drabbas, och de enda
            vinnarna är multinationella storföretag som gör allt de kan för
            att undkomma sitt ansvar gentemot de stater de verkar i.
          </note>
          <note>
            Enligt Internationella valutafonden, IMF, överfördes genom kapitalflykten
            från utvecklingsvärlden till den industrialiserade världen ca
            6 000 miljarder dollar åren 2001–2010. Under samma period uppgick
            det internationella biståndet till samma länder till 677 miljarder
            dollar. För varje biståndskrona gick alltså 10 kronor tillbaka
            till väst genom olagliga och oredovisade kapitalflöden.
          </note>
          <note>
            Vänsterpartiet kämpar för en rättvis värld, där makt och resurser
            är rättvist fördelade utan fattigdom och ojämställdhet. Det går
            inte att bygga en sådan värld utan att de inkomster och vinster
            som görs i syd också får beskattas där. En svensk utvecklingspolitik
            av hög kvalitet som ger resultat kan därför inte ignorera frågan
            om kapitalflykt.
          </note>
          <note>
            Vi har länge haft ett utbyte med länderna i syd där vi har vunnit
            på affären mångfalt. Det har gjort att vi har kunnat bygga upp
            en stor och stark välfärd. Men det är inte rimligt att vi ska
            bygga upp vår välfärd på deras bekostnad. Det är dags att de också
            får chansen att bygga upp sin välfärd.
          </note>
          <note>
            De skatter som undandras den svenska staten genom skatteflykt
            och aggressiv skatteplanering uppgår också till många miljarder.
            Det leder till att vi inte har råd med det starka välfärdssamhälle
            som vi borde ha. Det drabbar dem som bor i Sverige, det drabbar
            dem som arbetar i Sverige och det drabbar det svenska skattebetalarkollektivet.
            Pengar som borde gå till sjuksköterskans lön och barnskötarens
            arbetskamrater hamnar i de rikaste procentens fickor och försvinner
            från vårt land.
          </note>
          <note>
            Det automatiska informationsutbyte som införs är avgörande, liksom
            de förslag som finns kring land-för-land-rapporteringen och många
            andra förslag som presenteras. En mycket stor brist gäller dock
            transparensen. Utbytet och land-för-land-rapporteringarna ska
            enbart ske mellan de olika skattemyndigheterna och kommer att
            omfatta för få av de företag som bor ­ de omfattas. Här måste
            det ske en förändring, så att informationen tillgängliggörs för
            forskare, aktivister, journalister – ja, hela civilsamhället borde
            få ta del av den. Det har visat sig att fusk och undandragande
            ofta kan uppdagas just genom ett aktivt civilsamhälle. Icke minst
            viktigt är detta i länder i det globala syd.
          </note>
          <note>
            Varför regeringen i våra olika diskussioner inte driver på för
            denna transparens, trots att man före valet var för just sådan
            transparens och offentlig land-för-land-rapportering, är för mig
            en gåta. Jag hoppas att regeringen kommer att byta position när
            frågan kommer längre fram och se till att driva på för offentliga
            land-för-land-rapporteringar.
          </note>
          <note>
            Herr talman! Förra veckan presenterade Skatteverket en rapport
            om åkeriverksamheten i Sverige 2015. Det var en viktig rapport,
            men också en rapport som innebär sorglig läsning om tillståndet
            och hur mycket fiffel och båg som förekommer i just den branschen.
            Det är resultatet av avregle ­ ringar, EU-medlemskap och social
            dumpning. Det är ett race to the bottom som vi i riksdagen borde
            göra allt vi kan för att sätta stopp för.
          </note>
          <note>
            En av de metoder som används är att försöka kringgå regelverket
            med hjälp av F-skatt. Det är något som underlättats i och med
            den uppluckring av lagstiftningen som pågått i flera år. Detta
            gäller inte bara åkeribranschen, utan många olika yrkesgrupper
            – byggarbetare, journalister, piloter med flera. Det hela handlar
            om jakten på lägre kostnader och om att minska sitt ansvar i relation
            till dessa nämnda yrkesgrupper.
          </note>
          <note>
            Vårt förslag är att ett krav för att kunna godkännas för F-skattsedel
            ska vara att man har flera uppdragsgivare. Det är ett sätt att
            komma åt den sociala dumpning som har skett inom exempelvis lastbilsbranschen,
            där det har gått så långt att man har slavliknande arbetsförhållanden.
            Det är faktiskt rena maffiabranschen i dag. Det är just F-skattsedlar
            som används för att undvika kollektivavtal och bra villkor. Det
            är inte alls orimligt att vi styr upp detta, för vi vill att de
            ska kunna konkurrera på sunda och lika villkor. Vi vill inte att
            arbetare ska behöva ha en sådan situation som de har i dag.
          </note>
          <note>
            Helt avgörande är också att vi lagstiftar om att alla företag
            verksamma i Sverige registreras, både för att de som köper företagens
            tjänster ska ha en möjlighet att bedöma företagen och för att
            Skatteverket ska kunna göra sitt arbete och utföra sina granskningar.
            Detta är ett av de tre krav som den stora branschgruppen lyft
            fram inför utskottet och i många andra sammanhang vad gäller att
            skapa konkurrens på lika villkor. I alla mina kontakter med Skatteverket
            lyfter man ständigt fram detta krav på registrering, inte mi nst
            efter förra veckans rapport som visar på det akuta i situationen.
          </note>
          <note>
            Utskottets svar i betänkandet för vånar mig därför. Man ger sken
            av att frågan bereds i Regeringskansliet. Men i svaret från den
            16 december på en skriftlig fråga från mig skriver Magdalena Andersson
            att något sådant arbete inte pågår.
          </note>
          <note>
            Vänsterpartiet uppmanar regeringen att agera tuffare, mer beslutsamt
            och snabbare. Snart har halva mandatperioden gått, och det bör
            inte vara så svårt att gå från ord till handling i dessa frågor.
          </note>
          <note>
            Herr talman! Den nuvarande regeringen är mångfalt bättre i frågan
            om bekämpandet av skattefusk och social dumpning än vad alliansregeringen
            var. Medan den förra regeringen bara såg marginella problem och
            i stället förvärrade problemen genom förändringarna av F-skattsedlarna,
            avregleringen av arbetskraftsinvandringen och sänkta krav på företag
            som tar emot lönesubventioner från Arbetsförmedlingen vill denna
            regering agera i rätt riktning. Det är välkommet.
          </note>
          <note>
            Det saknas dock en samlad handlingsplan mot skattefusk, svartjobb
            och social dumpning, en handlingsplan som systematiskt och strukturerat
            angriper de problem som finns över hela linjen, som sträcker sig
            över en längre tidsperiod och som effektivt involverar fler myndigheter
            och arbetsmarknadens parter för kraftfulla samordnade insatser.
          </note>
          <note>
            Det är positivt att vi nu får se att månadsuppgifter redovisade
            på individnivå kommer. Vänsterpartiet har drivit det kravet i
            många år. Vi hoppas att regeringen inte drar denna fråga i långbänk
            utan att vi kan få ett system på plats, precis som vi hoppades
            för ett år sedan, inte minst med tanke på Skatteverkets skrivelse
            från den 1 februari som föreslår just detta.
          </note>
          <note type="speaker">
            Anf. 69 LARRY SÖDER (KD):
          </note>
          <note>
            Herr talman! Visst är vi alla glada när vi får vårt första jobb.
            Vi kan börja betala saker själva, göra egna val och ta ansvar
            för de beslut vi fattar utifrån den ekonomiska kraft vi har.
          </note>
          <note>
            Det är tyvärr så att det man får in på sitt konto inte är hela
            kostnaden för företagaren eller kommunen utan en del av kostnaden.
            Studier visar att svenskarna i gemen inte vet hur högt skattetrycket
            är. En viktig orsak till detta är att stora delar av skattetrycket
            kan betecknas som dolda.
          </note>
          <note>
            Detta är problematiskt av flera anledningar, inte minst för att
            det försvårar för medborgarna att bedöma huruvida de får ut det
            som utlovas av de inbetalade skattepengarna. Om stora delar av
            skatterna är dolda för medborgarna är det också svårare att bilda
            opinion för lägre skatter, men samtidigt enklare att höja desamma.
          </note>
          <note>
            Vad kan man då göra åt detta? Offentliga arbetsgivare måste visa
            vägen genom att tydligare redovisa samtliga skatter och avgifter
            på lönebeskedet. Uppgifterna bör omfatta såväl de lagstadgade
            avgifterna som de avgifter som avtalats med de fackliga organisationerna,
            så kallade avtalsförsäkringar och avtalspensioner.
          </note>
          <note>
            Vissa arbetsgivare inom både privat och offentlig sektor redovisar
            detta redan i dag, men de flesta löntagare får inte den informationen.
            Även i detta sammanhang borde den offentliga sektorn föregå med
            gott exempel och snarast synliggöra skatter och avgifter på lönebeskedet.
          </note>
          <note>
            Vi måste se till att människor har kunskap om den totala skattebördan,
            samtidigt som människors möjligheter till egna val måste öka genom
            att det totala skattetrycket minskar. De egna valen och möjlighet
            att forma sina liv är framtiden, och vägvalen för den enskilda
            familjen ska avgöras på hemmaplan bland familjens medlemmar och
            inte av ledamöter i Sveriges riksdag.
          </note>
          <note>
            Det är inte nog med att en hel del skatter är dolda för medborgaren.
            Vi skapar även problem för en företagare som till exempel ska
            inställa sig till skattemål , då man är tvungen att i förväg betala
            en utdömd skuld i väntan på avgörande i domstol. Det kan få orimliga
            konsekvenser för en småföretagare och orsaka svårigheter med likviditeten
            och i värsta fall skapa ännu större problem.
          </note>
          <note>
            Det vore rimligt att se över de anståndsregler som finns så att
            fler omfattas av dem när konsekvenserna kan få förödande effekter.
            Vi måste inse att småföretagare är de som kan skapa nya jobb,
            samtidigt som de ganska ofta sätter både pengar och tillgångar
            på spel för att förverkliga sin dröm om ett eget företag och förhoppningsvis
            lyckas.
          </note>
          <note>
            En försvårande del är när du sitter i en aktiebolagsstyrelse
            och följer de mått och steg du ska göra i styrelsen enligt lag.
            Om det uppstår kapitalbrist finns ändå en möjlighet att du kan
            hållas ansvarig för skatteskulder. Man kan fundera på att de mått
            och steg man ska ta som bolagsstyrelse enligt lag inte räcker
            för skatteskulder men för andra borgenärer. För mig skulle det
            givetvis vara rimligt att ha liknande regler oavsett till vem
            skulden uppstår.
          </note>
          <note>
            Man kan också lägga till den administrativa bördan på småföretagen
            som alliansmotionerna handlar om. Även jag anser att det borde
            utredas och åtgärdas så att administrationen för den enskilde
            småföretagaren minskar så mycket som möjligt. Det borde vara en
            hög prioritet att mer tid kan ägnas till företagarens kärnverksamhet
            och mindre till administrationen.
          </note>
          <note>
            Herr talman! Det går inte att vara folkbokförd på två adresser,
            vilket gör att ett växelvis boende inte avspeglas i folkbokföringsregistret.
            Av alla särlevande föräldrar har cirka en tredjedel barn som bor
            växelvis, det vill säga att barnet bor lika mycket tid hos vardera
            föräldern. Andelen barn som bor växelvis har ökat kraftigt sedan
            90-talet, men det framgår inte i folkbokföringen.
          </note>
          <note>
            En enkätundersökning som Försäkringskassan genomfört visar att
            för endast 60 procent av barnen med särlevande föräldrar stämmer
            folkbokföringen överens med var barnet mestadels faktiskt bor.
            Detta är anmärkningsvärt , eftersom de flesta analyser om hushållens
            sammansättning och situation vad gäller ekonomisk standard baseras
            på barnets folkbokföring.
          </note>
          <note>
            Exempelvis överskattas antalet barn som bor med ensamstående
            mammor. I de allra flesta fall där folkbokföringen inte överensstämmer
            med var barnen mest bor, bor barnen växelvis. I dessa fall underskattas
            sannolikt barnens ekonomiska situation då den andre förälderns
            ekonomi inte räknas med i statistiken.
          </note>
          <note>
            Det finns en stark upplevelse av orättvisa i gruppen vars barn
            bor växelvis då de familjeekonomiska stöden betalas ut till den
            förälder som barnet är folkbokfört hos. Att barnen bara är folkbokförda
            på en adress innebär också att brev från myndigheter, sjukvård,
            skola med mera normalt bara skickas hem till en. Det är till den
            där barnet är folkbokförd. Den andra föräldern riskerar att missa
            viktig information, och i värsta fall undanhåller en förälder
            informationen från den andra.
          </note>
          <note>
            Vi Kristdemokrater anser därför att reglerna för folkbokföringen
            och för bidrag där folkbokföringen spelar roll ska ses över med
            inriktningen att minska riskerna för konflikter mellan föräldrarna,
            vilka jag anser har ökat över tiden.
          </note>
          <note>
            Med detta, herr talman, yrkar jag bifall till Alliansens reservation
            nr 11 och Kristdemokraternas reservation nr 19.
          </note>
          <note type="speaker">
            Anf. 70 DANIEL SESTRAJCIC (V) replik:
          </note>
          <note>
            Herr talman! Det är en väldigt viktig fråga a tt stoppa det fusk
            och den dumpning som finns på vår arbetsmarknad i Sverige i dag.
            Jag utgår från att KD i grund och botten tycker detsamma. Därför
            har jag två frågor som jag skulle vilja ställa till Larry.
          </note>
          <note>
            Jag talade om fusket i åkeribranschen och den rapport som Skatteverket
            släppte förra veckan. Den visar att det finns ett stort problem
            med hur företag använder F-skatt för att kringgå sitt ansvar men
            också bristen på register över samtliga i Sverige verkande företag.
          </note>
          <note>
            Mina två frågor är följande: Är Kristdemokraterna för ett förslag
            som registrerar samtliga företag verksamma i Sverige så att Skatteverket
            kan utföra sin granskning och sina kontroller? Vad vill Kristdemokraterna
            göra för förhindra fusket med F-skatt?
          </note>
          <note type="speaker">
            Anf. 71 LARRY SÖDER (KD) replik:
          </note>
          <note>
            Herr talman! Man ska veta att den människa som startar ett företag
            eller skaffar en F-skattsedel gör det för att den har en idé som
            den tror på och vill förverkliga på ett eller annat sätt.
          </note>
          <note>
            Statens uppgift är inte att lägga så mycket pålagor som möjligt
            på denna människa utan försöka underlätta att den ska kunna förverkliga
            sina drömmar och förhoppningsvis kunna anställa människor som
            ge r skatteintäkter till oss i samhället så att vi i riksdagen
            kan fördela dem så rättvist som möjligt.
          </note>
          <note>
            Jag ska ärligt säga att jag inte har sett rapporten. Jag får
            ta den med mig och titta på den. Vi vet att alla som har en F-skattsedel
            inte gör enligt de böcker som finns. Det ska givetvis hanteras
            på ett bra och varsamt sätt. Men man kan inte göra på det sättet
            att de som gör rätt läggs på mer administration och mer pålagor
            som gör att administrationen ökar.
          </note>
          <note>
            Jag tog i mitt anförande upp situationen för småföretagare. Man
            kan alltid diskutera var gränsen går för småföretagare. Man jag
            är lite allergisk mot att man hittar på nya idéer, nya regler
            och nya dokument som ska fyllas i för att företagaren ska kontrolleras
            hela tiden.
          </note>
          <note>
            Jag tror att man på något sätt måste se till att den kraft som
            finns hos den enskilda företagaren ska släppas fram och kunna
            skapa nya jobb i Sverige. Inledningsvis, utan att ha läst rapporten,
            är min ryggmärgskänsla att Kristdemokraterna inte skulle stå bakom
            ett sådant förslag.
          </note>
          <note type="speaker">
            Anf. 72 DANIEL SESTRAJCIC (V) replik:
          </note>
          <note>
            Herr talman! Nu talar vi inte om de entreprenörer som vill starta
            små företag eller som vill driva sina drömmar vidare, och så vidare.
            Vi talar om alla dem som tvingas in i en relation som de inte
            vill ha där de tvingas på en F-skattsedel och det kravet för att
            kunna få arbeta för till exempel ett företag.
          </note>
          <note>
            Vi talar också om en situation där man använder sig av F-skattsedel
            fastän man vet att personen är i en total beroendeställning och
            att man har ett anställningslikt förhållande. Det drabbar svenska
            arbetare och utländ ­ ska arbetare. Vi talar alltså om en helt
            annan kategori. Det borde inte vara obekant för Kristdemokraterna
            att det förekommer. Rapporten konstaterar att det är svenska företag
            som använder sig av bland annat den här metoden. Vänsterpartiet
            tycker att om man ska ha en F-skattsedel så borde man ha fler
            än en uppdragsgivare, för annars har man ju ett anställningsliknande
            förhållande till just den uppdragsgivaren. Det förvånar mig därför
            att Kristdemokraterna inte vill göra någonting åt detta utan pratar
            bort det som administration etcetera.
          </note>
          <note>
            Skatteverket konstaterar i sin rapport att det är oerhört svårt
            att göra den här typen av trafikutredningar som måste göras för
            att stävja fusket i åkeribranschen. Skatteverket konstaterar också
            att i 80 procent av de kontrollerade trafikutredningarna förekommer
            olika typer av fusk.
          </note>
          <note>
            Ett av de tre viktigaste kraven från Stora branschgruppen och
            ett av de viktigaste kraven från Skatteverket är att upprätta
            ett offentligt register över alla verksamma företag i Sverige.
            Det borde väl inte vara så svårt att stödja ett sådant krav.
          </note>
          <note type="speaker">
            Anf. 73 LARRY SÖDER (KD) replik:
          </note>
          <note>
            Herr talman! Det är viktigt att på ett eller annat sätt försöka
            stävja fusk. Jag tror i och för sig att man ska försöka göra det
            på enklast möjliga sätt. Ibland kan man främja saker för att minska
            fusket i stället för att sätta upp regler och förordningar. Att
            få en F-skattsedel i dag är ganska enkelt, precis som Daniel Sestrajcic
            säger, och det kräver inte så mycket av den som ansöker om den.
            Men jag hävdar nog att det måste vara på det sättet, för annars
            kan vi få en situation som vi inte vill ha.
          </note>
          <note>
            Det finns andra delar av Företagarsverige där man kan stävja
            och mins ­ ka fusket, men där har Vänsterpartiet varit med, menar
            jag, och bidragit till att fusket ökar. Det handlar till exempel
            om RUT-sektorn. Det finns signaler i dag som visar att den svarta
            delen kanske ökar igen, efter att uppkomsten av RUT-företagen
            gjorde den svarta marknaden vit.
          </note>
          <note>
            Här har alltså Vänsterpartiet gjort tvärtom och helt plötsligt
            gjort en vit marknad svart igen, och jag vill därför ställa samma
            fråga till Vänsterpartiet: Hur har ni tänkt agera? Har ni tänkt
            gå med oss och försöka se till att RUT-företagen får de möjligheter
            och stöd som behövs för att kunna öka den vita marknaden igen?
            Detta handlar ju också om människor som behöver lagar och förordningar
            och en trygg anställning, vilket ni bidrar till att ta bort för
            dem.
          </note>
          <note type="speaker">
            Anf. 74 SARA KARLSSON (S):
          </note>
          <note>
            Herr talman! I skatteutskottet arbetar vi mycket med frågor som
            rör vilka skatter vi ska ta ut och på vilken nivå de ska ligga.
            Vi är, föga över ­ raskande, inte alltid överens om detta, vilket
            också tydligt har framgått av debatten här i dag , inte minst
            vad gäller punktskatterna. Men det är ett intressant och väldigt
            viktigt arbete, eftersom det är via skatteuttag vi fi ­ nansierar
            vår gemensamma välfärd. Det är också viktigt att det fungerar
            på ett bra sätt som gör att vi får in de skatteintäkter vi behöver
            på ett sätt som ger legitimitet åt skattesystemet. Betänkandet
            handlar bland annat om detta.
          </note>
          <note>
            Hur skattesystemet är utformat och hur skattekontrollen fungerar
            har också stor betydelse för möjligheten att skapa och upprätthålla
            ordning och reda på arbetsmarknaden. Därför har skatteutskottet
            föreslagit och kammaren fattat beslut till exempel om att inrätta
            och utöka användningen av personalliggare för att underlätta skattekontroll
            och stävja svartarbete.
          </note>
          <note>
            Ett annat exempel på en fråga som vi har arbetat med är redovisning
            av månadsuppgifter i samma syfte. Frågan har utretts under den
            borgerliga regeringsperioden, och 2013 riktades ett tillkännagivande
            från riksdagen till regeringen om att återkomma med förslag på
            lagstiftning. Det är en fråga som det arbetas med, och därför
            finns det i dag ingen anledning för riksdagen att ta nya initiativ.
            Jag vill dock framhålla att det är en angelägen fråga att komma
            till rätta med och att vi ser fram emot förslag från regeringen
            på området, och jag vet alltså att regeringen såväl som Skatteverket
            jobbar med detta.
          </note>
          <note>
            Vi ser att det finns en press på arbetsmarknaden som urholkar
            löntagarnas rättigheter. Det är viktigt att vi på olika sätt arbetar
            med att försvara och stärka tryggheten på arbetsmarknaden. Alla
            verktyg finns naturligtvis inte i skatteförfarandet, men de verktyg
            som finns bör såklart användas. Oseriösa aktörer på arbetsmarknaden
            ska inte kunna vinna fördelar genom att begå oegentligheter och
            utnyttja personer med svag ställning på arbetsmarknaden.
          </note>
          <note>
            Herr talman! Betänkandet berör också frågor om hur internationell
            skatteflykt ska kunna bekämpas, efter det stora arbete som OECD
            gjort med BEPS – base erosion and profit shifting. Vi har diskuterat
            och behandlat frågor som ligger i detta flera gånger här i kammaren,
            till exempel vad gäller avtal om automatiskt informationsutbyte,
            och vi kommer att återkomma till kammaren i fler frågor. Just
            nu pågår ett stort arbete inom EU såväl som nationellt med att
            implementera många av de förslag som OECD lade fram i sin BEPS
            action plan , som blev färdig i september förra året.
          </note>
          <note>
            Vi diskuterar dessa frågor väldigt aktivt i skatteutskottet,
            något som är väldigt viktigt eftersom det handlar om att värna
            svenska skattebaser samtidigt som vi också ser till att stärka
            utvecklingsländers möjligheter till skatteuppbörd.
          </note>
          <note>
            Herr talman! Betänkandet handlar också om folkbokföring. Även
            om alla människor bosatta i Sverige är berörda av folkbokföringen
            är det sällan något vi behöver tänka så värst mycket på. Men det
            finns situationer där folkbokföringsfrågor blir ordentligt kännbara.
            Jag tänker till exempel på det som berörs i betänkandet om våldsutsatta
            personer, vanligtvis kvinnor, som är utsatta för våld i nära relationer.
            Det är oerhört viktigt att samhället fortsätter arbetet med att
            skydda dessa personer, och där behövs förändringar vad gäller
            folkbokföringen. Det handlar till exempel om kvarskrivning vid
            flytt samt möjligheten att få fingerade personuppgifter.
          </note>
          <note>
            Detta har vi i utskottet varit överens om i flera år, och en
            utredning presenterades förra året med förslag på förändringar.
            Utredningen bereds för närvarande i Regeringskansliet , och jag
            ser fram emot att vi skyndsamt ska få förslag till riksdagen att
            behandla.
          </note>
          <note>
            Jag vill också uppmärksamma frågan om folkbokföring av transpersoner.
            Där finns problem som har aktualiserats de senaste åren och som
            har varit föremål för rättstvister, till exempel när det gäller
            män som har genomgått juridiskt könsbyte efter att de blivit föräldrar
            och där registrering ­ en av deras föräldraskap inte följer med
            förändringarna i övrigt. Detta innebär i sin tur en kränkning
            men försätter också såväl fäder som barn i oönskade situationer
            där de outas och ifrågasätts.
          </note>
          <note>
            Så ska vi inte ha det, och jag är därför väldigt glad att regeringen
            i regleringsbrevet till Skatteverket för detta år har gett myndigheten
            i uppdrag att redovisa hur ändringar av könstillhörighet hanteras
            i myndigheten samt vilka åtgärder som har vidtagits och som man
            avser att vidta. Detta är mycket bra.
          </note>
          <note>
            Med detta, herr talman, vill jag yrka bifall till utskottets
            förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 75 DANIEL SESTRAJCIC (V) replik:
          </note>
          <note>
            Herr talman! Tack, Sara, för anförandet! Den nuvarande regeringen
            är ju på alla sätt mycket, mycket bättre än den borgerliga regeringen
            i många av de här frågorna, och det är väl ingen hemlighet att
            jag tycker det.
          </note>
          <note>
            Däremot vill jag, på samma sätt som jag tog upp med Kristdemokraterna,
            ta upp frågan om registrering av alla i Sverige verksamma företag.
            Det är ju en helt avgörande punkt som Skatteverket har lyft fram
            vid ett flertal tillfällen, som Stora branschgruppen har lyft
            fram i skatteutskottet och som också påvisas till exempel via
            den här rapporten som jag tidigare nämnde om åkeribranschen och
            åkerinäringen i Sverige. Det är helt enkelt mycket svårare att
            göra trafikutredningarna. Det är svårare att få tag på företagen
            om det inte finns någon registrering. Det är också någonting som
            både arbetsgivarsidan och fackföreningssidan är för.
          </note>
          <note>
            Jag undrar var Socialdemokraterna står i den här frågan, för
            jag har inte sett något sådant tydligt ställningstagande. Det
            enda jag ser är Magdalena Anderssons svar på min skriftliga fråga
            den 16 december som i princip säger att något sådant arbete inte
            pågår i Regeringskansliet, samtidigt som betänkandet hänvisar
            till någonting annat. Vad tycker Socialdemokraterna i denna fråga?
          </note>
          <note>
            Den andra frågan som jag vill passa på att ställa är en undran
            om inte Socialdemokraterna ändå ser behovet av en nationell handlingsplan
            mot skattefusk, social dumpning etcetera.
          </note>
          <note>
            Det görs många bra insatser, men jag ser att det går lite för
            långsamt, att det inte vidtas tillräckligt kraftfulla åtgärder
            och att det inte sker på det systematiska sätt som det skulle
            behöva göra för att åstadkomma reella skillnader.
          </note>
          <note>
            Halva mandatperioden har snart gått. Nu måste orden omsättas
            i handling. En nationell handlingsplan skulle kunna hjälpa till
            för att nå dit.
          </note>
          <note type="speaker">
            Anf. 76 SARA KARLSSON (S) replik:
          </note>
          <note>
            Herr talman! Det är bra att Vänsterpartiet uppmärksammar att
            det här är frågor som är viktiga för regeringen, alltså att skapa
            och upprätthålla ordning och reda på arbetsmarknaden. Flera av
            de frågor som Daniel Sestrajcic har uppmärksammat i sitt anförande
            och också här ingår i det tiopunktsprogram för ordning och reda
            på arbetsmarknaden som vi gick till val på och som man arbetar
            aktivt med på Regeringskansliet.
          </note>
          <note>
            Vi gör också ett stort arbete på EU-nivå som har gett resultat
            och även tillsammans med kollegor i till exempel Österrike och
            Tyskland.
          </note>
          <note>
            När det gäller frågan om registrering av utländska företag specifikt
            kan jag tyvärr inte så här på rak arm svara på exakt var den ligger
            på Regeringskansliet. Men det är en fråga som ingår i det stora
            paketet och det tiopunktsprogram som vi har tagit beslut om, gått
            till val på och också arbetar med steg för steg.
          </note>
          <note>
            När det gäller en handlingsplan för att komma åt fusk och oegentligheter
            jobbar vi aktivt med det här i olika delar. Jag är lite tveksam
            till om det verkligen skulle påskynda arbetet om vi nu skulle
            fatta beslut om att ta fram en handlingsplan. Jag tror snarare
            att det finns en risk att det skulle kunna fördröja det viktiga
            arbete som vi gör på olika områden för att ta tag i problemen
            konkret.
          </note>
          <note type="speaker">
            Anf. 77 DANIEL SESTRAJCIC (V) replik:
          </note>
          <note>
            Herr talman! Jag tackar Sara för svaret. Jag är också glad över
            att regeringen agerar, även om det är för långsamt, för svagt
            och otillräckligt. Jag är stolt över att Vänsterpartiet har drivit
            på i de här frågorna och drivit socialdemokratin och regeringen
            framför sig.
          </note>
          <note>
            Jag vill nu skifta fokus och gå över till frågan om skatteflykt,
            land-för-land-rapportering och automatiskt informationsutbyte,
            som du, Sara Karlsson, talade bra om och som jag vet att våra
            två partier är aktiva och engagerade i. Vi ser det stora problemet
            med skatteflykten som drabbar både våra länder och de fattiga
            länderna i tredje världen.
          </note>
          <note>
            Vid ett flertal tillfällen har jag i skatteutskottet och i andra
            sammanhang lyft upp frågan om transparens, behovet av det här
            utbytet och att land-för-land-rapporteringarna inte bara görs
            tillgängliga för respektive lands skattemyndigheter utan att civilsamhället
            – forskare, aktivister, journalister och andra – faktiskt också
            får ta del av det här.
          </note>
          <note>
            Det har visat sig att det ofta är via civilsamhället som fusket
            kan avslöjas och dras fram i ljuset. Luxleaksaffären är ett exempel.
            Framför allt i relation till det globala syd och fattiga länder
            är det he lt avgörande, ofta när det gäller korrupta regimer,
            att det finns en tydlig och transparent hantering av det här.
          </note>
          <note>
            Just nu verkar Sveriges regering inte för den transparensen.
            Magdalena Andersson säger ju tvärtom att hon inte vill ha den,
            trots att socialdemokratin, Miljöpartiet och alla andra partier
            utom Liberalerna i Diakonias enkät inför valet sa att man var
            för offentliga land-för-land-rapporteringar.
          </note>
          <note>
            Varför agerar regeringen inte för offentliga land-för-land-rapporteringar?
          </note>
          <note type="speaker">
            Anf. 78 SARA KARLSSON (S) replik:
          </note>
          <note>
            Herr talman! Frågan om land-för-land-rapporteringar och huruvida
            de ska vara offentliga eller bara till för skattemyndigheterna
            i de olika länderna diskuterades mycket i OECD-arbetet. Förslaget
            som man sedan landade i och som vi fattade beslut om innebär att
            land-för-land-rapporteringen inte ska vara helt offentlig för
            de olika parter som Vänsterpartiet här radar upp.
          </note>
          <note>
            Vad gäller arbetet just nu är det en fråga som inte är på bordet.
            Daniel nämnde själv att det har tagits upp under sammanträden
            på skatteutskottet. Där har vi också fått redovisat att man gör
            en översyn och tittar på vad det skulle få för konsekvenser. Därmed
            kommer den frågan att bli aktuell senare. Vi kommer att följa
            den framöver.
          </note>
          <note>
            Jag tycker att det är bra och kul att det finns mycket engagemang
            i de här frågorna om hur man kan motverka internationell skatteflykt.
            Det kommer vi att behöva. Vi kommer att jobba mycket med de här
            frågorna framöver, så vi återkommer till det här.
          </note>
          <note type="speaker">
            Anf. 79 ANETTE ÅKESSON (M) replik:
          </note>
          <note>
            Herr talman! Att arbeta för minskat skattefel samt mot skattefusk
            och skatteundandragande är politiskt en fråga där vi inte skiljer
            oss åt i svensk politik. Vi är även överens om vikten av att skattesystemet
            har en stark legitimitet för att säkerställa att människor betalar
            skatt, därför att skatten behövs till den välfärd vi också är
            hyfsat överens om behöver finansieras.
          </note>
          <note>
            Många har lyft fram RUT- och ROT-avdragen som avgörande framgångsfaktorer
            till den positiva utvecklingen av hur skattesystemets legitimitet
            har stärkts de senaste åren. Här har svarta jobb blivit vita.
            Samtidigt har människor långt ifrån arbetsmarknaden kunnat få
            jobb, och många kvinnor har startat företag.
          </note>
          <note>
            Detta är reformer som den nuvarande socialdemokratiska och miljöpartistiska
            regeringen sedan årsskiftet dramatiskt har försämrat villkoren
            för. Vi ser redan efter två månader de negativa konsekvenser det
            får. Enligt Företagarna minskade antalet utförare, köpare respektive
            belopp i ROT-branschen med mellan 17 och 38 procent mellan februari
            2015 och februari 2016. Gällande RUT-branschen minskade antalet
            utförare med 14 procent under samma period.
          </note>
          <note>
            Företag i dessa branscher har redan börjat få förfrågningar om
            att jobba svart. Min fråga är därför: Varför säger sig Socialdemokraterna
            prioritera att bekämpa skattefusk när man samtidigt genomför försämringar
            av RUT- och ROT-avdragen som tydligt bidrar till ökat svartarbete?
          </note>
          <note type="speaker">
            Anf. 80 SARA KARLSSON (S) replik:
          </note>
          <note>
            Herr talman! Vad gäller åtgärder för att bekämpa svartarbete
            och olika typer av fusk kan arbetet med dem göras på flera olika
            sätt. Några saker har vi diskuterat under den här debatten. Det
            finns flera exempel i det här betänkandet på hur man kan göra
            arbetet mer kraftfullt och effektivt. Det är någonting som den
            här regeringen arbetar aktivt med och som vi också behandlar i
            utskott och här i kammaren.
          </note>
          <note>
            Vad gäller effekterna av ROT- och RUT-avdragen skulle den frågan
            behöva utvärderas bättre. Vi har ju diskuterat i skatteutskottets
            utvärderingsgrupp om ett intresse för att se på vilka effekter
            ROT- och RUT-avdragen har haft på bland annat svartarbetet.
          </note>
          <note>
            Det pågår en stor studie i vårt grannland Finland om RUT-avdraget
            och vad det har haft för sysselsättningseffekter och också om
            frågan om vita kontra svarta jobb.
          </note>
          <note>
            Jag reagerar lite på att man uttrycker att det är en så dramatisk
            förändring som är genomförd. Jag vill påminna om att det som vi
            har gjort är att vi har sänkt subventionsgraden i ROT-avdraget
            från 50 till 30 procent. Resurserna använder vi inom samma sektor.
            Vi tycker att det är mer lämpligt att styra om resurser till att
            stimulera nybyggnation snarare än renovering av befintligt bestånd.
            Det är fortfarande en generös subvention som ligger i ROT-avdraget.
          </note>
          <note>
            När det gäller RUT-avdraget är det en sänkning av taket som är
            genomförd, och RUT-avdraget ska enligt det som är ute på remiss
            också utökas som en följd av migrationsöverenskommelsen.
          </note>
          <note>
            Jag tänker att om man vill värna stabiliteten och inte skapa
            en massa oro har vi ett gemensamt ansvar mellan partierna att
            inte utmåla det som något mer dramatiskt än vad det är och därmed
            sätta skräck i människor.
          </note>
          <note type="speaker">
            Anf. 81 ANETTE ÅKESSON (M) replik:
          </note>
          <note>
            Herr talman! Vi har försökt att få svar från finansministern
            i olika interpellationsdebatter när det gäller den här frågan.
            Förändringarna må ver ­ ka små, men små förändringar kan få stora
            effekter. Det har vi redan sett i vårt andra grannland Danmark.
            Det är otydligt nu, och när det gäller de förändringar som du
            nämnde, Sara Karlsson, glömde du att det har införts en åldersgräns.
            Man har alltså gjort det otydligt för köparen vad det är som verkligen
            gäller. Det är det som har gjort, till exempel i Danmark, att
            marknaden minskats dramatiskt.
          </note>
          <note>
            Det är inte själva köpbeteendet som är intressant här, utan det
            intressanta är effekterna på jobben som RUT- och ROT-avdragen
            har skapat och som har varit framgångsrika.
          </note>
          <note>
            Jag vet att det pågår ett arbete och att man i utvärderingsgruppen
            har en fundering om att titta på de här frågorna. Det skulle vara
            fantastiskt. Det välkomnar vi verkligen.
          </note>
          <note>
            Men när man redan vet vissa saker och ser konsekvenserna av dem
            på kort sikt är det lite tråkigt att man avvaktar effekterna tills
            det har gått ned rejält. I Danmark gjorde man försämringar vid
            olika tidpunkter. Efter den första försämringen återhämtade sig
            marknaden, men när det senare kom ytterligare försämringar blev
            det för svårt för konsumenterna att förstå vad som gällde. Då
            missades alltihop.
          </note>
          <note>
            Även sådant som man tror är mindre försämringar får alltså dramatiska
            konsekvenser sammantaget. Det drabbar dem som har fått jobb, och
            det handlar om sådana som har stått längst bort från arbetsmarknaden,
            alltså precis sådana jobb som vi behöver i Sverige . De har redan
            börjat påverkas av de försämringar som Socialdemokraterna tillsammans
            med Miljöpartiet genomförde.
          </note>
          <note>
            Jag hade gärna ställt denna fråga till Sara Karlssons miljöpartistiska
            kollega i dag, men eftersom han tyvärr inte är närvarande är det
            bara Sara Karlsson som kan företräda regeringspartierna i dag.
            Men jag vill tacka Sara Karlsson.
          </note>
          <note type="speaker">
            Anf. 82 SARA KARLSSON (S) replik:
          </note>
          <note>
            Herr talman! Vår miljöpartistiska kollega är tyvärr sjuk. Men
            det kommer att finnas fler tillfällen för Anette Åkesson att ställa
            frågor till Rasmus Ling.
          </note>
          <note>
            Det vore ju bra om det fanns mer underlag och utvärderingar när
            det gäller vad RUT- och ROT-avdragen har haft för effekter. Det
            kommer ofta påståenden på ganska vaga grunder om vad det har haft
            för effekter på sysselsättningen och övergången från vita till
            svarta arbeten. Det är en frå ­ ga som vi följer. Vi sätter in
            åtgärder för att stävja svartarbete och minska fusk på olika sätt.
          </note>
          <note>
            Här finns trådar för en mycket större arbetsmarknadspolitisk
            debatt, och det är inte rätt forum här. Men när det gäller förändringen
            av ROT- och RUT-avdragen vill jag påminna om vad vi gör med resurserna.
            Det handlar ju om en kostnad som varje år har ökat dramatiskt,
            och ROT står för den absoluta merparten. Det är resurser som vi
            omfördelar från att subventionera renoveringar till att i stället
            stimulera nybyggnation.
          </note>
          <note>
            Det råder enorm bostadsbrist i Sverige, och det finns stora behov
            av att bygga nytt som människor har råd att bo i. Därför är det
            en rimlig fördelning av samhällets resurser, som ju är begränsade,
            att också använda en del av resurserna till att stimulera fram
            nya bostäder.
          </note>
          <note type="speaker">
            Anf. 83 OLLE FELTEN (SD) replik:
          </note>
          <note>
            Herr talman! Jag tror att vi kan vara överens om att mycket av
            det vi talar om i dag handlar om viktig signalpolitik om skatteförfaranden
            och deras effekter på olika aktiviteter i vårt samhälle. Som Anette
            Åkesson nämnde är vi på många områden ganska överens inom alla
            partier.
          </note>
          <note>
            Men när man nu är så medveten om att detta är viktig signalpolitik
            förvånar det mig att man inte svarar på våra frågor om skatteavtalen.
            När kommer det att hända något med skatteavtalen i den här riksdagen?
          </note>
          <note>
            Jag skulle vilja att Sara Karlsson, för oss här i riksdagen och
            för alla väljare som lyssnar, berättar när man har tänkt få fart
            på arbetet med att omförhandla gamla inaktuella skatteavtal och
            när de kommer till riksdagen.
          </note>
          <note>
            Vi vet i dag att det kommer ett skatteavtal med Saudiarabien,
            som kommer att behandlas under mars. Men när kommer resten? Det
            finns ett stort antal länder som vi borde ha betydligt bättre
            avtal med. Jag antar att man jobbar med detta inom Regeringskansliet.
            Det har faktiskt Socialdemokraterna sagt att man gör, men vi ser
            inte särskilt mycket resultat. Jag skulle vilja ha en redovisning
            här nu: Vad kommer att hända? Hur många skatteavtal får vi på
            riksdagens bord under detta riksmöte?
          </note>
          <note type="speaker">
            Anf. 84 SARA KARLSSON (S) replik:
          </note>
          <note>
            Herr talman! Den här frågeställningen har varit uppe tidigare,
            och jag vet att Olle Felten också har ställt frågor om detta till
            finansministern. Det finns också beskrivet i betänkandet bland
            annat att resurser i Finansdepartementet de senaste åren också
            har lagts på att jobba med de informationsutbytesavtal som har
            slutits bilateralt med många länder men också med det arbete som
            är föranlett av OECD:s arbete med att motverka internatio ­ nell
            skatteflykt. Nu finns det återigen större möjligheter att lägga
            krutet på skatteavtalen, som Olle Felten här tar upp.
          </note>
          <note>
            Som Olle Felten nämnde i sin replik finns det ett informationsutbytesavtal
            som är förhandlat och som vi ska behandla här i riksdagen. Det
            finns alltså skatteavtal som är på gång.
          </note>
          <note>
            Att ge ett exakt svar på hur många skatteavtal vi kommer att
            behandla under detta riksmöte är lite svårt eftersom Sverige inte
            ensamt har rådighet över dem. Det är bilaterala avtal där det
            också finns en annan part. Det vi kan svara är att man för tillbaka
            resurser till att jobba med just skatteavtalen som tidigare har
            varit uppbundna vid arbetet med informationsutbytesavtalen.
          </note>
          <note type="speaker">
            Anf. 85 OLLE FELTEN (SD) replik:
          </note>
          <note>
            Herr talman! Ville man skämta kunde man säga att den historielösa
            iskalla vinden blåser genom denna parlamentssal. År 2011 hölls
            här en debatt om Riksrevisionens första rapport från 2010. Då
            hade Sara Karlssons partikamrat Christina Oskarsson en debatt
            med moderaten Ulf Berg om den dåliga aktiviteten rörande skatteavtal
            i den dåvarande alliansregeringen. Jag lyssnade på den debatten
            häromdagen och blev faktiskt lite förvånad. Christina Oskarsson
            och jag skulle ha kunnat stå parallellt här. Vi sa nästan samma
            saker, fastän jag inte visste om att hon förde den debatten.
          </note>
          <note>
            Här har man vänt på frågeställningen. År 2011 var Socialdemokraterna
            arga på alliansregeringen för att den inte skötte skatteavtalsarbetet.
            I själva verket monterade Socialdemokraterna ned arbetet med skatteavtalen
            under Göran Perssons regeringstid i slutet av 1990-talet. Nu sitter
            Socialdemokraterna i regeringsställning och hanterar skatteavtalen
            enormt långsamt. Så kommer vi och talar om för dem att de måste
            skärpa sig.
          </note>
          <note>
            Detta har vi gjort sedan det här riksmötets början. Fortfarande
            får vi inga svar om när det kommer att hända något. Beskeden blir
            ungefär: Ja, vi kommer att börja arbeta med detta snart. Men detta
            räcker inte. Socialdemokraterna måste komma tillbaka med en aktiv
            plan för hur skatteavtalen ska byggas på.
          </note>
          <note type="speaker">
            Anf. 86 SARA KARLSSON (S) replik:
          </note>
          <note>
            Herr talman! Jag har tyvärr inte sett den debatt som Olle Felten
            här redogör för, mellan min partikamrat och en moderat ledamot
            under förra mandatperioden. Därför är det svårt att kommentera
            den debatten. Det jag kan göra är att svara på Olle Feltens fråga.
          </note>
          <note>
            Svaret på frågan är att arbetet kommer att intensifieras när
            man inte längre behöver lägga lika mycket resurser på informationsutbytesavtalen.
            Men också Olle Felten måste inse att det är svårt att redogöra
            för exakt hur många skatteavtal som ska skrivas under en viss
            tidsperiod eftersom Sverige inte är den enda parten i dessa avtal.
          </note>
          <note>
            I Olle Feltens anförande, liksom även tidigare i Sverigedemokraternas
            debattinlägg, uppvisades en nonchalans inför arbetet med informationsutbytesavtalen,
            som om det skulle vara ett oviktigt arbete.
          </note>
          <note>
            Vi tycker att det är viktigt att man prioriterar det arbetet
            och har lagt mycket möda på det. Vi tycker också att det är viktigt
            att prioritera arbetet med att teckna skatteavtal. Det är någonting
            som vi jobbar med och kommer att fortsätta jobba med intensivt.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 10 Naturvård och områdesskydd och Biologisk mångfald
          </note>
          <note>
            Miljö- och jordbruksutskottets betänkande 2015/16:MJU6
          </note>
          <note>
            Naturvård och områdesskydd och
          </note>
          <note>
            Miljö- och jordbruksutskottets betänkande 2015/16:MJU11
          </note>
          <note>
            Biologisk mångfald
          </note>
          <note>
            föredrogs.
          </note>
          <note type="speaker">
            Anf. 87 JOHAN HULTBERG (M):
          </note>
          <note>
            Herr talman! Miljö- och jordbruksutskottet är ett effektivt och
            resultatinriktat utskott. Därför har vi enats om att föra en gemensam
            debatt om dels utskottets betänkande nr 6, Naturvård och områdesskydd
            , dels utskottets betänkande nr 11, Biologisk mångfald .
          </note>
          <note>
            Att vi för en samlad debatt om dessa båda betänkanden spar inte
            bara herr talmannen och kammaren tid utan är också fullt naturligt.
            Frågorna som dessa betänkanden behandlar hänger nämligen intimt
            samman. Låt mig ta ett exempel! Frågor om strandskydd, naturreservat
            och nationalparker behandlas i betänkandet om naturvård och områdesskydd
            men är samtidigt verktyg i arbetet för biologisk mångfald.
          </note>
          <note>
            Herr talman! Jag sa att miljö- och jordbruksutskottet var ett
            effektivt och resultatinriktat utskott. Det är ord som tyvärr
            inte passar för att beskri ­ va den sittande regeringen. Det är
            sant att regeringen har höjt anslagen till bland annat områdesskydd,
            men i nuvarande regering har man under cirka ett och ett halvt
            år varit mer upptagen med att försöka komma överens internt än
            att leverera konkreta resultat. Regeringen har helt enkelt bristan
            ­ de handlingskraft, vilket det dessvärre finns många tydliga
            exempel på. Jag ska inte trötta er åhörare med att nämna alltför
            många. Men låt mig, herr talman, nämna några!
          </note>
          <note>
            Förra året gjorde ett enigt utskott ett tillkännagivande om att
            regeringen behöver stärka arbetet för biologisk mångfald. Att
            vi allianspartier och övriga två oppositionspartier driver på
            i syfte att förmå regeringen att göra mer och att vi kritiserar
            regeringen för att inte göra tillräckligt ligger i sakens natur.
            Det är ganska självklart att det är oppositionens uppgift att
            granska regeringens politik och vara en blåslampa. Det är dock
            rätt talande att det inte bara är vi oppositionspartier som ställer
            oss bakom tillkännagivandet. Det var en helt enig riksdag som
            uppmanade regeringen att skärpa arbetet med biologisk mångfald.
            Inte ens socialdemokraterna eller miljöpartisterna i den här kammaren
            tyckte att regeringen gjorde tillräckligt. Det är ett tydligt
            underbetyg till regeringen.
          </note>
          <note>
            En utmärkt grund för det fortsatta arbetet med biologisk mångfald
            ut ­ görs av den strategi för biologisk mångfald och ekosystemtjänster
            som al ­ liansregeringen arbetade fram under förra mandatperioden
            och som antogs våren 2014. Regeringen behöver nu bygga vidare
            på den strategin, men tyvärr uppvisar regeringen som sagt en stor
            dos av bristande handlings ­ kraft. Därför, herr talman, vill
            jag yrka bifall till reservation nr 1 i betänk ­ ande MJU11, som
            handlar om att regeringen skyndsamt måste verkställa de åtgärder
            som presenteras i strategin.
          </note>
          <note>
            I svaret på yrkandet framför regeringspartierna bland annat att
            Naturvårdsverket har i uppdrag att i samarbete med relevanta myndigheter
            genomföra kommunikationsinsatser om ekosystemtjänster samt att
            det pågår ett arbete med det nationella skogsprogrammet. Detta
            är ett viktigt arbete, men det är inget som nuvarande regering
            har initierat, utan uppdraget till Naturvårdsverket gavs redan
            av alliansregeringen, som också tog initiativ till arbetet med
            det nationella skogsprogrammet.
          </note>
          <note>
            Det nationella skogsprogrammet har potential att bidra till en
            fortsatt god utveckling av miljöhänsynen inom skogsbruket. Dessvärre
            kommer oroande signaler om att regeringspartiernas svårigheter
            att komma överens internt om programmets inriktning påverkar arbetet
            med programmet negativt.
          </note>
          <note>
            Bakgrunden till att Alliansen startade arbetet med det nationella
            skogsprogrammet är att Miljömålsberedningen, där jag är ledamot,
            i sitt betänkande Med miljömålen i fokus – hållbar användning
            av mark och vatten 2014 föreslog att ett sådant skulle inrättas
            – detta i syfte att skapa en dialogprocess om hur skogen ytterligare
            kan bidra till utvecklingen mot ett mer hållbart samhälle och
            till en växande biobaserad samhällsekonomi. Processen skulle omfatta
            såväl ekonomiska som sociala och miljömässiga värden, men regeringen
            har nu skadeskjutit arbetet genom att sätta igång en parallell
            process. Regeringen har nämligen initierat en översyn av skogsvårdslagen.
            Detta tycker jag och Moderaterna är olyckligt.
          </note>
          <note>
            Alliansen förtydligade 2014 skogsvårdslagen på ett par punkter,
            bland annat efter förslag från Miljömålsberedningen. Något behov
            av en stor översyn finns inte. Dagens skogsvårdslag skapar goda
            förutsättningar för ett hållbart skogsbruk, och tack vare dagens
            modell med frihet under ansvar ser vi hur Sveriges skogsägare
            tillsammans tar ett betydligt större ansvar än vad lagen kräver.
            De flesta skogsägare visar god miljöhänsyn i sitt brukande och
            gör dessutom mycket stora frivilliga avsättningar av värdefulla
            naturområden – detta i syfte att bidra till naturvårdsarbetet
            och stärka skyddet av biologisk mångfald.
          </note>
          <note>
            Frivilligheten gör att vi når längre i naturvårdsarbetet. Om
            naturhänsynen i skogsbruket ska fortsätta att förbättras och om
            vi ska få skogsägarna att göra ytterligare frivilliga avsättningar
            behöver regeringen få med sig Sveriges 330 000 skogsägare. Det
            nationella skogsprogrammet kan rätt utformat bidra till just detta.
            Översynen av skogsvårdslagstiftningen befarar jag dock kommer
            att bli kontraproduktiv.
          </note>
          <note>
            Herr talman! Betänkandet om biologisk mångfald behandlar även
            rovdjurspolitiken i allmänhet och vissa vargfrågor i synnerhet.
            Vänsterpartiet vill att målet för rovdjurspolitiken ska förändras.
            Några sådana yrkanden har inte kommit från regeringspartierna,
            vare sig i år eller tidigare år. Men tyvärr måste jag konstatera
            att Socialdemokraterna och Miljöpartiet i regeringsställning på
            flera punkter för en politik som går stick i stäv med den politik
            som riksdagen har slagit fast i och med antagandet av den av alliansregeringen
            framtagna propositionen En hållbar rovdjurspolitik .
          </note>
          <note>
            Ett flagrant exempel på hur regeringen trotsar riksdagsmajoriteten
            är att regeringen i februari beslutade att ändra i jaktförordningen
            så att överklaganden av länsstyrelsernas beslut om licens eller
            skyddsjakt ska gå direkt till allmän förvaltningsdomstol. Därmed
            går regeringen tillbaka till den gamla ordning som innebar att
            skydds- och licensjakt i praktiken ofta inte kunde genomföras
            utan att ärendena parkerades i långa rättsprocesser. Det var ett
            system som förlamade förvaltningen och som skapade en enorm misstro
            hos berörda. En sådan ordning kan vi inte ha.
          </note>
          <note>
            Jag vill därför påminna regeringen om att den av riksdagen beslutade
            rovdjurspolitiken ska ligga fast. Detta har riksdagen vid två
            tillfällen gjort tillkännagivanden om. Det är allvarligt att regeringen
            helt medvetet tycks agera i strid med riksdagens vilja. Regeringspartiernas
            representanter behöver nu, i den här debatten, svara på hur regeringen
            har tänkt sig att beslut om skydds- och licensjakt ska kunna tas
            skyndsamt.
          </note>
          <note>
            Herr talman! Vi behöver få till en fungerande förvaltning av
            våra rovdjur. Det är viktigt för naturvården och för den biologiska
            mångfalden. En fungerande förvaltning innebär att vi når målet
            om att våra rovdjur ska ha gynnsam bevarandestatus samtidigt som
            tamdjurshållningen inte allvarligt försvåras och socioekonomisk
            hänsyn tas. Från Alliansens sida har vi ett särskilt yttrande
            om dessa frågor som jag vill hänvisa till. Vi moderater vill också
            stärka länsstyrelsernas arbete med att förebygga rovdjursangrepp,
            vilket vi lyfter fram i reservation nr 3 i betänkande 11.
          </note>
          <note>
            Herr talman! Betänkande 6, Naturvård och områdesskydd , rör en
            lång rad viktiga frågor om bland annat nationalparker, naturreservat
            och strandskydd. Från i fjol finns det flera tillkännagivanden
            på detta område. Riksdagen uppmanade regeringen att bland annat
            se över strandskyddsreglerna så att de blir mer ändamålsenliga
            i syfte att skapa bättre förutsättningar för byggande, boende
            och näringsverksamhet i strandlägen. I detta sammanhang vill jag
            också nämna den moderata reservationen om att se över strandskyddsreglerna
            i syfte att skapa bättre förutsättningar för mussel ­ odling.
            Musslor är havets egna små reningsverk och små hjältar i arbetet
            mot övergödning och friskare hav. Att underlätta för musselodling
            är därför viktigt.
          </note>
          <note>
            När det gäller alla former av områdesskydd tycker vi moderater
            att det är viktigt att avsatta områden sköts så att de naturvärden
            som motiverade att de gavs skydd inte går förlorade. Det är också
            viktigt att säkerställa att möjligheten att inrätta kommunala
            naturreservat används på ett korrekt sätt och inte för att exempelvis
            stoppa bostadsbyggande. Vi har i Sverige en allvarlig och växande
            bostadsbrist. Därför tycker vi moderater att det finns anledning
            att se över kommunernas möjligheter att inrätta naturreservat.
            Således vill jag yrka bifall till reservation nr 1 i betänkande
            MJU6.
          </note>
          <note>
            Herr talman! Självfallet står jag bakom samtliga moderata reservatio
            ­ ner, men för tids vinnande yrkar jag alltså bifall bara till
            reservation nr 1 i betänkande MJU6 och till reservation nr 1 i
            betänkande MJU11.
          </note>
          <note>
            (Applåder)
          </note>
          <note type="speaker">
            Anf. 88 RUNAR FILPER (SD):
          </note>
          <note>
            Herr talman! Sverigedemokraterna har ett flertal reservationer,
            men för tids vinnande yrkar vi i betänkande MJU6 bifall endast
            till reservation 3 och i betänkande MJU11 endast till reservation
            3 och reservation 4.
          </note>
          <note>
            I dag finns en marin nationalpark i Sverige – Kosterhavet. Liknande
            parker och reservat är viktiga för att Västerhavet och Östersjön
            ska få en långsiktigt hållbar produktionsförmåga och för att den
            biologiska mångfalden ska bevaras. Kust och skärgård ska ha en
            hög grad av biologisk mångfald, upplevelsevärden samt natur- och
            kulturvärden. Näringar, rekreation och annat nyttjande av hav,
            kust och skärgård ska bedrivas så att en hållbar utveckling främjas.
            Särskilt värdefulla områden ska skyddas mot ingrepp och andra
            störningar. Fler reservat av marin karaktär kan också bidra till
            att kommersiellt viktiga fiskbestånd kan återhämta sig snabbare
            och till att mängden fisk i närbelägna fiskevatten ökar.
          </note>
          <note>
            Reglerna för att komma till rätta med masscamping från asfaltsläggare,
            bärplockare med flera på ängar, tomter, i skogen och i anslutning
            till skogsvägar måste bli tydligare, hårdare och effektivare.
          </note>
          <note>
            Allemansrätten är en unik rättighet, men om den ska fungera måste
            också dess skyldigheter upprätthållas. Att campa på annans mark
            utan nedskräpning ska vara möjligt någon natt, men inte hur som
            helst och var som helst.
          </note>
          <note>
            En markägare som upptäcker att en mängd människor, kanske så
            många som tiotalet eller långt fler, campar på dennes mark kan
            inte ta hjälp av polis även om marken har tagits i anspråk av
            tält för långt längre tid än vad allemansrätten ger rätt till.
            Även om det också skräpas ned kan man inte vända sig till polisen
            och begära avhysning, så som man tycker skulle vara möjligt. Markägaren
            måste få fram personnummer och vända sig till kronofogden, vilket
            kostar 600 kronor per person. Sedan har polisen möjlighet att
            avhysa ockupanterna. Men det kan ta lång tid.
          </note>
          <note>
            Ska en markägare också behöva ansvara för och utreda vilka ockupanterna
            är? Det tycker jag är en märklig ordning. En markägare vars mark
            ockuperas borde kunna gå till polisen och få en avhysning till
            stånd oavsett om personnummer finns till hands eller inte och
            om kronofogden har agerat eller inte. Allemansrättens skyldigheter
            måste upprätthållas av staten om den inte ska förlora sin betydelse
            som den vara tänkt från början.
          </note>
          <note>
            Det kan finnas godtagbara skäl för mer än 100 meters skydd för
            att värna viktiga värden. Men om myndigheterna väljer att utöka
            ett strandskydd borde de också vara skyldiga att tydligt motivera
            varför, tycker man. Likaså ska de ta hänsyn till enskilda intressen.
            Länsstyrelsernas agerande är vissa gånger ett allvarligt intrång
            i äganderätten för fastighetsägare, lantbrukare och andra företagare.
          </note>
          <note>
            300 meter innebär många gånger att stora delar av fastigheter
            och verksamheter hamnar inom strandskyddet. Det blir svårt att
            bygga om, bygga nytt och använda marken på det sätt som krävs
            för att utveckla verksamheterna. Det innebär också administrativa
            bördor. Att utvidga strandskyddet utan hänsyn till markägarens
            och verksamhetsutövarens behov kan därför få orimliga konsekvenser
            för den enskilde, vilket inte är önskvärt.
          </note>
          <note>
            För att företagen ska kunna fortsätta att växa lokalt och skapa
            jobb krävs rätt förutsättningar. Fyra av fem jobb skapas i småföretag.
            På många håll i landet är småföretagandet än viktigare. På platser
            där turist- och besöksnäring växer i betydelse spelar tillgängligheten
            till attraktiva ytor stor roll. I värsta fall kan länsstyrelsernas
            agerande stoppa verksamheternas utveckling och därmed hindra att
            nya jobb skapas.
          </note>
          <note>
            Det blir också många gånger svårt för kommuner att planera för
            nya bostäder om det blir ett utökat strandskydd – som på landsbygden,
            där kommunerna kan vara beroende av att skapa nya boendemiljöer
            som är attraktiva för att locka till sig nya invånare. Där kan
            det många gånger bli käppar i hjulet. 300 meter jämfört med 100
            meter innebär en stor procentuell yta av tillgänglig mark i en
            kommun.
          </note>
          <note>
            Herr talman! En självförsörjande och ekonomiskt trygg landsbygd
            är något som kan vara svårt att förena med flera vargrevir i en
            kommun. Enligt Naturvårdsverket behövs det 300 vargar i Sverige,
            vilket ligger nära det tidigare referensvärdet på 270 vargar,
            för att vargens så kallade gynnsamma bevarandestatus ska kunna
            upprätthållas.
          </note>
          <note>
            Sverigedemokraternas hållning är att vargens referensvärde för
            en gynnsam bevarandestatus ska vara i enlighet med den nedre gränsen
            för minsta livskraftiga population i propositionen En hållbar
            rovdjurspolitik innan licensjakt kan komma på tal. Där finns ett
            intervall på 170–270 individer, och jag avser alltså den nedre
            gränsen.
          </note>
          <note>
            Exempelvis tycker Svenska Jägareförbundet att 150 vargar räcker
            för att upprätthålla en gynnsam bevarandestatus. Det skandinaviska
            forskningsprojektet Skandulv har gjort en sårbarhetsanalys för
            den svenska och norska vargstammen. De menar i sin rapport 2012
            att minst 100 vargar krävs för att stammen ska kunna överleva
            i vårt land och vårt broderland Norge. Detta är alltså det minsta
            antal individer i en population som krävs för att stammen ska
            överleva och dessutom klara störningar som väsentligt förändrar
            levnadsvillkoren, som ökad tjuvjakt eller sjukdomar. Till detta
            har EU sagt att nationerna bör ha en lite högre ambitionsnivå.
          </note>
          <note>
            Enligt Skandulv kan alltså en vargstam på 100 individer vara
            tillräcklig för att ta sig igenom tillfälliga nedgångar.
          </note>
          <note>
            Skarv och säl har också blivit ett stort problem för yrkesfiskare
            och näringar längs kusten. Skarvarna har spridit sig snabbt över
            hela landet. Rapporter visar att skadorna för fisket är omfattande,
            och numera innefattar det även insjöfisket. Expansionen är omfattande.
            Från kärnområdet vid sydöstra Östersjön har skarven spridit sig
            till insjöar, västerut till västkusten och uppåt till Bottenhavet
            och Bottenviken .
          </note>
          <note>
            Skarven biter, hackar och äter många gånger upp stora delar av
            fisk ­ bestånden, vilket gör att yrkesfiskarna drabbas av ekonomiskt
            bortfall. Bit ­ skadorna på sik, till exempel, kan för det här
            fisket uppgå till mer än 10 procent av fångsten.
          </note>
          <note>
            För kustfisket är dock sälarna ett ännu större problem. Yrkesfisket
            är allvarligt drabbat av skador från säl. Sälarna orsakar skador
            på såväl redskap som fiskefångster, och det är periodvis omöjligt
            att bedriva ett lönsamt fiske i vissa områden efter kusten.
          </note>
          <note>
            Sedan 1980-talet är skadorna på både ostkusten och västkusten
            av sådan omfattning att de medför betydande ekonomiska förluster
            för fiskerinäringen. Sälar drabbas också av att de fastnar i redskapen.
          </note>
          <note>
            Insjöfisket kan dock, som sagt, vara betydligt mer utsatt än
            kustfisket vad gäller skarven. Skarven har bland annat skadat
            mycket ål och gös i de stora insjöarna. Över 40 procent av ålen
            rapporteras ha någon skada. Fiskskadorna i fasta redskap är omfattande.
            Många skador är direkt kopplade till skarven. I takt med utbredningen
            kan skarvarna påverka fiskbeståndet. Längs kusten fångar skarven
            också en hel del ungtorsk.
          </note>
          <note>
            Skarven omfattas som bekant av EU:s fågeldirektiv, och så länge
            den inte finns på listan med jaktbara arter kan inte allmän jakttid
            införas.
          </note>
          <note>
            Vi sverigedemokrater tycker, som ni vet att, svenska jaktregler
            ska gälla i Sverige. Att EU dikterar viltförvaltningen i Sverige
            är något som vi vänder oss starkt emot. Redan när Sverige gick
            med i EU 1995 hade vi en viltvård och en förvaltning som resten
            av världen kunde se på med avund. Att EU:s institutioner sätter
            dagordningen och bestämmer förutsättningarna ser vi inget mervärde
            i.
          </note>
          <note>
            Viltförvaltningen i våra bygder och skogar ska ha det nationella
            parlamentet som högsta beslutande instans, och regeringen ska
            tydligt verka för att Sverige återtar beslutsmakten för de frågor
            som ryms inom art- och habitatdirektiv och fågeldirektiv. Som
            sagt: Svenska jaktregler ska gälla i Sverige.
          </note>
          <note type="speaker">
            Anf. 89 KRISTINA YNGWE (C):
          </note>
          <note>
            Herr talman! Jag börjar med att yrka bifall till reservation
            nr 1 i MJU11 och reservation nr 2 i MJU6.
          </note>
          <note>
            En stor variation av växter, djur och mikroorganismer är avgörande
            för oss människor. Kombinationen av olika livsformer och samspelet
            mellan dem ger upphov till varor och tjänster som är helt grundläggande
            för att vårt samhälle, vår ekonomi och vår vardag ska fungera.
            En viss andel naturområden måste därför säkras för att ekosystemen
            ska kunna leverera det som samhället behöver.
          </note>
          <note>
            Människan är helt beroende av dessa tjänster som kan gälla luft-
            och vattenrening och olika typer av klimatstabilisering. Svenska
            företag är också direkt och indirekt beroende av ekosystemstjänster,
            till exempel tillgång till virke, pollinering av grödor eller
            havens förmåga att producera fisk. På så sätt är också ekosystemtjänster
            nödvändiga för att långsiktigt trygga företagsamhet och jobb i
            hela landet, inte minst inom skogs- och lantbruket. Därför är
            dessa två betänkanden så viktiga, och det är därför också viktigt
            att de åtgärder som lades fram i propositionen om biologisk mångfald
            och ekosystemtjänster faktiskt genomförs av regeringen.
          </note>
          <note>
            När det gäller skogen är verktygen för att lyckas med detta arbete
            en kombination av en utvecklad miljöhänsyn i skogsbruket och att
            använda olika former av naturskydd. Genom skydd- och miljöhänsyn
            i skogsbruket säkras skogens olika funktioner, till exempel träråvara,
            bioenergi, klimatreglering eller biotoper för hotade arter.
          </note>
          <note>
            Skogsägare gör redan i dag en stor insats för att bevara den
            biologiska mångfalden i skogen. SLU och Skogsstyrelsen visade
            i en studie i fjol att skogsbrukarens totala miljöhänsyn är dubbelt
            så stor som man tidigare hade trott. Ungefär 8 procent av arealen
            lämnas som hänsyn direkt vid avverkningar. Till detta kommer de
            frivilliga avsättningarna, som utgör ungefär 5 procent av den
            produktiva skogsmarken. Studien visar även att principen frihet
            under ansvar på många områden har skapat en positiv utveckling
            för miljöer i skogen som är värdefulla för den biologiska mångfalden.
          </note>
          <note>
            För att främja legitimiteten i arbetet med att stärka den biologiska
            mångfalden och bevara skyddsvärd skog är det viktigt att markägarna
            känner sig involverade och respekterade i processen. Flera skogsägare
            har vittnat om en maktlöshet, och många är också de skogsägare
            som hamnar i ett vakuum när avtalet är klart men ersättningen
            dröjer. Det är då viktigt att fundera över hur systemet kan utvecklas
            så att resurserna räcker så långt som möjligt och så att skogsägarna
            inte behöver vänta på ersättningen. Vi behöver också titta på
            hur dialogprocesserna för inrättande av naturreservat kan utvecklas
            så att alla känner sig delaktiga och lyssnade på. Här fyller det
            nationella skogsprogrammet en viktig funktion för att stärka dialogen
            om biologisk mångfald och naturvård i skogen. Det är därför viktigt
            att arbetet prioriteras av regeringen i stället för att lägga
            tid på den utredning som nu har sjösatts för en översyn av skogsvårdslagstiftningen.
          </note>
          <note>
            Herr talman! Behovet av legitimitet och delaktighet berör också
            strandskyddet. Det finns över 400 000 kilometer strand i Sverige.
            Det motsvarar mer än tio varv runt jorden. Dessa stränder är en
            fantastisk resurs och en miljö att både värna och utveckla.
          </note>
          <note>
            Med rätt regler kan bostäder, företag, besökare, friluftsliv,
            djur och natur samspela. Att värna viktiga strandmiljöer, allemansrätten
            och människors tillgång till naturen är för Centerpartiet en självklarhet.
            Men det måste också finnas en avvägning mellan bevarande och utveckling.
            Många kommuner vittnar i dag om att möjligheten att utveckla sin
            attraktivitet begränsas på grund av ett stelbent strandskydd och
            att det inte ges tillräckligt utrymme för anpassning till lokala
            förhållanden. Även enskilda kommer i kläm när de till exempel
            inte tillåts bygga ett hus till barnen på den tomt de själva har
            ägt i generationer.
          </note>
          <note>
            I alliansregeringen genomförde Centerpartiet flera reformer för
            ett mer ändamålsenligt strandskydd. Vi införde så kallade LIS-områden,
            som ger ökade möjligheter att bygga och bedriva verksamhet på
            landsbygden. En möjlighet för länsstyrelsen att helt upphäva strandskyddet
            vid små vattendrag skapades. Men mer behövs.
          </note>
          <note>
            Ett långsiktigt hållbart strandskydd måste upplevas som både
            rättvist och rimligt. Så är inte fallet i dag, och därför behövs
            ett mer flexibelt regelverk med mer lokalt inflytande. Som en
            del i arbetet tillsattes Strandskyddsdelegationen med representanter
            från myndigheter, kommuner och länsstyrelser. I sitt slutbetänkande
            konstaterar delegationen att en rad problemområden rörande strandskyddet
            inte kan åtgärdas inom nuvarande strandskyddslagstiftning.
          </note>
          <note>
            Vi delar denna slutsats och ser behov av en rad angelägna reformer.
            Det behövs ett decentraliserat och närodlat strandskydd, där kommunen
            ges mer makt att bestämma över vilka strandområden som ska bevaras
            och vilka som ska bebyggas. Regelkrånglet behöver minska, och
            de verkligt viktiga områden a behöver skyddas. Därför bör grundregeln
            vara att ett strandskydd inte ska gälla vid små vattendrag och
            sjöar. En rapport med förslag på ny lagstiftning togs fram av
            Naturvårdsverket efter uppdrag av alliansregeringen. Den rapporten
            ligger av allt att döma på regeringens bord och samlar damm.
          </note>
          <note>
            LIS-regelverket behöver också ses över. Idéer, möjligheter och
            initiativ till verksamheter eller byggande är inte anpassade efter
            byråkratiska processer. Det måste bli enklare och snabbare att
            skapa LIS-områden.
          </note>
          <note>
            Centerpartiet vill se en större översyn av hela regelverket för
            strandskyddet där även möjligheten att vända på perspektivet utreds.
            Det finns ett stort behov av både bostäder och bättre förutsättningar
            för utveckling, inte minst på landsbygden.
          </note>
          <note>
            Herr talman! Sist men inte minst vill jag ägna ett par minuter
            åt en tredje fråga där många medborgare känner en stor maktlöshet
            och frustra ­ tion, nämligen förvaltningen av våra rovdjur.
          </note>
          <note>
            Riksdagen har beslutat att det ska finnas licensjakt på varg
            i Sverige. Licensjakten ska vara en del i den regionaliserade
            rovdjursförvaltningen som ska säkerställa arters överlevnad och
            ta hänsyn till ekonomiska och sociala aspekter, speciellt för
            de människor som bor och verkar i rovdjurs ­ täta områden. Tyvärr
            har vi sett hur rovdjursförvaltningen i alltför stor utsträckning
            kännetecknas av oklarheter, osäkerheter och långdragna juridiska
            processer. Vinterns licensjakt är tyvärr inget undantag.
          </note>
          <note>
            Högsta förvaltningsdomstolen förklarade Naturvårdsverkets beslut
            överklagbar t till förvaltningsrätt. Förvaltningsrätten har avlyst
            licensjakten på varg i Värmlands och Örebro län. Om man studerar
            domstolens argumentation kan man konstatera att licensjakt på
            varg är ett legitimt verktyg för att begränsa de socioekonomiska
            konsekvenserna och förbättra förutsättningar för tamdjurshållning.
            Däremot måste den beslutande myndigheten bättre motivera och väga
            av sina beslut.
          </note>
          <note>
            Det som vi har sett är dock att med dagens handläggningstider
            i de svenska förvaltningsdomstolarna kommer man inte att kunna
            fatta ett definitivt beslut innan den tänkta jakttiden har gått
            ut.
          </note>
          <note>
            Det finns alltså i dag inte något system för att fatta beslut
            som fungerar i verkligheten eller så som riksdagen har avsett.
            Nyligen ändrade regering ­ en i jaktförordningen så att alla beslut
            om jakt på de stora rovdjuren ska kunna överklagas till allmän
            förvaltningsdomstol.
          </note>
          <note>
            Jag skulle kunna stå här och avkräva Miljöpartiet och Socialdemokraterna
            svar om hur de ska få till en fungerande licensjakt. Det är klart
            att jag ser fram emot att regeringspartierna ska svara på hur
            de tänker sig att rent praktiskt säkerställa att överklagandeprocessen
            ska hanteras skyndsamt och hur de ska säkerställa sakkunskap i
            överklagandeprocessen eftersom det är uppenbart att frågorna inte
            enbart är av juridisk art sedan tre kammarrätter dömt till olika
            utfall under vinterns vargjakt.
          </note>
          <note>
            Denna fråga kräver mer än så. Runt omkring i vårt land finns
            ett stort antal människor som känner sig längre ifrån beslutsfattarna
            än någonsin. De tappar tilltron till politiker, myndigheter och
            vårt rättssystem. Vad gör det med en människa när man inte längre
            tror på de institutioner som är satta att företräda oss medborgare?
            Vad gör det med vårt samhälle när allt fler känner sig exkluderade
            och inte lyssnade på? Här har alla partier ett stort ansvar i
            att försöka hitta konstruktiva lösningar.
          </note>
          <note>
            Riksdagen tillkännagav i fjol för regeringen att art- och habitatdirektivet
            måste ses över och uppdateras. Det är ett steg. Att stärka viltförvaltningsdelegationerna,
            vilket riksdagen också uppmanade regeringen att göra i fjol, är
            ett annat sätt att förbättra viltförvaltningen. Jag hoppas att
            vi kan hitta fler vägar framåt för att få en fungerande licensjakt
            så att människor kan återfå förtroendet för vår rovdjursförvaltning.
          </note>
          <note>
            Herr talman! Att skydda och vårda vår natur och den biologiska
            mångfalden är av avgörande vikt för vår framtid. Men utan legitimitet
            i besluten och acceptans hos dem som berörs blir det inget långsiktigt
            hållbart skydd. Därför måste dessa delar gå hand i hand.
          </note>
          <note>
            (Applåder)
          </note>
          <note type="speaker">
            Anf. 90 JENS HOLM (V):
          </note>
          <note>
            Herr talman! Jag yrkar bifall till reservation nr 2 i betänkande
            MJU11.
          </note>
          <note>
            Vi människor är helt beroende av naturen och den biologiska mångfalden.
            Biologisk mångfald är inte bara något vi uppnår genom att hägna
            in naturen och skydda de arter och biotoper som kan finnas där
            innanför. Än viktigare är att naturen som helhet måste få ett
            bättre skydd.
          </note>
          <note>
            Alla delar av vår natur måste få leva – våra skogar, våra berg
            och våra sjöar, floder och hav.
          </note>
          <note>
            Här är artrikedom och biologisk mångfald helt avgörande. Det
            är egentligen inga nyheter. Vi har till exempel satt upp 16 så
            kallade miljökvalitetsmål för att noggrannare kunna följa hur
            naturen mår och vidta åtgärder så att vi hamnar på rätt kurs.
            I dag ligger vi tyvärr inte på rätt kurs. Naturvårdsverket bedömer
            att vi med nuvarande beslut och styrmedel endast kommer att nå
            i bästa fall 2 av de 16 miljömålen till 2020. Det så kallade generationsmålet,
            som handlar om att lösa de långtgående utmaningarna inom loppet
            av en generation, är också långt ifrån inom räckhåll.
          </note>
          <note>
            Jag är glad att vi i Vänsterpartiet och regeringen har fått igenom
            en budget som innebär de största satsningarna på naturvård på
            decennier. Det är ett väldigt viktigt steg framåt. Men mer behöver
            göras, och egentligen vet vi ganska väl vad som behöver göras.
            I det här betänkandet, MJU11, refereras både förslag från Miljömålsberedningen
            och Naturvårdsverkets rapport från i fjol som hette Styr med sikte
            på miljömålen . Vad gäller det senare, rapporten från Naturvårdsverket,
            finns det i den massor av konkreta förslag på åtgärder och styrmedel
            som regering och riksdag skulle kunna fatta beslut om för att
            se till att vi hamnar på rätt kurs och uppnår våra 16 miljömål.
          </note>
          <note>
            När det gäller förslagen i rapporten från Naturvårdsverket är
            det intressant att många av dem handlar om förslag på andra politikområden
            än miljöpolitiken som sådan. För det har Naturvårdsverket stöd
            i regeringens skrivelse om generationsmålet, som kom för ett och
            ett halvt år sedan. Där konstateras att miljöfrågorna inte ska
            betraktas som områden för sig utan som delar av alla politikområden.
            Det innebär alltså att miljöarbetet måste in inom alla politikområden.
            Det ska in i bostadspolitiken, försvarspolitiken och kulturen,
            och inte minst måste miljöpolitiken in i finanspolitiken – in
            i ekonomin.
          </note>
          <note>
            Därför föreslås det i rapporten saker som nya skatter på det
            som smutsar ned, att miljöskadliga subventioner ska fasas ut,
            krav på att investerare – till exempel våra AP-fonder – ska redovisa
            investeringarnas effekter i form av utsläpp av växthusgaser, att
            skolan ska arbeta mer med hållbarhetsfrågor och mycket annat.
            Naturvårdsverkets rapport tar också upp mer kända förslag som
            en översyn av skogsvårdslagen, ett överlag hänsynsfullare skogsbruk,
            en bättre tillämpning av miljöbalkens andra kapitel, att vi borde
            stärka miljöinslagen i landsbygdsprogrammet och så vidare.
          </note>
          <note>
            Ja, som vi kan höra har vi en enorm utmaning – vi klarar inte
            våra miljömål – men också en expertmyndighet som har lämnat många
            konkreta förslag på en väg framåt. I det här betänkandet konstateras
            det att regeringen fortfarande bereder både den rapport från Naturvårdsverket
            jag har talat om och förslaget från Miljömålsberedningen. Vi skriver
            dock 2016. Snart är det 2020. Ska vi uppnå våra 16 miljömål behöver
            besluten fattas här och nu – vi kan inte vänta längre.
          </note>
          <note>
            På tal om frågor som bereds i Regeringskansliet tas också överenskommelsen
            i Nagoya i Japan 2010, alltså det stora FN-mötet om biologisk
            mångfald, upp i betänkande MJU11. Man kan säga att världens länder
            på detta FN-möte i Japan enades om en räddningsplan för planeten
            och den biologiska mångfalden. Enligt Nagoyaplanen måste allt
            jord ‑ , vatten- och skogsbruk bedrivas hållbart. 17 procent av
            vår landareal och 10 procent av vår kust- och havsyta ska enligt
            överenskommelsen i Nagoya skyddas till 2020. Här har vi i Sverige
            en bra bit kvar.
          </note>
          <note>
            Därför välkomnar jag att utskottet nu konstaterar att regeringen
            ska komma med ett konkret förslag om att införa det så kallade
            Nagoyaprotokollet i svensk lag. Det handlar om att få regler på
            plats som tydliggör hur genetiska resurser ska få samlas in och
            hur vinsterna från och nyttjandet av dessa ska fördelas. Det är
            en viktig fråga inte minst för utvecklingsländerna, som förfogar
            över stora delar av dessa resurser.
          </note>
          <note>
            Kära åhörare! Jag vill dock påminna om att klimat- och miljöminister
            Åsa Romson redan i november 2014 svarade mig att införandet av
            Nagoyaprotokollet i svensk lag skulle vara på plats 2015, alltså
            i fjol. Det lovade hon mig. Nu förväntar jag mig alltså att detta
            verkligen kommer på plats nu i mars, som utlovat – det vill säga
            den här månaden. Inga fler förseningar, tack!
          </note>
          <note>
            Herr talman! Är det inte märkligt och, tycker jag, en smula nedslående
            att det faktiskt numera bara är Vänsterpartiet som står upp för
            en rovdjurspolitik med respekt för livskraftiga populationer,
            gällande rätt och att människorna som lever i glesbygden ska kunna
            leva i samspel med de vilda djur vi har? Alla ni andra partier
            vill ju faktiskt göra gällande att vi kan ha en storskalig jakt
            på vargar – när vi vet att vargen är en hotad art i Sverige. Vargen
            är en art som är strikt skyddad i Bernkonventionen och i EU:s
            art- och habitatdirektiv. Vargen finns upptagen bland Artdatabankens
            rödlistade arter, det vill säga arter som är hotade.
          </note>
          <note>
            Alla ni andra partier vet också att licensjakt på varg är i strid
            med våra internationella åtaganden i FN och EU om biologisk mångfald.
            Vi vill väl att tigrar, noshörningar och snöleoparder ska skyddas
            i andra länder, så varför ska inte vi i Sverige – som faktiskt
            har fantastiska möjligheter – ta vårt ansvar för att skydda en
            mycket sårbar art? Vi vet också att vargen inte kan sprida och
            fortplanta sig naturligt på ett sådant sätt som behövs. Hade det
            varit fallet, vill jag understryka, hade saken kunnat komma i
            en annan dager. Detta är saker vi i Vänsterpartiet tar upp i våra
            reservationer 2 och 5, där vi kommer med konkreta förslag framåt.
          </note>
          <note>
            Jag tycker egentligen att det är tråkigt att rovdjursfrågor är
            någonting som polariserar Sverige. Tvärtom borde vi väl vara stolta
            över att vi är ett land med vildmark där vi i alla fall borde
            kunna ha rovdjurspopulationer som ska kunna leva. Självklart ska
            vi också göra mer för att förebygga och motverka rovdjursangrepp
            på tamdjur. I innevarande budget anslås också mer pengar, och
            det är bra. Jag tror dock att vi behöver bredare lösningar än
            så för att komma till rätta med rovdjurspolitiken i Sverige.
          </note>
          <note>
            Förslag i just den riktningen kom redan 2013 från dåvarande Vargkommittén,
            som hade bred uppslutning från både naturvårdare och jägare. Jag
            vill understryka att Vargkommittén inte bara handlade om vargfrågor
            utan även om rovdjurspolitiken i vid bemärkelse. Man föreslog
            till exempel att ersättningarna för angrepp och rovdjursskador
            skulle ökas, och man föreslog överlag fler förebyggande åtgärder.
            Man föreslog en begränsning av den illegala jakten, en genetisk
            förstärkning av vargstammen och förenk ­ lad skyddsjakt. Tyvärr
            valde den dåvarande borgerliga regeringen att inte förvalta det
            breda upplägget, och jag kan tyvärr inte säga att den nuvarande
            S-MP-regeringen har förvaltat upplägget särskilt väl heller.
          </note>
          <note>
            Herr talman och kära meddebattörer! Det är dags för ett omtag
            i rovdjurspolitiken.
          </note>
          <note type="speaker">
            Anf. 91 JOHAN HULTBERG (M) replik:
          </note>
          <note>
            Herr talman! Vänsterpartiet skriver i en av sina reservationer
            gällande mål för rovdjurspolitiken att ”den illegala jakten försvårar
            såväl förvaltningen som uppföljningen av de rovdjurspolitiska
            målen och är en kriminell verksamhet”. Detta är en helt korrekt
            beskrivning och någonting vi är helt överens om.
          </note>
          <note>
            Det märkliga är att Vänsterpartiet därefter skriver: ”Regeringen
            bör därför återkomma med en konkret målsättning för att minska
            den illegala jakten på stora rovdjur. Vidare bör Naturvårdsverket
            ges i uppdrag att genomföra återkommande uppskattningar av den
            illegala jaktens omfattning.” Detta, herr talman, är ett rejält
            slag i luften. Att Vänstern är duktig på plakatpolitik är ett
            välkänt faktum, men detta tar faktiskt priset, Jens Holm.
          </note>
          <note>
            Utskottet skriver klart och tydligt i betänkandet att dessa frågor
            behandlas i Naturvårdsverkets förvaltningsplaner för rovdjuren.
            I förvaltningsplanerna för varg, björn, lo och järv finns flera
            delmål. Ett av dessa delmål är just ingen illegal jakt. Är inte
            detta ett tillräckligt tydligt mål?
          </note>
          <note>
            Vidare beskrivs i planerna ett antal åtgärder för att nå delmålet.
            Åtgärderna handlar bland annat just om att Naturvårdsverket ska
            ge relevanta forskare i uppdrag att uppskatta eller beräkna den
            illegala jakten på samtliga rovdjur.
          </note>
          <note>
            Mot bakgrund av detta ställer jag mig verkligen frågande till
            Vänsterpartiets reservationer. Vänsterpartiet efterfrågar sådant
            som redan finns. Då måste jag fråga Jens Holm: Har Jens Holm inte
            läst eller inte förstått Naturvårdsverkets förvaltningsplaner?
          </note>
          <note type="speaker">
            Anf. 92 JENS HOLM (V) replik:
          </note>
          <note>
            Herr talman! Jag tycker att det är jättebra att Naturvårdsverket
            har en förvaltningsplan. Jag tycker också att det är bra att man
            ska arbeta mot den illegala jakten.
          </note>
          <note>
            När jag senast försökte ta reda på exakt statistik om den illegala
            jakten fanns det ingen sådan. Och vad jag har förstått finns det
            inte heller i förvaltningsplanen någon målsättning för hur man
            ska minska den illegala jakten, alltså en sådan målsättning som
            vi tar upp i vår reservation att vi vill ha.
          </note>
          <note>
            Jag kan hålla med om en sak, och det var därför som jag inte
            dröjde mig kvar så länge vid just den illegala jakten. Det är
            bra att den finns med i förvaltningsplanen, men jag tycker att
            det arbetet skulle kunna bli lite mer systematiskt och preciserat.
          </note>
          <note>
            Jag skulle vilja fråga Johan Hultberg om en sak som han tog upp
            i sitt anförande. Moderaterna och de övriga borgerliga partierna
            är upprörda över att regeringen nu har gjort så att man kan överklaga
            beslut om licensjakt, och det vill ni inte att man ska kunna göra.
            Men i slutet av december i fjol kom ju Högsta förvaltningsdomstolen
            med sin väldigt klara dom där de sa att man måste kunna överklaga
            beslut om jakt på rovdjur. Då skulle det vara väldigt intressant
            att höra från Moderaterna hur de ska lösa den här frågan, när
            vår högsta instans säger att man ska ha rätt att överklaga beslut
            om jakt.
          </note>
          <note type="speaker">
            Anf. 93 JOHAN HULTBERG (M) replik:
          </note>
          <note>
            Herr talman! När det till att börja med gäller den illegala jakten
            är det väl ganska naturligt att det är svårt att få fram en exakt
            statistik om hur omfattande den är. Det säger ju sig självt att
            det är ganska få som räcker upp handen och säger: Hej, jag har
            skjutit en varg illegalt. Därav kanske det är svårt att få fram
            statistiken. Men som sagt jobbar Naturvårdsverket med dessa uppdrag
            och har uppdrag till berörda forskare att åtminstone försöka uppskatta
            hur det är.
          </note>
          <note>
            För mig är det alldeles självklart att målet inte kan vara något
            annat än att vi inte ska ha någon illegal jakt. Det självklara
            målet måste vara ingen illegal jakt.
          </note>
          <note>
            Då kan man fundera på, herr talman, hur man ska nå det målet.
            För mig är det rätt givet, och även för Naturvårdsverket som lyfter
            fram det i sin förvaltningsplan, att ett viktigt verktyg är att
            föra en politik som leder till ökad acceptans, som ökar förtroendet
            för politiken. Då kan man ställa sig frågan: Leder Vänsterpartiets
            rovdjurspolitik till detta? Nej, verkligen inte.
          </note>
          <note>
            Vi behöver föra en rovdjurspolitik som utformas så att de övergripande
            målen för rovdjurspolitiken gäller, alltså gynnsam bevarandestatus,
            möjligheten till djurhållning och att det ska tas socioekonomiska
            hänsyn. Då tycker jag att det är viktigt att vi inte har ett system
            som gör att beslut om licensjakt och skyddsjakt fastnar eller
            parkeras i långa rättsprocesser. Det var orsaken till att Alliansen
            försökte skapa en bättre fungerande ordning där man hade möjlighet
            att överklaga, men det gjordes till Naturvårdsverket.
          </note>
          <note>
            Nu är det upp till regeringen att förklara hur det ska gå till
            med över k lagande till domstol på ett effektivt sätt utan att
            processerna och ärendena fastnar i domstolar till dess att licensjakt
            s beslutet inte längre är gällande.
          </note>
          <note>
            Frågan tillbaka till Jens Holm, som vill att domstolarna ska
            avgöra detta, är om han kan presentera ett förslag på hur detta
            ska gå till på ett skyndsamt och effektivt sätt.
          </note>
          <note type="speaker">
            Anf. 94 JENS HOLM (V) replik:
          </note>
          <note>
            Herr talman! Jag tycker att det är intressant men också en smula
            skrämmande att vi har partier i den här riksdagen som tycker att
            vi ska bryta både mot svensk lag och mot internationell rätt.
            Den högsta instansen konstaterar att den lagstiftning som ni införde
            inte fungerar och att man måste kunna överklaga besluten. Då tycker
            jag att Johan Hultberg kan vara lite ärlig, tagga ned och säga:
            Okej, vi får släppa det här kravet.
          </note>
          <note>
            Vi har internationella åtaganden att se till att vi har livskraftiga
            rovdjurspopulationer, och det är precis vad hela den här frågan
            handlar om. Ni tycker ändå att man ska få gå ut och skjuta de
            där djuren så att det äventyrar våra internationella åtaganden.
          </note>
          <note>
            Herr talman! Jag tycker att det är väldigt bekymmersamt att vi
            har partier i den här kammaren som inte respekterar internationella
            åtaganden och vår egen lagstiftning.
          </note>
          <note type="speaker">
            Anf. 95 LARS TYSKLIND (L):
          </note>
          <note>
            Herr talman! I dag behandlar vi två betänkanden, Naturvård och
            områdesskydd och Biologisk mångfald , vilket har framkommit tidigare
            här i debatten.
          </note>
          <note>
            När det gäller betänkandet Naturvård och områdesskydd har Liberalerna
            inte någon reservation, så vi står i princip bakom betänkandet.
            Däremot har vi ett yrkande kopplat till en motion om liberal bostadspolitik
            där vi berör strandskyddet. Strandskyddet har bland andra Kristina
            Yngwe tagit upp här på ett bra sätt. Men det är en fråga som även
            jag kommer att ta upp här senare, för även om den behandlas förenklat
            är den väldigt aktuell, och det finns ett tillkännagivande i frågan.
          </note>
          <note>
            När det gäller det andra betänkandet, Biologisk mångfald , yrkar
            jag bifall till reservation 1, som handlar om biologisk mångfald
            och ekosystemtjänster. Det är en reservation som Liberalerna har
            tillsammans med övriga allianspartier.
          </note>
          <note>
            Jag vill också uppmärksamma kammaren på att det finns ett särskilt
            yttrande kopplat till rovdjurspolitiken, även det från Liberalerna
            tillsammans med övriga allianspartier.
          </note>
          <note>
            Herr talman! När vi debatterade landsbygdspolitik förra veckan
            sa jag att man hela tiden måste försöka se till helheten. Även
            i dagens debatt finns det många kopplingar direkt till landsbygdspolitik,
            så frågorna lappar över varandra ganska mycket.
          </note>
          <note>
            När vi nu pratar om naturvård och biologisk mångfald tål att
            upprepas det som jag lyfte fram förra veckan om miljöersättningar
            och vilket viktigt inslag de är i landsbygdsprogrammet. Genom
            de miljöåtgärder som de skapar förutsättningar för får vi en hållbar
            livsmedelsproduktion, men de skapar också förutsättningar för
            öppna landskap, som i sin tur är avgörande för den biologiska
            mångfalden och för att förstärka natur- och kulturvärden. Allting
            hänger ihop i det här sammanhanget.
          </note>
          <note>
            Herr talman! För att återgå till strandskyddet har också det
            till stor del en landsbygdsdimension. Det lyfter vi som sagt fram
            från Liberalernas sida i en motion om bostadspolitik. Jag vill
            vara tydlig med att Liberaler ­ nas utgångspunkt är att vi ska
            ha ett starkt generellt strandskydd, men det handlar om att man
            ska kunna differentiera det utifrån skyddsvärde och exploateringstryck.
            Kristina Yngwe pratade här om att legitimitet och lo ­ kal förankring
            är oerhört viktigt i sammanhanget, för om man inte får acceptans
            för en lagstiftning upplevs den egentligen bara som ett hinder
            snarare än en tillgång.
          </note>
          <note>
            Alliansregeringen och inte minst Liberalerna har varit drivande
            i att göra förändringar av strandskyddsreglerna för att möjliggöra
            en mer flexibel tillämpning mellan områden med lågt och högt exploateringstryck.
            Men vår iver och ambition att få en väldigt tydlig lagstiftning
            har gjort att vi måste driva att den måste förändras ytterligare.
            Här har den sittande regeringen ett stort ansvar att ta vid och
            komma med förslag. Det finns ett tillkännagivande om detta, för
            av allt att döma har inte de reformer som vi ville genomföra fått
            genomslag. Det gör i sin tur att det hindrar tillgången till väldigt
            attraktiva boendemiljöer som man kan ha på landsbygden.
          </note>
          <note>
            Återigen: Det här handlar inte om att man ska bebygga våra stränder,
            utan det handlar om att man ska kunna bygga mer strandnära än
            vad man gör i dag inom de oexploaterade områdena.
          </note>
          <note>
            Det handlar alltså inte om att försvaga strandskyddsreglerna
            eller skyddet. Det handlar om att göra det mer ändamålsenligt
            och om att få den acceptans som krävs. En lagstiftning som har
            acceptans är en stark lagstiftning.
          </note>
          <note>
            Herr talman! Biologisk mångfald har ett egenvärde som är lite
            svårt att definiera. Vi kan inte i alla skeden veta exakt vad
            den biologiska mångfalden har för nytta eller vad det finns för
            ekosystemtjänst knuten till den. Vi måste därför ha utgångspunkten
            att den har ett egenvärde.
          </note>
          <note>
            Det finns dock många påtagliga värden som vi kan se när vi utnyttjar
            våra så kallade ekosystemtjänster. Men även här måste vi tänka
            långsiktigt så att vi kan utnyttja dem på ett långsiktigt hållbart
            sätt.
          </note>
          <note>
            Den ekologiska eller miljömässiga dimensionen är ofta en förutsättning
            för den ekonomiska och sociala dimensionen. Det finns olika graderingar,
            men det är viktigt att ta med alla dimensioner när det gäller
            hållbarhet.
          </note>
          <note>
            Det handlar om de ekosystemtjänster som finns inom fiske, jordbruk,
            skogsbruk och jakt. Även ekoturism är ett exempel på när man utnyttjar
            våra ekosystem.
          </note>
          <note>
            I reservation 1 lyfter Liberalerna tillsammans med övriga allianspartier
            fram just detta. Vi framhåller vikten av att jobba vidare utifrån
            de mål som bland annat EU:s strategi för biologisk mångfald till
            2020 har satt upp.
          </note>
          <note>
            Det som specifikt lyfts fram är utvecklingen av skogsprogrammet.
            Vi tror att innehållet i skogsprogrammet ger möjlighet att utveckla
            miljöhänsynen inom alla typer av skogsbruk. Vi kan inte styra
            skogsbruket politiskt, men vi kan se till att utveckla de miljöhänsyn
            som man kan ta.
          </note>
          <note>
            Herr talman! I vanlig ordning ska vi väl diskutera rovdjursfrågor
            i allmänhet och kanske vargfrågan i synnerhet. Det är ett återkommande
            ämne. Det finns även ett tillkännagivande inom detta område om
            att beslutet från 2013 ska ligga fast.
          </note>
          <note>
            Att vi tar upp ämnet igen beror på att det finns en motion och
            även reservationer från Vänsterpartiet om att man vill förändra
            denna inriktning. Man har givetvis rätt att framföra denna åsikt,
            men Liberalerna tycker att vi ska ligga fast vid den politik som
            beslutades 2013.
          </note>
          <note>
            Oberoende av vilka referensvärden vi hänvisar till och i övrigt
            annan lagstiftning och internationella överenskommelser måste
            vi i Sverige lyck ­ as med bedriften att få till regler för god
            bevarandestatus och lokal förankring i besluten. Beslutet från
            2013 handlar mycket om det viktiga i att flytta ut och regionalisera
            besluten.
          </note>
          <note>
            Vi har Högsta förvaltningsdomstolens beslut att förhålla oss
            till, och det tog Jens Holm upp. Ingen kan ju underkänna ett sådant
            beslut, men det hindrar inte att vi håller fast vid inriktningen
            i 2013 års beslut. Det förutsätter att vi får till domstolsprocesser
            som är lika effektiva. Uppfattade jag Johan Hultberg rätt var
            det väl precis det han sa. Vi kan inte obstruera en sådan sak.
          </note>
          <note>
            Problemet är att det har varit väldigt långdragna processer,
            och vi har sett att domstolsvägen har varit svår att gå. Men ska
            vi nu gå domstolsvägen, vilket Högsta förvaltningsdomstolen har
            sagt, måste regeringen se till att vi får ett fungerande system
            så att vi får acceptans för hur jakten ska bedrivas. Det handlar
            inte minst om illegal jakt. En förutsättning för att motarbeta
            och få bort illegal jakt är ju att det finns möjlighet att ha
            legal jakt.
          </note>
          <note>
            (Applåder)
          </note>
          <note type="speaker">
            Anf. 96 JENS HOLM (V) replik:
          </note>
          <note>
            Herr talman! Jag kan tycka att det är lite olyckligt att vi ägnar
            så mycket tid åt att diskutera vargar när det finns så mycket
            annat viktigt att tala om under det vida begreppet biologisk mångfald,
            inte minst skogen , som Lars Tysklind tog upp. M en i detta betänkande
            är just licensjakten på varg och hur man ser på den en av de skarpa
            frågorna.
          </note>
          <note>
            Jag förstår inte riktigt hur ni borgerliga resonerar när det
            gäller rätten att överklaga jaktbeslut. Lars Tysklind och jag
            stod här för några veckor sedan när de borgerliga partierna gjorde
            ett tillkännagivande i kammaren som gick ut på att man inte ska
            ha rätt att överklaga jaktbeslut till domstol. Då sa jag till
            Lars Tysklind att det pågår en rättsprocess i Högsta förvaltningsdomstolen
            och frågade hur Liberalerna skulle agera om domen blir att man
            ska ha rätt att överklaga jaktbeslut till domstol. Då svarade
            Lars Tysklind, såvitt jag kommer ihåg: Det tar vi ställning till
            då.
          </note>
          <note>
            Nu, Lars Tysklind, har vi en dom framför oss. Den kom i slutet
            av december 2015 och säger att man ska ha rätt att överklaga jaktbeslut
            till domstol. Är det Liberalernas åsikt att detta domslut ska
            gälla?
          </note>
          <note type="speaker">
            Anf. 97 LARS TYSKLIND (L) replik:
          </note>
          <note>
            Herr talman! Jag kollade faktiskt upp vad som sas, för jag tänkte
            att frågan kunde komma upp. Vad gäller tillkännagivandet var vi
            tydliga med att vi ville avvakta Högsta förvaltningsdomstolens
            utslag innan vi tog nästa steg. Kritiken mot regeringen var att
            man höll på att vidta steg som man vid det tillfället inte visste
            om de var nödvändiga eller inte.
          </note>
          <note>
            Precis som jag sa i mitt anförande har vi nu Högsta förvaltningsdomstolens
            beslut att förhålla oss till. Enligt det har man rätt att överklaga
            dessa beslut, och jag har varken som liberal eller något annat
            någon svårighet att acceptera ett sådant beslut.
          </note>
          <note>
            Låt oss gå tillbaka och se varför vi 2013 fattade beslut om att
            Naturvård s verket skulle vara den slutliga instansen i detta.
            Jo, det var för att få till processer som var ändamålsenliga så
            att det fungerar i systemet. Det är en sak att överklaga, och
            den rätten ska man ha. Men frågan måste avgöras så snabbt att
            det blir en mening med beslutet. Problemet var att domstolsprocessen
            tog så lång tid att det blev inaktuellt med jakt det året. Skulle
            vi fortsätta med det systemet tappar det all legitimitet.
          </note>
          <note>
            Jag tycker att du ska fråga den sittande regeringen hur man tänker
            se till att överklagandeprocessen fungerar med ett domstolsförfarande
            och att tiderna kan upprätthållas.
          </note>
          <note>
            Jag tror att varken jag eller någon annan i de borgerliga partierna
            tänker obstruera ett domstolsbeslut, för det vore ren dumhet.
          </note>
          <note type="speaker">
            Anf. 98 JENS HOLM (V) replik:
          </note>
          <note>
            Herr talman! Jag ställde förstås frågan eftersom det i betänkandet
            finns ett särskilt yttrande från alla borgerliga partier. Man
            kritiserar att regeringen har gjort det möjligt att överklaga
            jaktbeslut i svensk domstol.
          </note>
          <note>
            Varför kritiserar ni det när det är helt i linje med vad Högsta
            förvaltningsdomstolen slår fast?
          </note>
          <note>
            I det särskilda yttrandet säger ni också att riksdagsbeslutet
            om en hållbar rovdjurspolitik ska ligga fast. Det kanske rör något
            helt annat, men ni tar ändå upp det i samma nhanget med att man
            inte ska ha rätt att överklaga beslut till en domstol.
          </note>
          <note>
            Jag tycker att bevisbördan ligger hos er. Ni tycker inte att
            man ska ha rätten att göra det som Högsta förvaltningsdomstolen
            säger, nämligen överklaga jaktbeslut till en domstol. Hur ska
            ni då lösa det?
          </note>
          <note type="speaker">
            Anf. 99 LARS TYSKLIND (L) replik:
          </note>
          <note>
            Herr talman! Det blir kanske något slags cirkelresonemang, men
            det viktiga i vårt särskilda yttrande är att inriktningen i 2013
            års beslut ska ligga fast.
          </note>
          <note>
            Det absolut viktigaste i inriktningen var regionaliseringen –
            att besluten flyttades närmare de människor de berör och att människor
            i de områden där vi har gott om varg kände att de fick en påverkansmöjlighet
            i sin egen livssituation.
          </note>
          <note>
            Att den juridiska processen utformades som den gjorde var ett
            sätt att lösa det så att den kan bli en fungerande process, inte
            bara en fördröjande och förhindrande process.
          </note>
          <note>
            Jens Holm och jag kan väl vara överens när det gäller överklaganden
            som bara syftar till att omöjliggöra något. Även om domstolsutslaget
            blir att man får rätt att jaga har det med tidens hjälp gjort
            s omöjligt. Den typen av processer blir egentligen också helt
            felaktiga, eller hur?
          </note>
          <note>
            Nu när vi har Högsta förvaltningsdomstolens utslag att förhålla
            oss till ligger bevisbördan snarare på den sittande regeringen
            när det gäller att komma med förslag på hur det ska fungera nu.
            Vi hade ett förslag, och det blev – får vi väl kalla det – underkänt
            av juridiska instanser. Men det tycker jag inte är så märkvärdigt.
            Det har jag inte svårt att förhålla mig till.
          </note>
          <note>
            Jag har dock svårt att förhålla mig till Jens Holms beskrivning
            att vi per definition är emot ett visst system. Vi vill bara ha
            ett fungerande överklagandesystem. Först ska människor ha rätt
            att överklaga. Att de ska ha den rätten står jag helt bakom. Denna
            rätt har även organisationer, enligt Århuskonventionen.
          </note>
          <note>
            Återigen: Man kan jämföra med vad som händer inom andra områden,
            såsom plan- och bygglagen. Överklaganden av vissa beslut är bara
            till för att fördröja, och den typen av processer kan vi inte
            ha.
          </note>
          <note type="speaker">
            Anf. 100 LARS-AXEL NORDELL (KD):
          </note>
          <note>
            Herr talman! MJU6 Naturvård och områdesskydd berör bland annat
            strandskyddet. I Sverige har vi många sjöar och vattendrag och
            en lång havsstrandlinje. Lägger man samman det kommer man faktiskt
            upp i 90 000 mil. Det är väldigt gott om utrymme för att kunna
            bygga sjönära.
          </note>
          <note>
            Alliansregeringen ändrade strandskyddsreglerna med syftet att
            ge en större flexibilitet och underlätta strandnära landsbygdsutveckling,
            framför allt i områden med lågt exploateringstryck. Det skulle
            ge möjligheter att bygga nära vatten genom att välja ut områden
            för landsbygdsutveckling i strandnära lägen, så kallade LIS-områden.
            Samtidigt gavs möjligheter för länsstyrelserna att, i de fall
            särskilda skäl föreligger, utöka strandskyddet upp till 300 meter.
          </note>
          <note>
            Tyvärr har reglerna i stället börjat tillämpas på så sätt att
            det i praktiken är 300 meter som gäller om det inte finns särskilda
            skäl som talar för att det ska vara 100 meter.
          </note>
          <note>
            Mot bakgrund av att flexibiliteten för strandnära landsbygdsutveckling
            i praktiken uteblivit lämnade riksdagen våren 2015 ett tillkännagivande
            till regeringen om att göra strandskyddet mer ändamålsenligt i
            hela landet i syfte att förbättra förutsättningarna för byggande,
            boende och näringsverksamhet i strandlägen. Tyvärr har regeringen
            ännu inte vidtagit några åtgärder med anledning av riksdagens
            beslut.
          </note>
          <note>
            Jag menar att regeringen nu måste börja följa uppmaningen och
            förbättra förutsättningarna för byggande vid sjöar i glest bebyggda
            områden. Det skulle betyda mycket för utvecklingen i glesbygden.
          </note>
          <note>
            Herr talman! När det gäller betänkandet Biologisk mångfald konstaterade
            miljö- och jordbruksutskottet i december att det är viktigt att
            regeringen fullföljer intentionerna bakom den rovdjurspolitik
            som riksdagen beslutade om 2013 och tillkännagivandet våren 2015
            om en fortsatt selektiv vargjakt. Det innebär bland annat att
            regeringen bör upprätthålla den nu gällande beslutsordningen för
            skydds- och licensjakt.
          </note>
          <note>
            I december 2015 beslutade riksdagen än en gång att ställa sig
            bakom det som miljö- och jordbruksutskottet anfört om att regeringen
            ska fullfölja dessa intentioner.
          </note>
          <note>
            Kristdemokraterna anser att det är mycket viktigt att vi har
            livskraftiga stammar av vår inhemska svenska megafauna. I detta
            ingår som en självklar del de stora rovdjuren. Samtidigt är det
            viktigt att de vilda djuren kan samexistera med människan och
            med människans olika verksamheter.
          </note>
          <note>
            Forskning från Nordamerika visar att rovdjuren har störst chans
            att leva i livskraftiga stammar om det finns en acceptans för
            rovdjuren bland lokalbefolkningen. Jag menar att alla måste få
            vara med och säga sitt. Besluten när det gäller vargen måste komma
            underifrån, annars ökar motståndet. Acceptansen måste finnas,
            och ja g tror att det går att komma dit hän.
          </note>
          <note>
            Enligt riksdagens beslut från december om inriktningen på rovdjurspolitiken
            ska tamdjurshållning inte påtagligt försvåras. Detta får som konsekvens
            att vi bland annat behöver ha en fungerande skyddsjakt. Vi behöver
            också ha en förvaltningsjakt, som kan ske i form av licensjakt.
            Kristdemokraterna anser att vi i Sverige ska ha en riktad selektiv
            jakt på varg.
          </note>
          <note>
            För att förbättra förvaltningen av våra rovdjursstammar och även
            fortsättningsvis säkerställa överlevnaden och djurhälsan är det
            viktigt att de regionala viltvårdsdelegationernas roll i arbetet
            stärks, vilket riksdagen också tillkännagav för regeringen i april
            2015.
          </note>
          <note>
            Herr talman! Rovdjurspolitiken kompliceras av att EU-kommissionen
            lägger sig i på ett ibland olyckligt sätt, med utgångspunkt i
            art- och habitatdirektivet. En svaghet med direktivet är att det
            inte uppdateras utifrån hur bevarandestatusen för olika arter
            utvecklas. Detta bör lösas genom att art- och habitatdirektivet
            förändras så att klassificeringen av hotade djur och växter i
            högre grad kan avgöras i Sverige.
          </note>
          <note>
            Kristdemokraterna anser att vi i Sverige i högre grad själva
            ska besluta om jakt och viltvård. I nuläget har Bryssel för mycket
            makt över hur jakt ska bedrivas – eller inte bedrivas – i vårt
            land. Därför behöver EU:s art- och habitatdirektiv uppdateras.
          </note>
          <note>
            Frågan var nyligen uppe vid en omröstning i Bryssel. Den 2 februari
            röstade Europaparlamentet om ett inspel i översynen av EU:s strategi
            för biodiversitet. I betänkandet finns flera viktiga delar om
            bland annat markering av fortsatt förbud mot exempelvis en del
            giftiga besprutningsmedel.
          </note>
          <note>
            Men i betänkandet avfärdas också en översyn av art- och habitatdirektivet
            och kravet för gemensamma hållbarhetskriterier för skogsbruk.
            Habitatdirektivet behöver ses över, inte minst eftersom det i
            alltför hög grad styr viltvården, inklusive jakt på varg, en hållning
            som vi tryckte hårt på under den senaste valrörelsen.
          </note>
          <note>
            Det borde vara uppenbart för var och en att fågeldirektivet från
            1979 och art- och habitatdirektivet från 1992, som handlar om
            vilka arter som behöver skydd, måste uppdateras med jämna mellanrum.
            Vissa arter som finns med i direktivet är inte längre hotade medan
            andra nya arter kan behöva tillföras.
          </note>
          <note>
            Europaparlamentet kräver dessutom i betänkandet gemensamma kriterier
            för hållbart skogsbruk. Men förutsättningarna för skogsbruket
            i Sverige och exempelvis Grekland är vitt skilda. Det gynnar varken
            den biologiska mångfalden i Grekland eller svenska skogar att
            föra över mer makt över skogspolitiken till EU.
          </note>
          <note>
            Med anledning av dessa frågor röstade den svenske kristdemokratiske
            EU-parlamentarikern Lars Adaktusson nej till betänkandet. Tyvärr
            röstade alla partier utom Kristdemokraterna och Moderaterna i
            Europaparlamentet för denna resolution om att direktivet absolut
            inte ska revideras.
          </note>
          <note>
            Jag yrkar bifall till den gemensamma reservationen från Moderaterna,
            Centerpartiet, Liberalerna och Kristdemokraterna om biologisk
            mångfald och ekosystemtjänster.
          </note>
          <note>
            Dessutom, herr talman, har vi valt att lägga fram ett gemensamt
            särskilt yttrande från Alliansen där vi framhåller att det finns
            anledning till oro över regeringens intentioner med rovdjurspolitiken,
            eftersom regeringen under 2015 har fortsatt att bereda ett förslag
            om överprövning av beslut om skydds- och licensjakt som går stick
            i stäv med det nu gällande riksdagsbeslutet.
          </note>
          <note>
            Jag yrkar bifall till förslaget i MJU6, där vi inte har någon
            avvikande mening.
          </note>
          <note>
            (Applåder)
          </note>
          <note type="speaker">
            Anf. 101 MATILDA ERNKRANS (S):
          </note>
          <note>
            Herr talman! Det finns anledning att glädja sig, och det finns
            anledning att bli orolig när man talar om det vi talar om just
            nu här i kammaren, biologisk mångfald och naturvård.
          </note>
          <note>
            Orolig blir man när man tar del av Johan Rockström och hans forskarlags
            forskning om de planetära gränserna. De beskriver det som om vi
            kör på en smal väg nära avgrunden och behöver staket vid avgrundskanten
            för att veta hur vi ska styra vår framfart. För en av gränserna,
            den om biologisk mångfald, ligger vi och planeten långt utanför
            staketet.
          </note>
          <note>
            Forskarna har visat att det normala är att cirka tio arter per
            miljon försvinner per år. Men i dag, på grund av människans påverkan,
            räknar man med att uppemot tusen arter per miljon försvinner varje
            år. Det är en art ­ utrotning i klass med den då dinosaurierna
            försvann från vår planet.
          </note>
          <note>
            Herr talman! Året före FN:s första miljökonferens, som hölls
            1972 här i Stockholm, höll Olof Palme ett viktigt tal i riksdagen
            om miljöpolitiken. Han sa: ”Glöm inte att miljöpolitiken gäller
            något mycket mera än en önskvärd men stundom något exklusiv naturvård.
            Det gäller människans grundläggande levnadsbetingelser.”
          </note>
          <note>
            Det som är förvånande är att vi än i dag ständigt måste understryka
            det Palme sa då. Nu har Rockström och hans forskare till och med
            satt siffror och staket på det. Vi måste fortsätta att upprepa
            det.
          </note>
          <note>
            FN-processen med sin konvention för biologisk mångfald har gett
            oss tuffa lagar i EU och i Sverige. Ytterst handlar de om våra
            levnadsbetingelser, hur vi påverkar naturen och hur vi ser till
            att arterna bevaras. Forskningen säger oss att det är genom att
            bevara arternas livsmiljöer som vi säkrar den biologiska mångfalden.
          </note>
          <note>
            Herr talman! Under åtta års borgerlig regering var detta ett
            område som drabbades hårt av nedskärningar för att man skulle
            ha råd med skattesänkningar. På länsstyrelserna växte högarna
            med önskemål om områden som var i behov av skydd, och i regeringskansliet
            satt Andreas Carlgren och Lena Ek och prioriterade alltid markägarnas
            behov i stället för det gemensamma arvet, den biologiska mångfalden
            och naturvården.
          </note>
          <note>
            Nu har vi en regering som har valt att börja beta av högen med
            önskemål på allvar, se mer balanserat på de enskildas behov och
            det allmänna behovet. Budgetanslagen har förstärkts – rejält.
            Arbetet pågår för fullt.
          </note>
          <note>
            Något som är viktigt att påpeka: Under de borgerliga regeringsåren
            höjdes inte anslaget för skötsel av våra reservat trots att nya
            reservat tillkom också då. Det är ungefär som en privat fastighetsägare
            som har köpt nytt hus men inte höjt sin budget för skötsel. Jag
            tror att det hade lett till en del problem. Den borgerliga nedbantningen
            av skötseln av vår natur pågick i det tysta.
          </note>
          <note>
            Det var en helt orimlig politik som ledde till mindre möjligheter
            för allmänheten att få tillträde till reservaten och mindre möjligheter
            till i många fall helt nödvändig skötsel. Ängar växte igen, hedar
            förbuskades och leder försvann. Nu är i stället jobbet i full
            gång att rusta upp leder och anställa personal för skötsel, röjning
            med mera. Det ger också jobb – inte minst viktigt att påpeka.
          </note>
          <note>
            Herr talman! Det finns mycket som är bra med Sverige. Vår fantastiska,
            skyddsvärda natur är något som värderas högt av svenskarna, allt
            från den väldiga fjällvärlden med tusentals unika arter till den
            skandinaviska delen av taj gan, det boreala barrskogsbältet, lika
            viktigt för planetens syreförsörjning som regnskogen. Det handlar
            om unika arter av svampar, mossor, lavar, kärlväxter och djur.
          </note>
          <note>
            Vi har också de stora sjöarna i Mellansverige: Hjälmaren i mitt
            hemlän, Vättern, Vänern och Mälaren med helt unika livsmiljöer
            längs stränderna. Vi har de kalkrika markerna på Gotland, Öland
            och Skåne med sin otroliga mångfald av växter och unika insekter.
            Vi har resterna av de säregna och fantastiska ädellövskogar som
            en gång täckte södra Sverige.
          </note>
          <note>
            Vi kan tala om änglamarken, med sina vildrosor, blåklockor, lindblommor
            och kamomill, som Evert Taube tolkade det. Vi har också betesmarkerna
            och det öppna landskapet ”där vindarna får fart. Där lärkorna
            slår högt i skyn, och sjunger underbart”, som Ulf Lundell skrev
            en gång.
          </note>
          <note>
            Herr talman! För många människor är den svenska naturen grunden
            för deras livsstil – möjligheten att röra sig fritt. När man frågar
            svenskarna vad som är bäst med Sverige dyker allemansrätten upp
            som något unikt svenskt, något som vi kan vara stolta över – den
            svenska naturen. Allemansrätten kan ses som en del av den svenska
            modellen.
          </note>
          <note>
            Läser man flera av de borgerliga motioner som behandlas i de
            betänk ­ anden som vi debatterar i dag ser man att den svenska
            modellen med alle ­ mansrätten är starkt ifrågasatt.
          </note>
          <note>
            Vi socialdemokrater ser skyddet av den biologiska mångfalden,
            naturvården och bevarandet av allemansrätten som en viktig gemensam
            uppgift, och vi kommer inte att ge vika. Vi kommer att ta strid
            för den svenska modellen.
          </note>
          <note>
            Därför vill jag yrka bifall till utskottets förslag i dess helhet
            i betänkandena om naturvård, MJU6, och om biologisk mångfald,
            MJU11, samt avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 102 JOHAN HULTBERG (M) replik:
          </note>
          <note>
            Herr talman! Tack, Matilda Ernkrans, för e tt i stora delar vackert
            inlägg! Det var filosofiskt på flera punkter. Det var som sagt
            en vacker beskrivning, men jag saknade svar beträffande den konkreta
            politiken. Vad vill regeringen mer än att spendera mer pengar?
            På den frågan är Matilda Ernkrans svaret skyldig.
          </note>
          <note>
            Jag vänder mig, herr talman, naturligtvis emot Matilda Ernkrans
            beskrivning av föregående åtta år och Alliansens tid. Under Alliansens
            tid höjdes avsättningstakten oerhört när det gäller skydd av värdefull
            natur. Vi fick Sveriges första marina nationalpark. Vi fick på
            plats en strategi för biologisk mångfald. Vi tog krafttag inom
            havsmiljöarbetet genom inrättande av Havs- och vattenmyndigheten.
            Och det var mycket annat. Tempot i arbetet med biologisk mångfald
            höjdes verkligen under Alliansens tid, och vi fick på plats konkret
            politik.
          </note>
          <note>
            Nu, herr talman, pratar Matilda Ernkrans i sin inledning om att
            vi kör på en smal väg. Problemet är att den regering som ska ta
            oss framåt knappt håller styrfart. Man har väldigt stora bekymmer
            att komma överens internt. Det kommer till uttryck i form av att
            var och varannan proposition blir tillbakadragen eller försenad.
            Vi ser det också i arbetet med det nationella skogsprogrammet,
            där möten ställs in. Vi ser det i arbetet med livsmedelsstrategin,
            där regeringen kommer tomhänt till mötena och inte har några idéer
            om hur man ska ta arbetet framåt. Det gör att de vackra orden
            här i kammaren är ganska ihåliga.
          </note>
          <note>
            Matilda Ernkrans! Vilka är de konkreta förslagen från den så
            kallade samarbetsregeringen på hur vi ska förbättra arbetet kring
            biologisk mångfald – mer än att höja anslagen?
          </note>
          <note type="speaker">
            Anf. 103 MATILDA ERNKRANS (S) replik:
          </note>
          <note>
            Herr talman! Till skillnad från den tidigare regeringen, som
            precis som Johan Hultberg här i kammaren var duktig på att lägga
            ut texten och orden, lägger den här regeringen fram verktyg och
            budgetanslag för att göra verklighet av de vackra orden.
          </note>
          <note>
            Miljöanslagen var ungefär 4 miljarder under den borgerliga alliansregeringen.
            De har nu höjts till 7 miljarder under 2016. Vi gör rejäla satsningar
            på det som är biologisk mångfal d och naturvård. Vi satsade 250
            miljoner 2015 och satsar ytterligare 340 miljoner årligen 2016
            till skydd av värdefull natur. Vi lägger 240 miljarder årligen
            från 2016 på skötsel. Vi skyddar också marina reservat.
          </note>
          <note>
            Den tidigare borgerliga alliansregeringen var mycket duktig på
            att lägga ut texten, men mycket dålig på att internt förhandla
            fram nya pengar och nya och effektiva styrmedel för att kunna
            säkra vår biologiska mångfald. Därför kan jag känna mig mycket
            stolt och mycket trygg med att den här regeringen, till skillnad
            från den tidigare borgerliga alliansregeringen, klarar av både
            att tala med vackra ord och att leverera god politik och bra budgetanslag.
          </note>
          <note>
            Jag kan ställa frågan tillbaka: Är det inte symtomatiskt att
            moderaten Johan Hultberg i sitt anförande alldeles nyss om biologisk
            mångfald och naturvård ägnade den största delen åt att tala om
            hur han skulle kunna stärka markägarnas intressen och ytterligare
            slå hål på allemansrätt och tillträde till våra stränder i stället
            för att tala om artutrotningen?
          </note>
          <note>
            (Applåder)
          </note>
          <note type="speaker">
            Anf. 104 JOHAN HULTBERG (M) replik:
          </note>
          <note>
            Herr talman! Uppenbarligen har ledamoten Ernkrans knappt lyssnat
            på mitt anförande. Jag nämnde till exempel inte ordet allemansrätt.
            Jag tror knappast att mitt anförande kan ha kretsat så mycket
            kring just den frågan, även om det är en viktig fråga som jag
            gärna återkommer till i debatter.
          </note>
          <note>
            Jag ställde en fråga till Matilda Ernkrans om de konkreta åtgärderna,
            som handlar om någonting annat än bara ökade anslag. Jag f ick
            till svar: ökade anslag. It’ s all about the money, är Matilda
            Ernkrans melodi.
          </note>
          <note>
            Vi måste föra en politik som är resultatinriktad, och jag kan
            konstatera att när vi skrev bokslut från alliansregeringens sida
            var det mycket goda resultat på detta område. Vi hade höjt avsättningstakten,
            och vi hade fått en tydlig strategi på plats som den här regeringen
            måste jobba vidare med. Den lägger en bra grund, men det är just
            en inriktningsstrategi som måste fyllas med mer konkreta åtgärder.
            Den behöver också verkställas i praktiken. Det har den här regeringen
            kvar på sitt bord.
          </note>
          <note>
            Herr talman! Jag ställde i mitt anförande en konkret fråga till
            regeringspartierna om hur de ska svara upp när det gäller rovdjurspolitiken
            och hur de har tänkt sig att beslut om skyddsjakt och licensjakt
            ska kunna tas skyndsamt. Regeringen måste säkerställa att beslut
            om skyddsjakt och licensjakt kan verkställas inom rimlig tid.
            Frågan är hur det nu ska göras när överklagandena nu åter ska
            gå via domstol.
          </note>
          <note type="speaker">
            Anf. 105 MATILDA ERNKRANS (S) replik:
          </note>
          <note>
            Herr talman! Som jag sa i mitt tidigare anförande är förutsättningarna
            för att faktiskt göra politik på riktigt så mycket bättre om man
            klarar av att höja miljöanslaget från 4 miljarder, som det var
            under den borgerliga alliansregeringen, till 7 miljarder, som
            det är nu 2016, och inte bara lägga in ny politik utan också ekonomisk
            styrka för det arbete som görs runt om i vårt land för att säkra
            den biologiska mångfalden och för att kunna inrätta naturreservat
            och faktiskt också göra dem tillgängliga för en bredare allmänhet.
            Det handlar om viktiga och riktiga jobb runt om i vårt land. Att
            skapa nya jobb i och omkring vår miljöpolitik är ytterst viktigt,
            inte minst för att det är grunden för våra levnadsbetingelser.
          </note>
          <note>
            Att fortsätta jobba för en hållbar utveckling, som klarar ekonomisk,
            social och ekologisk utveckling, är extremt viktigt för denna
            regering. Till skillnad från Moderaterna är jag mycket övertygad
            om att det går så mycket lättare om man också har en ekonomi och
            förstärkta budgetanslag för att göra just det.
          </note>
          <note>
            Frågan om hanteringen av våra svenska rovdjur och jakten på dem
            har regeringar under lång tid slitit med. Det vore därför förmätet
            av mig att stå här och säga att vi har kommit på den ultimata
            lösningen. Men däremot underkände Högsta förvaltningsdomstolen
            beslutet om sättet att hantera överklaganden som Johan Hultberg
            och hans parti hade föredragit. Oavsett regering måste man faktiskt
            hantera ett sådant utslag från Högsta förvaltningsdomstolen. Det
            har den här regeringen gjort. Självklart ska detta inte innebära
            en återgång till någonting som var tidigare och som inte fungerade,
            utan man måste hitta en väg som bär framåt.
          </note>
          <note>
            (Applåder)
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Kammaren beslutade kl. 15.54 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 11 Beslut om ärenden som slutdebatterats den 3 mars
          </note>
          <note>
            SoU9 Riksrevisionens rapport om patientsäkerhet
          </note>
          <note>
            Punkt 1 (Patientsäkerhet)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            Förberedande votering:
          </note>
          <note>
            79 för res. 1
          </note>
          <note>
            36 för res. 2
          </note>
          <note>
            197 avstod
          </note>
          <note>
            37 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            198 för utskottet
          </note>
          <note>
            78 för res. 1
          </note>
          <note>
            36 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 06 S, 21 MP, 22 C, 20 V, 16 L, 13 KD
          </note>
          <note>
            För res. 1: 78 M
          </note>
          <note>
            Avstod: 36 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            FöU5 Integritetsskydd vid signalspaning i försvarsunderrättelseverksamhet
          </note>
          <note>
            Punkt 2 (Signalspaningslagen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            292 för utskottet
          </note>
          <note>
            20 för res. 1
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 6 S, 78 M, 36 SD, 21 MP, 22 C, 16 L, 13 KD
          </note>
          <note>
            För res. 1: 20 V
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 3 (Statens inspektion för försvarsunderrättelseverksamheten
            (Siun))
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            276 för utskottet
          </note>
          <note>
            36 för res. 2
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 06 S, 78 M, 21 MP, 22 C, 20 V, 16 L, 13 KD
          </note>
          <note>
            För res. 2: 36 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 4 (Samarbetsavtal med USA)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            292 för utskottet
          </note>
          <note>
            20 för res. 3
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 6 S, 78 M, 36 SD, 21 MP, 22 C, 16 L, 13 KD
          </note>
          <note>
            För res. 3: 20 V
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU6 Skydd för geografisk information
          </note>
          <note>
            Kammaren biföll utskottets förslag.
          </note>
          <note>
            CU16 En kortare instanskedja för detaljplaner och områdesbestämmelser
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Instanskedjan för överklagade beslut om lov och tillsyn)
          </note>
          <note>
            1. utskottet
          </note>
          <note>
            2. res. 1 (KD, M, C, L)
          </note>
          <note>
            Votering:
          </note>
          <note>
            184 för utskottet
          </note>
          <note>
            127 för res. 1
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 36 SD, 21 MP, 20 V, 1 L
          </note>
          <note>
            För res. 1: 78 M, 22 C, 14 L, 13 KD
          </note>
          <note>
            Frånvarande: 7 S, 6 M, 12 SD, 4 MP, 1 V, 4 L, 3 KD, 1 -
          </note>
          <note>
            Punkt 3 (Övriga frågor om prövningen av överklagade beslut)
          </note>
          <note>
            1. utskottet
          </note>
          <note>
            2. res. 2 (KD, M, C, L)
          </note>
          <note>
            Votering:
          </note>
          <note>
            183 för utskottet
          </note>
          <note>
            129 för res. 2
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 36 SD, 21 MP, 20 V
          </note>
          <note>
            För res. 2: 78 M, 22 C, 16 L, 13 KD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            CU17 Riksrevisionens rapport om samhällets stöd till överskuldsatta
          </note>
          <note>
            Kammaren biföll utskottets förslag.
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            UbU12 Grundskolan
          </note>
          <note>
            Punkt 1 (Åtgärder för att höja kunskapsresultaten)
          </note>
          <note>
            1. utskottet
          </note>
          <note>
            2. res. 2 (KD)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 3 (Elever med särskilda behov)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            276 för utskottet
          </note>
          <note>
            36 för res. 4
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 06 S, 78 M, 21 MP, 22 C, 20 V, 16 L, 13 KD
          </note>
          <note>
            För res. 4: 36 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 4 (Gruppstorlek och personaltäthet i fritidshemmen)
          </note>
          <note>
            1. utskottet
          </note>
          <note>
            2. res. 5 (M)
          </note>
          <note>
            3. res. 7 (V)
          </note>
          <note>
            Förberedande votering:
          </note>
          <note>
            80 för res. 5
          </note>
          <note>
            20 för res. 7
          </note>
          <note>
            212 avstod
          </note>
          <note>
            37 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            178 för utskottet
          </note>
          <note>
            78 för res. 5
          </note>
          <note>
            56 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 21 MP, 22 C, 16 L, 13 KD
          </note>
          <note>
            För res. 5: 78 M
          </note>
          <note>
            Avstod: 36 SD, 20 V
          </note>
          <note>
            Frånvarande: 7 S, 6 M, 12 S D, 4 MP, 1 V, 3 L, 3 KD, 1 -
          </note>
          <note>
            Punkt 5 (Egen läroplan för fritidshemmet)
          </note>
          <note>
            1. utskottet
          </note>
          <note>
            2. res. 8 (M, SD)
          </note>
          <note>
            Votering:
          </note>
          <note>
            198 för utskottet
          </note>
          <note>
            114 för res. 8
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 06 S, 21 MP, 22 C, 20 V, 16 L, 13 KD
          </note>
          <note>
            För res. 8: 78 M, 36 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UbU13 Gymnasieskolan
          </note>
          <note>
            Punkt 3 (En effektivisering av yrkesutbildningen)
          </note>
          <note>
            1. utskottet
          </note>
          <note>
            2. res. 2 (C)
          </note>
          <note>
            Votering:
          </note>
          <note>
            290 för utskottet
          </note>
          <note>
            22 för res. 2
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 6 S, 78 M, 36 SD, 21 MP, 20 V, 16 L, 13 KD
          </note>
          <note>
            För res. 2: 22 C
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 5 (Samverkan mellan gymnasieskolan och arbetslivet)
          </note>
          <note>
            1. utskottet
          </note>
          <note>
            2. res. 5 (M)
          </note>
          <note>
            Votering:
          </note>
          <note>
            238 för utskottet
          </note>
          <note>
            73 för res. 5
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 06 S, 5 M, 35 SD, 21 MP, 22 C, 20 V, 16 L, 13
            KD
          </note>
          <note>
            För res. 5: 73 M
          </note>
          <note>
            Frånvarande: 7 S, 6 M, 13 SD, 4 MP, 1 V, 3 L, 3 KD, 1 -
          </note>
          <note>
            Lisbeth Sundén Andersson (M) anmälde att hon avsett att rösta
            nej men markerats ha röstat ja.
          </note>
          <note>
            Punkt 7 (Branschskolor)
          </note>
          <note>
            1. utskottet
          </note>
          <note>
            2. res. 7 (L, M, C, KD)
          </note>
          <note>
            Votering:
          </note>
          <note>
            183 för utskottet
          </note>
          <note>
            129 för res. 7
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 36 SD, 21 MP, 20 V
          </note>
          <note>
            För res. 7: 78 M, 22 C, 16 L, 13 KD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            CU20 En fråga om konsumentskydd vid semesterboende
          </note>
          <note>
            Kammaren biföll utskottets förslag.
          </note>
          <note>
            SkU18 Punktskatter
          </note>
          <note>
            Punkt 1 (Energiskatt)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (C)
          </note>
          <note>
            Förberedande votering 1:
          </note>
          <note>
            36 för res. 2
          </note>
          <note>
            22 för res. 3
          </note>
          <note>
            254 avstod
          </note>
          <note>
            37 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            78 för res. 1
          </note>
          <note>
            36 för res. 2
          </note>
          <note>
            198 avstod
          </note>
          <note>
            37 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            160 för utskottet
          </note>
          <note>
            79 för res. 1
          </note>
          <note>
            73 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 21 MP, 20 V, 13 KD
          </note>
          <note>
            För res. 1: 78 M, 1 SD
          </note>
          <note>
            Avstod: 35 SD, 22 C, 16 L
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 4 (Beskattning av biodrivmedel)
          </note>
          <note>
            1. utskottet
          </note>
          <note>
            2. res. 5 (M)
          </note>
          <note>
            Votering:
          </note>
          <note>
            201 för utskottet
          </note>
          <note>
            78 för res. 5
          </note>
          <note>
            33 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 3 SD, 21 MP, 22 C, 20 V, 16 L, 13 KD
          </note>
          <note>
            För res. 5: 78 M
          </note>
          <note>
            Avstod: 33 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 13 (Reklamskatt)
          </note>
          <note>
            1. utskottet
          </note>
          <note>
            2. res. 14 (KD)
          </note>
          <note>
            Votering:
          </note>
          <note>
            275 för utskottet
          </note>
          <note>
            13 för res. 14
          </note>
          <note>
            22 avstod
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 4 S, 78 M, 36 SD, 21 MP, 20 V, 16 L
          </note>
          <note>
            För res. 14: 13 KD
          </note>
          <note>
            Avstod: 22 C
          </note>
          <note>
            Frånvarande: 9 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SkU20 Skatteförfarande och folkbokföring
          </note>
          <note>
            Punkt 3 (F-skatt och näringsverksamhet)
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            Votering:
          </note>
          <note>
            292 för utskottet
          </note>
          <note>
            20 för res. 4
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 78 M , 36 SD, 21 MP, 22 C, 16 L, 13 KD
          </note>
          <note>
            För res. 4: 20 V
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 8 (Skatte- och avgiftskontroll)
          </note>
          <note>
            1. utskottet
          </note>
          <note>
            2. res. 5 (V)
          </note>
          <note>
            Votering:
          </note>
          <note>
            292 för utskottet
          </note>
          <note>
            20 för res. 5
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 6 S, 78 M, 36 SD, 21 MP, 22 C, 16 L, 13 KD
          </note>
          <note>
            För res. 5: 20 V
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 14 (Minskad skatteadministration)
          </note>
          <note>
            1. utskottet
          </note>
          <note>
            2. res. 11 (C, M, L, KD)
          </note>
          <note>
            Votering:
          </note>
          <note>
            183 för utskottet
          </note>
          <note>
            129 för res. 11
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 36 SD, 21 MP, 20 V
          </note>
          <note>
            För res. 11: 78 M, 22 C, 16 L, 13 KD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 15 (Bilaterala skatteavtal)
          </note>
          <note>
            1. utskottet
          </note>
          <note>
            2. res. 12 (SD)
          </note>
          <note>
            Votering:
          </note>
          <note>
            276 för utskottet
          </note>
          <note>
            36 för res. 12
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 S, 78 M, 21 MP, 22 C, 2 0 V, 16 L, 13 KD
          </note>
          <note>
            För res. 12: 36 SD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Punkt 19 (Folkbokföring av barn på två adresser)
          </note>
          <note>
            1. utskottet
          </note>
          <note>
            2. res. 13 (KD)
          </note>
          <note>
            Votering:
          </note>
          <note>
            299 för utskottet
          </note>
          <note>
            13 för res. 13
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 6 S, 78 M, 36 SD, 21 MP, 22 C, 20 V, 16 L
          </note>
          <note>
            För res. 13: 13 KD
          </note>
          <note>
            Frånvarande: 7 S, 6 M, 12 SD, 4 MP, 1 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 13 (forts. från § 10) Naturvård och områdesskydd och Biologisk
            mångfald (forts. MJU6 och MJU11)
          </note>
          <note type="speaker">
            Anf. 106 STINA BERGSTRÖM (MP):
          </note>
          <note>
            Fru talman! I dag debatterar vi två betänkanden inom två viktiga
            och besläktade områden, Biologisk mångfald och Naturvård och områdes
            ­ skydd . Jag vill börja med att yrka bifall till förslaget i
            båda dessa betänkanden och avslag på samtliga motioner.
          </note>
          <note>
            Biologisk mångfald är en grundförutsättning för ekosystemens
            möjlighet att leverera allt det som vi människor måste ha för
            att leva här på jorden. Mat, vatten, material, energi, pollinering,
            hälsa och naturupplevelser är exempel på så kallade ekosystemtjänster,
            som vi är beroende av. Även kommande generationer måste få tillgång
            till alla dessa tjänster.
          </note>
          <note>
            I Sverige har vi formulerat det gemensamt i generationsmålet,
            som lyder: ”Det övergripande målet för miljöpolitiken är att till
            nästa generation lämna över ett samhälle där de stora miljöproblemen
            är lösta, utan att orsaka ökade miljö- och hälsoproblem utanför
            Sveriges gränser.” Det är ett ansvarsfullt och viktigt uppdrag
            vi har tagit på oss.
          </note>
          <note>
            Fru talman! I höstas presenterade Naturvårdsverket sin fördjupade
            utvärdering av våra 16 miljökvalitetsmål. De kallar utvärderingen
            Styr med sikte på miljömålen . Man svarar på frågorna: Hur långt
            har vi kommit? Vilka mål har vi möjlighet att uppnå till 2020
            med de åtgärder som i dag är beslutade? I vilka delar går utvecklingen
            åt helt fel håll? Vad rekommenderar Naturvårdsverket att vi politiker
            gör för att utvecklingen ska gå åt rätt håll?
          </note>
          <note>
            Naturvårdsverkets utvärdering är intressant och viktig läsning.
            Att vi med dagens takt bara har chans att nå två av målen – Skyddande
            ozonskikt och Säker strålmiljö – till 2020 borde vara en väckarklocka
            för alla politiker, likaså att det för flera av målen går åt helt
            fel håll. Det gäller bland annat vissa mål som vi borde ha diskuterat
            mer i dagens debatt: Ett rikt växt- och djurliv, Myllrande våtmarker,
            Levande skogar samt Levande sjöar och vattendrag.
          </note>
          <note>
            Jag tycker inte att det verkar som att alla deltagare i den här
            debatten har läst Naturvårdsverkets utvärdering. Jag hörde bara
            Jens Holm nämna den. Det kan nog vara på sin plats med några citat.
            Naturvårdsverket skriver bland annat: ”Miljötillståndet för naturtyper
            och arter är generellt dåligt och utvecklas i många fall negativt.
            I Sverige har tre fjärdedelar av naturtyperna och hälften av arterna
            som ingår i habitatdirektivet inte gynnsam bevarandestatus. Situationen
            är allvarligast för våra ängar och hagar samt naturtyper i skog
            och hav. – – – Odlingslandskapets värdefulla gräsmarker sköts
            inte och växer igen. I skogen avverkas nyckelbiotoper och det
            råder brist på skog med lång kontinuitet och naturliga störningar
            som översvämning och bränder. Marina naturtyper påverkas av övergödning
            och kommersiellt fiske.” Så långt Naturvårdsverket.
          </note>
          <note>
            Vad spelar det då för roll om lite växter, svampar och djur försvinner?
            Ja, problemet är att det kan leda till att hela ekosystem kollapsar,
            och det drabbar också våra egna möjligheter att överleva i förlängningen.
          </note>
          <note>
            Fru talman! Globalt har en del gjorts för att hejda utrotningen.
            Till exempel har FN-länderna enats om att skydda 17 procent av
            alla land- och sötvattensområden. EU:s art- och habitatdirektiv
            och fågeldirektiv har också varit en framgång för naturvården
            över hela Europa.
          </note>
          <note>
            Men vi har långt kvar, även i Sverige. Enligt SCB:s statistik
            för 2014 har till exempel endast 3,7 procent av den produktiva
            skogsmarken i Sverige ett långsiktigt skydd. Vi har med andra
            ord en bit kvar till 17 procent. I Sverige gjorde den tidigare
            regeringen också sitt bästa för att kringgå EU-lagstiftningen,
            som förbjuder jakt på hotade djurarter. Soppan med vargjakten
            är nu något vår regering försöker komma till rätta med. Jag ser
            fram emot en framtid där vargstammen vuxit sig stark och frisk
            i Sverige, det vill säga där invandrande vargar lätt kan ta sig
            in och bilda familj och där vi kan ha en ordnad jakt på varg som
            finns på platser där de inte ska vara.
          </note>
          <note>
            Fru talman! Anslaget till skydd av värdefulla naturområden urholkades
            under de åtta åren av borgerligt styre. Med Miljöpartiet i regeringen
            görs en betydligt större satsning. I år finns 1,3 miljarder till
            skydd av värdefull natur och drygt 1 miljard för skötsel av våra
            naturreservat och nationalparker. Sedan vår rödgröna regering
            kom till makten har de här anslagen höjts med över 60 procent.
            Det är en historisk, nödvändig och efterlängtad satsning på biologisk
            mångfald.
          </note>
          <note>
            Sverige har som sagt en lång väg kvar att gå när det gäller naturskydd
            och biologisk mångfald. Vi ska vara stolta över att vi är duktiga
            på miljöarbete. Enligt en global miljörankning av länder, vilken
            Universitetet i Yale och World Economic Forum står bakom, låg
            Sverige på nionde plats år 2014. Men vad gäller naturskydd och
            biologisk mångfald är det sämre ställt. Där ligger vi bara på
            plats 89 av 177. Jag ser ingen anledning till att ett rikt land
            som Sverige ska vara så svagt. Det är, återigen, glädjande att
            vi har en regering som gör en historisk satsning på att skydda
            värdefull natur på land och i vatten.
          </note>
          <note>
            Fru talman! Sverige är ett skogrikt land. Men för att gynna den
            biologiska mångfalden i våra skogar räcker det inte med att skydda
            skog. Det är också viktigt att öka miljöhänsynen i den brukade
            skogen. Vi behöver en modernisering av skogsvårdslagen och mer
            stöd till hyggesfria skogsbruksmetoder. Att bruka skogen utan
            kalhyggen gynnar inte bara biologisk mångfald. Det gynnar också
            friluftslivet, turismen och en levande landsbygd.
          </note>
          <note>
            För två veckor sedan arrangerade jag från Miljöpartiet och Lars
            Tysklind från Liberalerna ett seminarium här i riksdagen om skogsbruk
            utan hyggen. Det blev spännande diskussioner mellan de medverkande
            från Ekoturismföreningen, Naturskyddsföreningen, bolaget Silvaskog,
            som förespråkar hyggesfria metoder, och det statliga skogsbolaget
            Sveaskog, som inte gör det.
          </note>
          <note>
            Kommunalrådet och kommunchefen från Laxå kommun hade satt sig
            på tåget och åkt upp till Stockholm enkom för att vara med på
            seminariet. Varför det? Jo, därför att de är oroliga för hur Sveaskogs
            kalhygges- och plantagebruk hotar kommunens största attraktion
            – Tivedens nationalpark. Det är kring Tivedens nationalpark den
            enda inflyttningen sker i denna utflyttningskommun. Det är också
            där de nya företagen startar. Kommunchefen tog tillfället i akt
            att återigen rikta en vädjan till Sveaskog om att kring nationalparken
            bruka de sista resterna av naturskogarna med hyggesfria metoder.
          </note>
          <note>
            Traktens företagare har gett livfulla beskrivningar av besökarnas
            kommentarer om skogsbruket runt nationalparken. Turister från
            Centraleuropa, där kalhyggen är ovanliga, är både oförstående
            och upprörda, och jämför svenskt skogsbruk med rena krigshandlingar.
            En grupp studenter från Borneo undrade om Sverige var så fattigt
            att vi var tvungna att skövla våra skogar. Med hyggesfria metoder
            i skogen gynnar vi inte bara biologisk mångfald utan också friluftslivet,
            turismen och en levande landsbygd.
          </note>
          <note>
            Fru talman! Ett mycket kostnadseffektivt sätt att gynna biologisk
            mångfald är att värna djurens och växternas barnkammare – stränderna.
            Strandskyddet och allemansrätten är två svenska uppfinningar som
            jag är extra stolt över och som Miljöpartiet anser är väldigt
            viktiga att värna. Det handlar – återigen – både om att gynna
            biologisk mångfald och om att värna friluftsliv, turism och levande
            landsbygd.
          </note>
          <note>
            Fru talman! Jag är avslutningsvis tacksam över att vi i dag har
            en regering som försöker styra mot miljömålen och oroad över att
            vi har en borgerlig opposition och sverigedemokrater som vill
            styra åt ett helt motsatt håll.
          </note>
          <note>
            (Applåder)
          </note>
          <note type="speaker">
            Anf. 107 JOHAN HULTBERG (M) replik:
          </note>
          <note>
            Fru talman! Det är tur att vi har en debatt om skogspolitiken
            i nästa vecka. Det var mycket i Stina Bergströms anförande som
            jag verkligen känner att vi har anledning att diskutera vidare.
            Den beskrivning av det svenska skogsbruket som Stina Bergström
            ger vänder jag mig oerhört starkt emot.
          </note>
          <note>
            I det svenska skogsbruket sker ingen skövling. Vi har ett i grunden
            hållbart skogsbruk där biomassan ökar från år till år och där
            våra skogs ­ ägare tar ett mycket stort frivilligt ansvar och
            generellt sett en väldigt bra hänsyn. Därför blir jag bekymrad
            när en representant från regeringsparti ­ erna uttrycker sig på
            det sättet som vi nyss hörde Stina Bergström göra i kammaren.
          </note>
          <note>
            Jag är bekymrad över att arbetet med det nationella skogsprogrammet
            inte går fram tillräckligt snabbt. Det är ett viktigt redskap
            för att ta ytterligare steg när det gäller att utveckla miljöhänsynen
            i brukandet och få våra skogsägare att fortsätta att ta ett stort
            ansvar genom att avsätta marker för naturvård. Jag tror att vi
            får återkomma till de frågorna nästa vecka, Stina Bergström.
          </note>
          <note>
            Jag skulle vilja återkomma till rovdjurspolitiken. Det är intressant
            att Stina Bergström inte riktigt får ihop helheten, som jag ser
            det. Bergström lyfter fram i sitt anförande att Naturvårdsverket
            särskilt för fram problematiken med att våra ängar och hagmarker
            växer igen.
          </note>
          <note>
            Då måste man se sanningen i vitögat och konstatera att stora
            rovdjursstammar många gånger är ett bekymmer just för djurhållningen
            som är avgörande för att vi ska hålla våra ängs- och hagmarker
            öppna.
          </note>
          <note>
            Jag skulle vilja fråga Stina Bergström: Ser inte Miljöpartiet
            några som helst bekymmer med att vi har allt större rovdjursstammar
            som gör att djurhållare slutar med sin djurskötsel och att vi
            därmed ser alltmer igenvuxna ängs- och hagmarker? Därmed, fru
            talman, får vi en allt större förlust av biologisk mångfald.
          </note>
          <note type="speaker">
            Anf. 108 STINA BERGSTRÖM (MP) replik:
          </note>
          <note>
            Fru talman! Jag kan börja med att säga att om Johan Hultberg
            hade lyssnat lite mer noga på mitt anförande hade han hört att
            jag citerade vad turister från Centraleuropa och studenter från
            Borneo tycker om det sven ­ ska skogsbruket. Det tar jag mig rätten
            att göra, även om jag företräder ett regeringsparti.
          </note>
          <note>
            När det gäller Johan Hultbergs fråga om jag inte är bekymrad
            över att vi har börjat få en större vargstam i Sverige och att
            det skulle göra att ängs- och hagmarker växer igen mer är jag
            inte bekymrad över det. Om vi ser på utvecklingen av hur många
            får vi har i Sverige – det handlar mycket om får och vargproblematiken
            – ökar de. Det beror på att vi svenskar har börjat äta mer lammkött.
            Det är väldigt positivt. Jag tycker att det är en bra form av
            kött.
          </note>
          <note>
            Ett annat problem – om vi nu talar om djur, att hålla marker
            öppna och att också få en mångfald i skogen – är betestrycket
            i våra skogar. Det gäller inte minst i Småland där man inte har
            så mycket vargar. Det är ett stort problem att man inte kan sätta
            tallplantor utan att det bara blir granplantor som klarar sig
            i våra skogar. Där tror jag att vi skulle behöva en större vargstam
            som håller efter älgarna. Då kanske vi får en älgstam som är så
            stor som den i Finland, där man inte alls har det här problemet.
          </note>
          <note type="speaker">
            Anf. 109 JOHAN HULTBERG (M) replik:
          </note>
          <note>
            Fru talman! Om vi börjar där Stina Bergström slutade tror jag
            verkligen inte att en ökad rovdjursstam är svaret på hur vi ska
            minska betesskadorna i det svenska skogsbruket. Vi ser snarare
            att där vargstammen till exempel har vuxit sig väldigt stor upphör
            många gånger jakten. Man slutar med löshundsjakten. Därmed får
            man många gånger ett större problem med betesskadorna. Det tror
            jag inte riktigt är lösningen. Vi ska ha en gynnsam bevarandestatus
            för våra rovdjur. Men jag tror inte att det ska användas som ett
            redskap i att komma till rätta med betesskadorna.
          </note>
          <note>
            För mig som moderat är det väldigt viktigt att vi för en politik
            som gör att vi stärker det svenska skogsbrukets konkurrenskraft
            men också det svenska jordbrukets konkurrenskraft. Det är viktigt
            för den svenska biologiska mångfalden och vårt naturvårdsarbete.
            Därför är jag bekymrad över att arbetet med till exempel livsmedelsstrategin
            som just syftar till att stärka konkurrenskraften för det svenska
            jordbruket inte går framåt i tillräckligt hög takt. Det är helt
            nödvändigt att vi har betande mular och aktiva bönder som håller
            våra ängs- och betesmarker öppna. Annars kommer vi aldrig att
            klara våra miljömål och då till exempel målet om ett rikt odlingslandskap.
          </note>
          <note>
            Fru talman! Om vi ska återkomma till frågan om rovdjursförvaltningen
            skulle jag vilja ställa samma fråga till Stina Bergström som jag
            ställde till ledamoten Matilda Ernkrans tidigare. Hur ska regeringen
            säkerställa att beslut om skydds- och licensjakt ska kunna fattas
            skyndsamt? Jag har noterat att regeringen har nämnt att man ska
            ha ett skyndsamhetskrav på domstolarna för beredningen. Men hur
            ska man säkerställa att det går tillräckligt fort?
          </note>
          <note>
            De frågorna måste nu regeringen svara på. Jag konstaterar att
            förvaltningsdomstolen har gjort det utlåtande som den gjort. Men
            nu måste man svara upp från regeringens sida om hur vi ska skapa
            en fungerande modell så att inte licens- och skyddsjaktsärenden
            parkeras i långdragna rättsprocesser.
          </note>
          <note type="speaker">
            Anf. 110 STINA BERGSTRÖM (MP) replik:
          </note>
          <note>
            Fru talman! Tack, Johan Hultberg, för den frågan! Jag kan inte
            mer än att hålla med om att det är väldigt viktigt att vi har
            fungerande processer. Det är väldigt viktigt att vi kan bedriva
            en effektiv skyddsjakt på vargar som är där de inte ska vara i
            närheten av tamboskap eller kanske till och med i fårhagar.
          </note>
          <note>
            Därför är det också olyckligt att vi har haft det system som
            den borgerliga regeringen införde i strid med Århuskonventionen.
            Den här situatio ­ nen hade vi kunnat lösa för några år sedan
            med ett fungerande inventeringssystem och ett fungerande system
            där man beslutar hur många vargar som det ska bedrivas skyddsjakt
            på etcetera. Därefter får man en överklagandeprocess som gör att
            den är färdig innan det är för sent att till exempel jaga vargarna.
          </note>
          <note>
            Det är särskilt viktigt när det gäller skyddsjakt på varg. Där
            har vi inte heller samma överklagandeprocess i dag. Det är viktigt
            att man kan skjuta vargar innan de gör skada om de är för nära
            tamboskapen. Detta är någonting som regeringen arbetar med. Jag
            känner mig trygg med att man kommer att lösa det på ett bra sätt.
          </note>
          <note>
            Jag känner mig också trygg med att regeringen kommer fram med
            ett förslag på en livsmedelsstrategi. Man har sagt att man tänker
            lägga fram det i vår enligt de beslut som man har fattat. Där
            hoppas jag att vi kan få en samsyn kring grunddragen i den livsmedelsstrategin.
            Det är viktigt att vi har en sådan i Sverige av flera anledningar.
          </note>
          <note type="speaker">
            Anf. 111 LARS TYSKLIND (L) replik:
          </note>
          <note>
            Fru talman! Jag ska ta upp lite frågor om skogen. Det kanske
            inte är så konstigt med tanke på att jag var med och arrangerade
            ett skogssemina ­ rium. Stina Bergström sa till och med att jag
            var med om att göra det. Men det måste sägas att den beskrivning
            som Stina Bergström här gjorde inte stämde över hela bilden. Vad
            som också sas var att miljöhänsynsreglerna, vilken typ av skogsbruk
            man än har, har gått förvånansvärt mycket framåt. Vad som också
            framkom var att det är väldigt viktigt att vi inte från politiskt
            håll bestämmer exakt hur skogsbruket ska bedrivas. Det finns ju
            väldigt många olika typer av skogar där det lämpar sig med olika
            typer av skogsbruk.
          </note>
          <note>
            Nu kopplades det ihop med vad studenter från utlandet och sådana
            har sagt. Jag vill verkligen framhålla att det inte var det diskussionen
            handlade om, och jag hoppas att Stina Bergström kan verifiera
            det jag säger i det sammanhanget.
          </note>
          <note>
            Om vi nu pratar om miljöhänsynsregler i skogen faller ansvaret,
            precis som Johan Hultberg tog upp, naturligtvis tillbaka på regeringspartierna
            att jobba fram ett bra innehåll i ett nationellt skogsprogram
            där man verkligen ser till att få med möjligheter att ta den miljöhänsyn
            som krävs. Min inställning är ju att i princip alla skogsägare
            på ett eller annat sätt vill ta miljöhänsyn, så detta måste ändå
            vara utgångspunkten.
          </note>
          <note>
            Att vi politiker använder ord som ”skövla” i våra beskrivningar
            anser jag blir väldigt snedvridande.
          </note>
          <note type="speaker">
            Anf. 112 STINA BERGSTRÖM (MP) replik:
          </note>
          <note>
            Fru talman! Jag uppfattade inte riktigt frågan, men Lars Tysklind
            bad mig att verifiera att det fanns olika synpunkter vid det här
            seminariet, och så var det absolut. Vi diskuterade också vikten
            av miljöhänsyn i olika typer av skogsbruk.
          </note>
          <note>
            Vad jag pratade om i mitt anförande var inte att vi ska styra
            till olika sorters skogsbruk men att man måste ge stöd till hyggesfritt
            skogsbruk om det ska komma igång ordentligt. Jag vet att till
            exempel mina svärföräldrar fick plantstöd när de skulle plantera
            igen sina åkrar på 70- och 80-talet, och när man ville att bönder
            och skogsägare skulle gå över till kalhyggesbruk så fick de stöd
            till sådana saker. Därför tror jag att vi även i dag behöver stöd
            för att få igång en ny och annan form av hyggesfritt skogsbruk.
            Vi behöver också forskning på det området och sådana saker.
          </note>
          <note>
            Jag ser att vi kommer att ha olika sorters skogsbruk, och jag
            tror säkert även att vi till stor del kommer att ha det konventionella
            skogsbruket. Det är dock lättare att kombinera ett hyggesfritt
            skogsbruk med ekoturism, friluftsliv och sociala hänsyn när det
            gäller de skogar som finns i närheten av där vi bor och sådant.
          </note>
          <note>
            Jag tror att jag har svarat på Lars Tysklinds frågor.
          </note>
          <note type="speaker">
            Anf. 113 LARS TYSKLIND (L) replik:
          </note>
          <note>
            Fru talman! Det kanske inte var en direkt fråga utan mer en kommentar
            till det som Stina Bergström sa. Jag kan bara konstatera att Stina
            Bergström i det här replikskiftet har en betydligt mer nyanserad
            bild på skogsbruk i allmänhet och i synnerhet när det gäller vad
            seminariet handlade om.
          </note>
          <note>
            Jag vill säga att det seminariet var väldigt viktigt, och det
            som jag tyckte var intressant var att skogsägare inte alls skrek
            efter bidrag utan snarare ansåg att vi inte ska ha så himmelens
            mycket regler. På så sätt kan man de facto ha ett hyggesfritt
            skogsbruk. Vad som också framfördes var att under vissa förutsättningar
            är det också en lönsamhet i detta att ta ut träden allteftersom.
          </note>
          <note>
            Det finns alltså en väldigt balanserad bild även bland skogsägare,
            och jag tror absolut att det är viktigt att vi ändå lägger fast
            att miljömålen och produktionsmålen måste stå sida vid sida, inte
            minst nu när vi har diskuterat arbetet kring klimatet och skogens
            roll när det gäller det. Vi kan inte bara fastna i att skogen
            ska bevaras och skyddas, utan vi måste kunna ta en diskussion
            om hur vi kan använda skogen för substitution, där vi använder
            skogsprodukter som ersättning för andra produkter som har ett
            mer fossilt ursprung.
          </note>
          <note>
            Det är bra att kunna konstatera att även Miljöpartiet och Stina
            Bergström är ute efter bra domstolsprocesser, men jag tycker ändå
            att det var lite oklart. Det vi pratar om är ju den licensjakt
            som varit och som har omöjliggjorts på grund av domstolsprocesser.
            Nu har Högsta förvaltningsdomstolen sagt att man ska kunna överklaga
            till domstol, men då har den sittande regeringen ett väldigt ansvar
            att komma med ett förslag så att detta fungerar i ett domstolsförfarande.
          </note>
          <note type="speaker">
            Anf. 114 STINA BERGSTRÖM (MP) replik:
          </note>
          <note>
            Fru talman! Vi har haft EU:s ögon på oss länge när vi har bedrivit
            eller godkänt licensjakt. Det tycker jag har varit oroande av
            flera skäl, inte minst därför att en reaktion från EU med ett
            nej till vargjakt över huvud taget skulle kunna leda till att
            vi inte kan bedriva en bra skyddsjakt på varg. Det tycker jag
            skulle vara väldigt olyckligt, och jag hoppas att vi inte hamnar
            i den situationen.
          </note>
          <note>
            Jag måste återigen säga att det beslut som nu kom från Högsta
            förvaltningsdomstolen var väntat. Man måste kunna överklaga sådana
            här beslut till en rättsinstans. Miljöpartiet har länge trott
            att det är så vi måste ha det, och då är det klart att man måste
            utgå från det när man gör processerna och tar beslut om skyddsjakt
            och, eventuellt i framtiden, en licensjakt när vi har en vargstam
            som är så livskraftig så att vi kan bedriva en licensjakt.
          </note>
          <note>
            Detta hoppas även jag på någon gång i framtiden, men där är vi
            inte ännu. Det stora problemet som vi måste lösa är hur vi får
            en fungerande invandring. Förra året tror jag att det var tre
            vargar som hade invandrat till Sverige, och två har blivit skjutna.
            Det finns alltså bara en kvar som har chans att fortplanta sig
            och få valpar, vilket är jätteviktigt om vi ska få en livskraftig
            vargstam i Sverige.
          </note>
          <note>
            Det hoppas jag alltså på. Sedan är det mycket som jag skulle
            vilja säga om skogen, men som sagt, i nästa vecka har vi en skogsdebatt,
            och jag ser fram emot att få debattera fler skogsfrågor då.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 mars.)
          </note>
          <note>
            § 14 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2015/16:96 Informationsutbyte med USA
          </note>
          <note>
            2015/16:112 Avtal om fördjupat partnerskap och samarbete mellan
            Europeiska unionen och dess medlemsstater, å ena sidan, och Republiken
            Kazakstan, å andra sidan
          </note>
          <note>
            2015/16:122 Deltagande med väpnad styrka i utbildning utomlands
          </note>
          <note>
            § 15 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 8 mars
          </note>
          <note>
            2015/16:468 Avdragsrätten för representation
          </note>
          <note>
            av Ulf Berg (M)
          </note>
          <note>
            till finansminister Magdalena Andersson (S)
          </note>
          <note>
            2015/16:469 Övernattbefordran
          </note>
          <note>
            av Erik Ottoson (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:470 Det svenska portot
          </note>
          <note>
            av Erik Ottoson (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:471 Backaundantaget
          </note>
          <note>
            av Lars Hjälmered (M)
          </note>
          <note>
            till finansminister Magdalena Andersson (S)
          </note>
          <note>
            2015/16:472 Jägarnas finansiering av det allmänna uppdraget om
            viltvård
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            § 16 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 8 mars
          </note>
          <note>
            2015/16:927 Delaktighet i vården
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:928 Sjöfartsstödet
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            2015/16:929 Anslag till underhåll av järnvägssträckan Boden–Bastuträsk
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2015/16:930 Översyn av 183-dagarsregeln
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            2015/16:931 Ryska attacker mot hbtq-rättigheter
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2015/16:932 Handläggningstider vid Nationellt forensiskt centrum
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2015/16:933 Konfliktförebyggande åtgärder på asylboenden
          </note>
          <note>
            av Jenny Petersson (M)
          </note>
          <note>
            till statsrådet Åsa Regnér (S)
          </note>
          <note>
            2015/16:934 Hjälp till flyktingar som är fast vid den jordanska
            gränsen
          </note>
          <note>
            av Sofia Damm (KD)
          </note>
          <note>
            till statsrådet Isabella Lövin (MP)
          </note>
          <note>
            2015/16:935 Avvisningar
          </note>
          <note>
            av Kent Ekeroth (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:936 Resandeströmmar mellan Sverige och Danmark
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            2015/16:937 Inbrottsstöld som ny påföljd
          </note>
          <note>
            av Beatrice Ask (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:938 Skatten på biodrivmedel
          </note>
          <note>
            av Rickard Nordin (C)
          </note>
          <note>
            till finansminister Magdalena Andersson (S)
          </note>
          <note>
            2015/16:939 Legitimation för kuratorer
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:940 Sjukersättning
          </note>
          <note>
            av Lars-Arne Staxäng (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2015/16:941 Svensk tolkning av regelverk för kemikalier
          </note>
          <note>
            av Jonas Jacobsson Gjörtler (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:942 Lokförarlicens
          </note>
          <note>
            av Jimmy Ståhl (SD)
          </note>
          <note>
            till statsrådet Anna Johansson (S)
          </note>
          <note>
            § 17 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 8 mars
          </note>
          <note>
            2015/16:877 Handläggningstiderna för validering av legitimationen
            för utländsk sjukvårdspersonal
          </note>
          <note>
            av Jenny Petersson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:832 Samordnad gräns- och id-kontroll
          </note>
          <note>
            av Elisabeth Svantesson (M)
          </note>
          <note>
            till statsrådet Anders Ygeman (S)
          </note>
          <note>
            2015/16:835 Insatser mot människosmuggling
          </note>
          <note>
            av Jessica Polfjärd (M)
          </note>
          <note>
            till statsrådet Anders Ygeman (S)
          </note>
          <note>
            2015/16:843 Sveriges verkliga befolkningsmängd
          </note>
          <note>
            av Maria Malmer Stenergard (M)
          </note>
          <note>
            till finansminister Magdalena Andersson (S)
          </note>
          <note>
            2015/16:844 Spritlangning till ungdomar
          </note>
          <note>
            av Thomas Finnborg (M)
          </note>
          <note>
            till statsrådet Anders Ygeman (S)
          </note>
          <note>
            2015/16:858 Väntetider för att få vapenlicens
          </note>
          <note>
            av Hans Hoff (S)
          </note>
          <note>
            till statsrådet Anders Ygeman (S)
          </note>
          <note>
            2015/16:860 Fortsatt oacceptabelt långa handläggningstider för
            vapenlicens
          </note>
          <note>
            av Johan Hultberg (M)
          </note>
          <note>
            till statsrådet Anders Ygeman (S)
          </note>
          <note>
            den 9 mars
          </note>
          <note>
            2015/16:870 Vinterdäck på lastbilar
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2015/16:871 Undantag från id-kontroller avseende Bornholmstrafiken
          </note>
          <note>
            av Anders Hansson (M)
          </note>
          <note>
            till statsrådet Anna Johansson (S)
          </note>
          <note>
            2015/16:874 Utbetalning av EU-stöd till lantbrukare
          </note>
          <note>
            av Lars-Arne Staxäng (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:896 Ökning av tuberkulos i Sverige
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:892 Id-kontroller för inresa i Sverige
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            2015/16:900 Autonoma fordon
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            § 18 Kammaren åtskildes kl. 16.47.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början till och med
            § 5 anf. 31 (delvis),
          </note>
          <note>
            av andre vice talmannen därefter till och med § 8 anf. 58 (delvis),
          </note>
          <note>
            av förste vice talmannen därefter till och med § 10 anf. 90 (delvis),
          </note>
          <note>
            av andre vice talmannen därefter till och med § 12 och
          </note>
          <note>
            av tredje vice talmannen dä refter till sammanträdets slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Tillkännagivande om Prins Oscars födelse
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Grundskolan
          </note>
          <note>
            Utbildningsutskottets betänkande 2015/16:UbU12
          </note>
          <note>
            Anf. 1 LENA HALLENGREN (S)
          </note>
          <note>
            Anf. 2 CAMILLA WALTERSSON GRÖNVALL (M)
          </note>
          <note>
            Anf. 3 LENA HALLENGREN (S) replik
          </note>
          <note>
            Anf. 4 CAMILLA WALTERSSON GRÖNVALL (M) replik
          </note>
          <note>
            Anf. 5 LENA HALLENGREN (S) replik
          </note>
          <note>
            Anf. 6 CAMILLA WALTERSSON GRÖNVALL (M) replik
          </note>
          <note>
            Anf. 7 STEFAN JAKOBSSON (SD)
          </note>
          <note>
            Anf. 8 LENA HALLENGREN (S) replik
          </note>
          <note>
            Anf. 9 STEFAN JAKOBSSON (SD) replik
          </note>
          <note>
            Anf. 10 LENA HALLENGREN (S) replik
          </note>
          <note>
            Anf. 11 STEFAN JAKOBSSON (SD) replik
          </note>
          <note>
            Anf. 12 JABAR AMIN (MP)
          </note>
          <note>
            Anf. 13 CAMILLA WALTERSSON GRÖNVALL (M) replik
          </note>
          <note>
            Anf. 14 JABAR AMIN (MP) replik
          </note>
          <note>
            Anf. 15 CAMILLA WALTERSSON GRÖNVALL (M) replik
          </note>
          <note>
            Anf. 16 JABAR AMIN (MP) replik
          </note>
          <note>
            Anf. 17 DANIEL RIAZAT (V)
          </note>
          <note>
            Anf. 18 ANNIKA ECLUND (KD)
          </note>
          <note>
            Anf. 19 ULRIKA CARLSSON i Skövde (C)
          </note>
          <note>
            Anf. 20 STEFAN JAKOBSSON (SD) replik
          </note>
          <note>
            Anf. 21 ULRIKA CARLSSON i Skövde (C) replik
          </note>
          <note>
            Anf. 22 STEFAN JAKOBSSON (SD) replik
          </note>
          <note>
            Anf. 23 ULRIKA CARLSSON i Skövde (C) replik
          </note>
          <note>
            Anf. 24 CHRISTER NYLANDER (L)
          </note>
          <note>
            Anf. 25 DANIEL RIAZAT (V) replik
          </note>
          <note>
            Anf. 26 CHRISTER NYLANDER (L) replik
          </note>
          <note>
            Anf. 27 DANIEL RIAZAT (V) replik
          </note>
          <note>
            Anf. 28 CHRISTER NYLANDER (L) replik
          </note>
          <note>
            Anf. 29 GUNILLA SVANTORP (S)
          </note>
          <note>
            Anf. 30 ULRIKA CARLSSON i Skövde (C) replik
          </note>
          <note>
            Anf. 31 GUNILLA SVANTORP (S) replik
          </note>
          <note>
            Anf. 32 ULRIKA CARLSSON i Skövde (C) replik
          </note>
          <note>
            Anf. 33 GUNILLA SVANTORP (S) replik
          </note>
          <note>
            Anf. 34 LENNART AXELSSON (S)
          </note>
          <note>
            (Beslut fattades under § 12.)
          </note>
          <note>
            § 6 Gymnasieskolan
          </note>
          <note>
            Utbildningsutskottets betänkande 2015/16:UbU13
          </note>
          <note>
            Anf. 35 CAROLINE HELMERSSON OLSSON (S)
          </note>
          <note>
            Anf. 36 MICHAEL SVENSSON (M)
          </note>
          <note>
            Anf. 37 CAROLINE HELMERSSON OLSSON (S) replik
          </note>
          <note>
            Anf. 38 MICHAEL SVENSSON (M) replik
          </note>
          <note>
            Anf. 39 CAROLINE HELMERSSON OLSSON (S) replik
          </note>
          <note>
            Anf. 40 MICHAEL SVENSSON (M) replik
          </note>
          <note>
            Anf. 41 JABAR AMIN (MP)
          </note>
          <note>
            Anf. 42 ULRIKA CARLSSON i Skövde (C)
          </note>
          <note>
            Anf. 43 DANIEL RIAZAT (V)
          </note>
          <note>
            Anf. 44 ROGER HADDAD (L)
          </note>
          <note>
            Anf. 45 DANIEL RIAZAT (V) replik
          </note>
          <note>
            Anf. 46 ROGER HADDAD (L) replik
          </note>
          <note>
            Anf. 47 DANIEL RIAZAT (V) replik
          </note>
          <note>
            Anf. 48 ROGER HADDAD (L) replik
          </note>
          <note>
            Anf. 49 ANNIKA ECLUND (KD)
          </note>
          <note>
            Anf. 50 STEFAN JAKOBSSON (SD)
          </note>
          <note>
            Anf. 51 DANIEL RIAZAT (V) replik
          </note>
          <note>
            Anf. 52 STEFAN JAKOBSSON (SD) replik
          </note>
          <note>
            Anf. 53 DANIEL RIAZAT (V) replik
          </note>
          <note>
            Anf. 54 STEFAN JAKOBSSON (SD) replik
          </note>
          <note>
            (Beslut fattades under § 12.)
          </note>
          <note>
            § 7 En fråga om konsumentskyddet vid semesterboende
          </note>
          <note>
            Civilutskottets betänkande 2015/16:CU20
          </note>
          <note>
            (Beslut fattades under § 12.)
          </note>
          <note>
            § 8 Punktskatter
          </note>
          <note>
            Skatteutskottets betänkande 2015/16:SkU18
          </note>
          <note>
            Anf. 55 PER ÅSLING (C)
          </note>
          <note>
            Anf. 56 CECILIE TENFJORD-TOFTBY (M)
          </note>
          <note>
            Anf. 57 DAVID LÅNG (SD)
          </note>
          <note>
            Anf. 58 LARRY SÖDER (KD)
          </note>
          <note>
            Anf. 59 HANNAH BERGSTEDT (S)
          </note>
          <note>
            Anf. 60 CECILIE TENFJORD-TOFTBY (M) replik
          </note>
          <note>
            Anf. 61 HANNAH BERGSTEDT (S) replik
          </note>
          <note>
            Anf. 62 CECILIE TENFJORD-TOFTBY (M) replik
          </note>
          <note>
            Anf. 63 HANNAH BERGSTEDT (S) replik
          </note>
          <note>
            Anf. 64 DANIEL SESTRAJCIC (V)
          </note>
          <note>
            (Beslut fattades under § 12.)
          </note>
          <note>
            § 9 Skatteförfarande och folkbokföring
          </note>
          <note>
            Skatteutskottets betänkande 2015/16:SkU20
          </note>
          <note>
            Anf. 65 ANETTE ÅKESSON (M)
          </note>
          <note>
            Anf. 66 OLLE FELTEN (SD)
          </note>
          <note>
            Anf. 67 GÖRAN LINDELL (C)
          </note>
          <note>
            Anf. 68 DANIEL SESTRAJCIC (V)
          </note>
          <note>
            Anf. 69 LARRY SÖDER (KD)
          </note>
          <note>
            Anf. 70 DANIEL SESTRAJCIC (V) replik
          </note>
          <note>
            Anf. 71 LARRY SÖDER (KD) replik
          </note>
          <note>
            Anf. 72 DANIEL SESTRAJCIC (V) replik
          </note>
          <note>
            Anf. 73 LARRY SÖDER (KD) replik
          </note>
          <note>
            Anf. 74 SARA KARLSSON (S)
          </note>
          <note>
            Anf. 75 DANIEL SESTRAJCIC (V) replik
          </note>
          <note>
            Anf. 76 SARA KARLSSON (S) replik
          </note>
          <note>
            Anf. 77 DANIEL SESTRAJCIC (V) replik
          </note>
          <note>
            Anf. 78 SARA KARLSSON (S) replik
          </note>
          <note>
            Anf. 79 ANETTE ÅKESSON (M) replik
          </note>
          <note>
            Anf. 80 SARA KARLSSON (S) replik
          </note>
          <note>
            Anf. 81 ANETTE ÅKESSON (M) replik
          </note>
          <note>
            Anf. 82 SARA KARLSSON (S) replik
          </note>
          <note>
            Anf. 83 OLLE FELTEN (SD) replik
          </note>
          <note>
            Anf. 84 SARA KARLSSON (S) replik
          </note>
          <note>
            Anf. 85 OLLE FELTEN (SD) replik
          </note>
          <note>
            Anf. 86 SARA KARLSSON (S) replik
          </note>
          <note>
            (Beslut fattades under § 12.)
          </note>
          <note>
            § 10 Naturvård och områdesskydd och Biologisk mångfald
          </note>
          <note>
            Miljö- och jordbruksutskottets betänkande 2015/16:MJU6
          </note>
          <note>
            Miljö- och jordbruksutskottets betänkande 2015/16:MJU11
          </note>
          <note>
            Anf. 87 JOHAN HULTBERG (M)
          </note>
          <note>
            Anf. 88 RUNAR FILPER (SD)
          </note>
          <note>
            Anf. 89 KRISTINA YNGWE (C)
          </note>
          <note>
            Anf. 90 JENS HOLM (V)
          </note>
          <note>
            Anf. 91 JOHAN HULTBERG (M) replik
          </note>
          <note>
            Anf. 92 JENS HOLM (V) replik
          </note>
          <note>
            Anf. 93 JOHAN HULTBERG (M) replik
          </note>
          <note>
            Anf. 94 JENS HOLM (V) replik
          </note>
          <note>
            Anf. 95 LARS TYSKLIND (L)
          </note>
          <note>
            Anf. 96 JENS HOLM (V) replik
          </note>
          <note>
            Anf. 97 LARS TYSKLIND (L) replik
          </note>
          <note>
            Anf. 98 JENS HOLM (V) replik
          </note>
          <note>
            Anf. 99 LARS TYSKLIND (L) replik
          </note>
          <note>
            Anf. 100 LARS-AXEL NORDELL (KD)
          </note>
          <note>
            Anf. 101 MATILDA ERNKRANS (S)
          </note>
          <note>
            Anf. 102 JOHAN HULTBERG (M) replik
          </note>
          <note>
            Anf. 103 MATILDA ERNKRANS (S) replik
          </note>
          <note>
            Anf. 104 JOHAN HULTBERG (M) replik
          </note>
          <note>
            Anf. 105 MATILDA ERNKRANS (S) replik
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 11 Beslut om ärenden som slutdebatterats den 3 mars
          </note>
          <note>
            SoU9 Riksrevisionens rapport om patientsäkerhet
          </note>
          <note>
            FöU5 Integritetsskydd vid signalspaning i försvarsunderrättelseverksamhet
          </note>
          <note>
            FöU6 Skydd för geografisk information
          </note>
          <note>
            CU16 En kortare instanskedja för detaljplaner och områdesbestämmelser
          </note>
          <note>
            CU17 Riksrevisionens rapport om samhällets stöd till överskuldsatta
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            UbU12 Grundskolan
          </note>
          <note>
            UbU13 Gymnasieskolan
          </note>
          <note>
            CU20 En fråga om konsumentskydd vid semesterboende
          </note>
          <note>
            SkU18 Punktskatter
          </note>
          <note>
            SkU20 Skatteförfarande och folkbokföring
          </note>
          <note>
            § 13 (forts. från § 10) Naturvård och områdesskydd och Biologisk
            mångfald (forts. MJU6 och MJU11)
          </note>
          <note>
            Anf. 106 STINA BERGSTRÖM (MP)
          </note>
          <note>
            Anf. 107 JOHAN HULTBERG (M) replik
          </note>
          <note>
            Anf. 108 STINA BERGSTRÖM (MP) replik
          </note>
          <note>
            Anf. 109 JOHAN HULTBERG (M) replik
          </note>
          <note>
            Anf. 110 STINA BERGSTRÖM (MP) replik
          </note>
          <note>
            Anf. 111 LARS TYSKLIND (L) replik
          </note>
          <note>
            Anf. 112 STINA BERGSTRÖM (MP) replik
          </note>
          <note>
            Anf. 113 LARS TYSKLIND (L) replik
          </note>
          <note>
            Anf. 114 STINA BERGSTRÖM (MP) replik
          </note>
          <note>
            (Beslut skulle fattas den 16 mars.)
          </note>
          <note>
            § 14 Bordläggning
          </note>
          <note>
            § 15 Anmälan om interpellationer
          </note>
          <note>
            § 16 Anmälan om frågor för skriftliga svar
          </note>
          <note>
            § 17 Anmälan om skriftliga svar på frågor
          </note>
          <note>
            § 18 Kammaren åtskildes kl. 16.47.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
