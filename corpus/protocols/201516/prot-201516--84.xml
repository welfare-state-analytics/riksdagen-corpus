<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--84</head>
          <docDate when="2016-03-22 00:00:00">2016-03-22 00:00:00</docDate>
        </div>
      </front>
      <body>
        <div>
          <note>
            § 1 Återrapportering från Europeiska rådets möte
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Herr talman och ledamöter av Sveriges riksdag!
          </note>
          <note>
            Det finns all anledning för oss att reflektera över det som har
            hänt. Europa har åter drabbats av två terroristdåd. Det är fruktansvärda,
            vidriga, fega och ynkliga handlingar mot människor i deras vardag.
            I dag är våra hjärtan i Bryssel med vänner och kollegor, med anhöriga
            som sörjer eller är oroliga för någon de älskar och framför allt
            med människor som i dag har mist sitt liv eller är skadade.
          </note>
          <note>
            Regeringens krisorganisation följer situationen minut för minut.
            Vi arbetar aktivt för att hjälpa svenskar på plats, och den svenska
            polisen ökar sin närvaro på svenska flygplatser. Vi har uttryckt
            vårt stöd till det belgiska folket och till den belgiska regeringen.
            Om Belgien begär hjälp kommer vi självklart att bistå på lämpligt
            sätt.
          </note>
          <note>
            Bryssel har en viktig roll i Europa. Staden är högsäte för många
            av Europeiska unionens institutioner. Den är också ett hem och
            en arbetsplats för många svenskar. Bryssel har blivit gemensam
            europeisk mark. Det som attackeras i dag är ett enigt och demokratisk
            t Europa, och det är ett enigt, enat och demokratiskt Europa som
            kan och ska slå tillbaka.
          </note>
          <note>
            Säkerhetsläget i Europa och omvärlden behöver ses på med största
            all ­ var. Den 13 mars i Ankara skedde en attack som i dagsläget
            har inneburit 37 döda och 125 skadade. I går attackerades också
            EU-missionen EUTM i Mali. Många städer bär fortfarande sorg efter
            fruktansvärda terrorist ­ attacker. Även vårt eget Stockholm utsattes
            2010 för en självmordsattack. I den dödades dock enbart förövaren
            själv.
          </note>
          <note>
            Terrorism skapar oro och förtvivlan som riskerar att lamslå samhällen.
            För att terrorismen inte ska nå sina mål om slutenhet och splittring
            måste vi som demokratins förkämpar göra det som krävs för att
            bemöta och neutralisera detta fruktansvärda hot .
          </note>
          <note>
            Det finns en stark enighet i Europa och i Europeiska unionen
            om att vi aldrig får och aldrig kan vila i arbetet mot terrorismen.
          </note>
          <note>
            Jag känner också ett stort stöd för detta arbete i denna sal.
            Regeringens nationella strategi mot terrorism, som går ut på att
            förebygga, försvåra och förhindra terrorism, genomförs nu tack
            vare en bred majoritet i Sveriges riksdag. Vi bekämpar terrorkrigsresor,
            missbruk av pass, illegala vapen och finansiering av terrorism.
            Vi ökar Polismyndighetens insatskapacitet, utvecklar nya verktyg
            i arbetet mot terrorism och stärker det offentliga Sveriges förebyggande
            arbete mot radikalisering och rekrytering.
          </note>
          <note>
            Kampen mot terrorism kräver både övergripande och direkta insatser.
            De övergripande ligger i vårt försvar av vår demokratiska samhällsmodell
            och i vårt långsiktiga arbete mot terrorismens grogrunder. De
            direkta ligger i att vi som land är berett att slå ned hårt och
            absolut mot de m som har som enda mål att sprida skräck och förstörelse.
          </note>
          <note>
            Dagens attack visar att också förberedda samhällen kan drabbas.
            Men vi har en fundamental skyldighet som folkvalda att göra allt
            vi kan för att stå emot detta, och det ska vi göra.
          </note>
          <note>
            Därför vill jag tacka er alla för delaktigheten i detta arbete.
            Det är oerhört viktigt. Vi strider om ganska många saker i denna
            sal, men här är vi eniga om vikten av det demokratiska och öppna
            Sverige som vi ska stå upp för och försvara.
          </note>
          <note>
            (Applåder)
          </note>
          <note>
            Herr talman! Så övergår jag till återrapporteringen från Europeiska
            råd ­ ­ et den 17 – 18 mars.
          </note>
          <note>
            Rådet fokuserade på flyktingkrisen. Diskussionen handlade nästan
            uteslutande om samarbetet mellan EU och Turkiet. Därutöver berördes
            EU:s gemensamma åtgärder på området som ska genomföras. Dessutom
            fördes en diskussion om jobb, tillväxt och konkurrenskraft. Slutsatserna
            innehöll också några andra frågor; jag tänker på energi och klimat.
          </note>
          <note>
            När det gäller samarbetet mellan EU och Turkiet slöts en överenskommelse.
            Min förhoppning är att denna överenskommelse ska bidra till en
            långsiktig lösning på flyktingproblematiken. Jag vill dock understryka
            att detta är långt ifrån den enda lösningen. Det återstår mycket
            arbete innan vi har ett mer rättvist fördelat ansvar i Europeiska
            unionen.
          </note>
          <note>
            Målsättningen är att få stopp på den okontrollerade och mycket
            farliga flykt över denna del av Medelhavet som kostat så många
            människoliv och i stället gå över till en ordnad och säker migration
            genom att knäcka affärsmodeller med människosmuggling mellan Turkiet
            och EU.
          </note>
          <note>
            För regeringen har det i dessa förhandlingar varit särskilt viktigt
            att respektera EU-rätt och internationell rätt. Det är min bedömning
            att överenskommels en gör just det. Rätten att söka asyl och den
            individuella prövningen är viktiga exempel på detta. De n slutliga
            överenskommelsen med Turkiet innehåller skärpta skrivningar jämfört
            med det tidigare utkastet.
          </note>
          <note>
            Det är också viktigt att överenskommelsen innehåller ett tydligt
            åtagande från turkisk sida att migranter som återvänder till landet
            ska få skydd i enlighet med relevanta internationella standarder
            och att principen om så kallad non-refoulement ska respekteras.
            Människor på flykt måste erbjudas skydd oavsett var de kommer
            från.
          </note>
          <note>
            Överenskommelsen innebär att från och med i söndags ska alla
            nya så kallade irreguljära migranter som kommer till de grekiska
            öarna från Turkiet sändas tillbaka till Turkiet. Det är självklart
            en stor utmaning att få det att fungera i praktiken.
          </note>
          <note>
            Utöver de båda huvudaktörerna Grekland och Turkiet är det viktigt
            att EU:s medlemsländer bidrar på allra bästa sätt, och Sverige
            ställer sig också positivt till a tt bidra. Polismyndigheten och
            K ustbevakningen har redan erbjudit personella och materiella
            resurser till Frontex. Myndigheten för samhällsskydd och beredskap
            förbereder insats, och Migrationsverket ser just nu över hur man
            kan bidra. Förutsättningarna för att bidra med ytterligare resurser
            analyseras löpande.
          </note>
          <note>
            UNHCR ska också delta i genomförandet, vilket är bra med tanke
            på den organisationens stora och breda erfarenhet av att agera
            vid stora flyktingströmmar. Detta har regeringen aktivt drivit
            på.
          </note>
          <note>
            När det gäller frågan om ytterligare stöd till de syriska flyktingarna
            innebär uppgörelsen att EU ska ställa upp med ytterligare 3 miljarder
            euro fram till slutet av 2018, förutsatt att Turkiet infriar sina
            åtaganden.
          </note>
          <note>
            Gällande det första stödbeloppet om 3 miljarder euro ska EU och
            Turkiet gemensamt och inom en vecka ta fram en lista över konkreta
            projekt inom hälsa, utbildning, infrastruktur och livsmedel.
          </note>
          <note>
            Överenskommelsen innebär ett tydligt åtagande från EU:s sida
            att ta emot upp till 18 000 flyktingar i ett vidarebosättningsprogram
            med Turkiet. Den siffran kan vid behov komma att utökas till ytterligare
            54 000 i en reserv som finns i EU:s omfördelningssystem.
          </note>
          <note>
            Sverige tar emot kvotflyktingar varje år genom UNHCR:s vidare
            ­ bosättningssystem. Några av dessa platser kan gå till vidarebosatta
            syriska flyktingar från Turkiet, men det görs då i samarbete med
            UNHCR. Därför går det inte att säga exakt vilket antal det kan
            handla om.
          </note>
          <note>
            Däremot är regeringen inte beredd att gå före och nu utöka antalet
            kvotflyktingar inom ramen för EU:s frivilliga vidarebosättningsprogram.
            Sverige har tagit ett mycket stort ansvar i jämförelse med andra
            EU-länder, och under hösten fick vi ett mottagande som inte var
            hållbart. Nu är det dags för Sverige att få ett andrum. Nu är
            det dags för andra länder att ta sitt ansvar.
          </note>
          <note>
            Herr talman! Överenskommelsen ska utvärderas löpande så att det
            går att säkerställa successivt att åtgärderna genomförs i enlighet
            med EU-rätten och internationell rätt och att de når resultat.
            Detta är bra och något som regeringen har verkat för.
          </note>
          <note>
            Jag tycker att förhandlingarna både i EU-kretsen och med Turkiet
            har varit konstruktiva. För turkisk del innebär överenskommelsen
            en ambition om ett upphävande av visumkraven från den 30 juni
            i år. Jag vill dock vara tydlig med att en förutsättning för detta
            är att samtliga fastställda kriterier – 72 stycken – ska vara
            tillgodosedda från turkisk sida innan det kan bli aktuellt.
          </note>
          <note>
            Turkiets fortsatta närmande till EU berördes också. Kommissionen
            ska i april presentera ett förslag om öppning av kapitel 33, som
            handlar om budget och finansiella frågor. Arbetet med att förbereda
            ytterligare kapi ­ telöppningar ska snabbas på.
          </note>
          <note>
            Herr talman! Vi diskuterade också hur EU:s gemensamma åtgärder
            på migrationsområdet ska genomföras. Diskussionerna i den delen
            liksom de ändringar som kom till stånd i slutsatstexterna påverkas
            naturligtvis starkt av Turkietdiskussionen, vilket är rimligt.
            Det kommer nu att krävas stora ansträngningar för att genomföra
            överenskommelsen mellan Europeiska unionen och Turkiet.
          </note>
          <note>
            Vi lyckades få in en viktig markering i slutsatserna, nämligen
            att Europeiska rådet nu förväntar sig att Turkiet fullt ut respekterar
            demokrati, följer rättsstaten s principer samt respekterar fundamentala
            friheter, inklusive åsiktsfriheten.
          </note>
          <note>
            När det gäller frågorna jobb, tillväxt och konkurrenskraft vill
            jag särskilt lyfta fram det svenska initiativet att uppmärksamma
            betydelsen av sysselsättning och sociala frågor i EU-samarbetet.
            I den delen fick slutsatserna stöd av flera medlemsländer, och
            vi fick stöd av kommissionen, vilket jag tycker är mycket positivt.
          </note>
          <note>
            På det ekonomiska området antog Europeiska rådet slutsatser inför
            medlemsländernas genomförande inom den europeiska terminen samt
            det som kan kallas processrelaterade slutsatser om det fortsatta
            arbetet med EMU-fördjupningen och genomförandet av den inre marknaden.
          </note>
          <note>
            Slutsatserna innehåller också skrivningar om klimat och energi,
            och behovet av fortsatta ansträngningar för att förstärka EU:s
            energitrygghet lyfts fram. Kommissionen uppmanas att omgående
            presentera förslag så att EU kan börja genomföra sina åtaganden
            för att minska utsläppen av växthusgaser.
          </note>
          <note>
            Detta, herr talman, var återrapporteringen från mötet.
          </note>
          <note>
            (Applåder)
          </note>
          <note type="speaker">
            Anf. 2 MARIE GRANLUND (S):
          </note>
          <note>
            Herr talman! Jag vill tacka statsministern för återrapporten
            och också instämma i hans fördömande av våldsdåden i Bryssel och
            givetvis även i kondoleanserna till det belgiska folket. Det är
            oerhört fegt att ge sig på människor som kanske är på väg till
            arbete eller skola – oskyldiga människor – genom dessa attentat.
            Jag är glad att statsministern är kraftfull i fördömandena.
          </note>
          <note>
            Mitt i allt detta känns det bra att stå i riksdagens kammare
            – det yttersta och mest grundläggande i den svenska demokratin.
            Öppenhet och demokrati är något vi måste slåss för varje dag och
            aldrig får ta för självklart.
          </note>
          <note>
            När det gäller återrapporten från Europeiska rådet har EU nu
            nått en överenskommelse med Turkiet, och det är väldigt bra. Den
            kan i bästa fall få stopp på smugglarresorna över Medelhavet och
            utnyttjandet av människor i nöd. Förhoppningsvis innebär överenskommelsen
            att detta har nått ett slut.
          </note>
          <note>
            Det är glädjande att Sverige har drivit och lyckats få gehör
            för att de åtgärder som nu vidtas är i enlighet med internationell
            rätt och EU-rätt. Det var ingen självklarhet från början, och
            jag är väldigt glad för att fler länder har lyssnat på Sverige.
          </note>
          <note>
            Jag skulle emellertid vilja fråga statsministern hur han ser
            på återvändande flyktingar nu. Det är sagt att det ska vara i
            enlighet med internatio ­ nell rätt. Jag förstår att allt inte
            är utarbetat in i minsta detalj, men skulle statsministern kunna
            utveckla hur detta ska ske enligt internationell rätt? Hur ska
            det övervakas att det verkligen blir på det sättet?
          </note>
          <note type="speaker">
            Anf. 3 Statsminister STEFAN LÖFVEN (S):
          </note>
          <note>
            Herr talman! Först och främst instämmer jag i själva syftet med
            detta, som jag tycker att vi ska ha i åtanke, nämligen att stoppa
            människosmuggling i denna del av Medelhavet så att vi inte får
            en fortsättning med hundratals döda människor. Sverige har från
            första stund drivit frågan om att internationell rätt och EU-rätt
            måste respekteras – annars blir det fel.
          </note>
          <note>
            När det gäller återvändande fick vi in detta med den individuella
            rätten i slutet av överenskommelsen. Det är en principfråga. När
            man kommer till EU måste man prövas individuellt. Det finns alltså
            en individuell prövning där, och det innebär att den som har asylskäl
            ska ha den behandlingen. Men vi måste samtidigt få till en ordning
            där de som exempelvis inte söker asyl – alla gör inte det – eller
            de som inte befinns ha acceptabla skäl för att få asyl skickas
            tillbaka.
          </note>
          <note>
            Den individuella prövningen ligger där liksom samarbetet med
            UNHCR. Detta är inte ett ansvar för UNHCR, utan det ligger självfallet
            på Grekland och EU och det som ska göras där. Men UNHCR är med
            och nämns också i det gemensamma uttalandet som en medaktör att
            resonera med om hur detta ska genomföras för att det ska bli enligt
            internationell rätt och EU-rätten.
          </note>
          <note>
            Återigen: Jag kan inte svara i detalj, men det var därför vi
            ville ha in principerna att det är enligt internationell rätt
            och att det gäller att leva upp till det. Vi stod upp för att
            UNHCR skulle vara med i detta. Det var därför jag redovisade till
            EU-nämnden i förra veckan att jag har tagit kontakt med den nya
            flyktingkommissarien Grandi för att försäkra mig om att vi har
            samma syn på detta. Det är vad jag kan svara.
          </note>
          <note type="speaker">
            Anf. 4 MARIE GRANLUND (S):
          </note>
          <note>
            Herr talman! Det som står i texterna nu är en framgång för EU-samarbetet.
            Detta kan vara en öppning för att få lagliga vägar för flyktingar
            att ta sig till Europa och som sagt slippa de förnedrande och
            farliga seglatserna över Medelhavet. Men då vill det också till
            att alla länder tar sitt ansvar – ett solidariskt ansvar – för
            de flyktingar som flyr för sina liv. Hittills har det varit nedslående
            i Europeiska unionen, där ett fåtal länder, som Sverige, har tagit
            mycket stort ansvar.
          </note>
          <note>
            Jag skulle vilja fråga statsministern om det finns några glädjeämnen,
            några indikationer om att fler länder förstår hur allvarligt läget
            är för människorna men också för Europeiska unionen.
          </note>
          <note type="speaker">
            Anf. 5 Statsminister STEFAN LÖFVEN (S):
          </note>
          <note>
            Herr talman! Det är precis det man verkligen får hålla i. Risken
            ligger också på de länder som just nu gör väldigt lite eller inte
            tar något ansvar. Det kan vara bekvämt just nu att göra så, men
            klarar vi inte av detta tillsammans i EU är det mycket som står
            på spel också för de länderna.
          </note>
          <note>
            Jag vill dock notera att flera länder vartefter har sagt sig
            vara beredda att göra en del i omfördelningssystemet i EU. Jag
            tänker på våra baltiska grannar, Estland, Lettland och Litauen,
            på Portugal och på andra, så det är flera som ger uttryck för
            detta. Men det behöver naturligtvis vara 28 sammantaget som gör
            detta.
          </note>
          <note>
            Inom ramen för de första 18 000 finns det en överenskommelse.
            Det gäller vidarebosättningssystemet. Jag kan se framför mig att
            det möjligtvis kan bli något krångligare om man behöver ta de
            återstående 54 000 i anspråk.
          </note>
          <note>
            Anf. 6 ULRIKA KARLSSON i Uppsala (M):
          </note>
          <note>
            Herr talman! Jag vill inleda med att beklaga de fruktansvärda
            händelserna i Bryssel i dag. Våra tankar går till de drabbade
            och deras anhöriga. Vår uppgift är att fortsatt stå upp för demokrati,
            frihet och öppenhet, för ett fritt, öppet och demokratiskt Sverige
            och Europa.
          </note>
          <note>
            Sedan vill jag återgå till återrapporten. Varje dag dör människor
            på flykt. De möts av ett Europa som inte har klarat av att hantera
            flykting ­ krisen. Vi moderater välkomnar därför överenskommelsen
            med Turkiet. Den är nödvändig för att bättre kunna hantera flyktingkrisen,
            men vi oroas över implementeringen.
          </note>
          <note>
            Vi har sett ett enormt glapp mellan beslut och faktis kt genomförande
            det senaste året . Det kanske värsta exemplet på detta är att
            statsministern och hans kollegor i september fattade beslut om
            att omfördela 160 000 personer från Grekland och Italien till
            övriga EU-länder. I dag – sex månader senare – har inte ens 1
            000 av dessa blir omfördelade.
          </note>
          <note>
            Jag undrar därför varför statsministern fortfarande vägrar att
            använda sig av EU:s budget som piska och morot, för att sätta
            tryck bakom orden, så att det lönar sig att göra rätt och straffar
            sig att göra fel, så att vi förmår fler länder att ta sitt ansvar.
            Varför driver inte statsministern det?
          </note>
          <note>
            Vidare instämmer jag i det statsministern säger om vikten av
            att följa internationell rätt. Men för det krävs infrastruktur
            på plats i Grekland.
          </note>
          <note>
            Jag undrar därför, herr talman, om statsministern kan säga när
            regeringen kommer att meddela vilken hjälp Sverige ska bistå Grekland
            med.
          </note>
          <note type="speaker">
            Anf. 7 Statsminister STEFAN LÖFVEN (S):
          </note>
          <note>
            Herr talman! Det Ulrika Karlsson började med är viktigt, att
            slå fast att människor är på flykt på farliga vägar och dör och
            att det är därför vi gör detta.
          </note>
          <note>
            Implementeringen är en utmaning i flera delar. Redan det faktum
            att det ska fungera på de grekiska öarna är i sig en utmaning.
            Därför är det så betydelsefullt att alla 28 medlemsstater bidrar
            också där.
          </note>
          <note>
            Så till frågan varför statsministern vägrar att använda sig av
            EU:s budget. Det beror på att Sveriges statsminister inte har
            förfoganderätt över EU:s budget – det ligger inte inom mandatet.
          </note>
          <note>
            Jag har rest en frågeställning som jag tycker är viktig: Är det
            rimligt att länder som befinner sig i Schengensamarbetet kan välja
            huruvida man vi ll vara med fullt ut eller inte? Jag tycker inte
            det. Jag tycker att det är viktigt att ifrågasätta detta.
          </note>
          <note>
            Precis på samma sätt som Sveriges riksdag är noga med att följa
            det juridiskt korrekta kan man inte i EU-sammanhang göra vad som
            helst exempelvis med budgeten. Det är lätt att slänga ur sig något
            och säga att man borde göra si och så. Men jag utgår från att
            vi ska följa de lagar och regler som finns, och då finns det en
            tydlig begränsning.
          </note>
          <note>
            Att föra upp den här diskussionen tycker jag var rätt. Det kan
            i längden naturligtvis inte vara så att några säger: Det som är
            lite svårare och lite mer utmanande får ni andra hålla på med,
            så gör vi bara det som är lätt och positivt. Det är inte okej,
            enligt min mening. Men i samma stund som jag säger det tänker
            jag hålla på de fastställda regler och lagar som finns.
          </note>
          <note>
            Anf. 8 ULRIKA KARLSSON i Uppsala (M):
          </note>
          <note>
            Herr talman! Det var bra att statsministern gjorde en korrigering
            på slutet, för statsministern har faktiskt förfoganderätt över
            att driva frågor inom unionen, att driva frågan om budget, så
            att fler länder gör mer, så att det lönar sig att göra rätt och
            kostar att göra fel.
          </note>
          <note>
            Jag vill återkomma till min fråga om biståndet till Grekland.
            För att förverkliga implementeringen av internationell rätt, för
            allas rätt att få sin asylansökan prövad och överprövad, krävs
            det en infrastruktur på plats i Grekland, till exempel i form
            av kustbevakning, tolkar , migrationsexperter och domare.
          </note>
          <note>
            Jag undrar: Vad kommer Sverige att bistå med? När kommer regeringen
            att meddela vad Sverige ska bistå med?
          </note>
          <note type="speaker">
            Anf. 9 Statsminister STEFAN LÖFVEN (S):
          </note>
          <note>
            Herr talman! Det ska Sveriges regering meddela så fort vi har
            fått först och främst ett klart besked från Grekland om vad som
            behövs där. Det är ingen idé att skicka vare sig personer eller
            materiella resurser om det inte är koordinerat. Det gäller att
            de mottagande säger: Det är det här vi behöver! Det ska i sin
            tur fördelas på ett bra sätt mellan medlemsstaterna.
          </note>
          <note>
            Vi har redan uttryckt – det sa jag också i min inledning – att
            vi från olika myndigheter, som Migrationsverket och Myndigheten
            för samhällsskydd och beredskap, är beredda att bistå i fråga
            om både personliga behov och materiella behov. Men vi vill först
            få reda på vad Grekland behöver och var Sveriges del gör bäst
            nytta.
          </note>
          <note type="speaker">
            Anf. 10 PAVEL GAMOV (SD):
          </note>
          <note>
            Herr talman! Jag vill tacka statsministern för återrapporteringen
            och även för orden om det som har hänt i Bryssel i dag. Även mina
            och mitt partis tankar går självklart till de drabbade i Bryssel
            och deras anhöriga.
          </note>
          <note>
            Det som har hänt är fruktansvärt och vittnar om att vi har mycket
            stora problem i vår världsdel. Det är viktigt att det inte stannar
            vid ord nu, utan att man agerar på riktigt och tar terrorhotet
            på största allvar. Frågan är faktiskt inte om utan när detta kan
            ske även i vårt eget land i den här skalan.
          </note>
          <note>
            Det är viktigt att regeringen vidtar konkreta åtgärder, mer repressiva
            åtgärder. Det är viktigt att inte släppa in terroristerna i vårt
            land och i vårt Europa och att bekämpa dem som redan finns här.
          </note>
          <note>
            När det gäller Europeiska rådet s senaste toppmöte är Sverigedemokraterna
            mycket kritiska till det avtal som nu har slutits med Turkiet.
            Varför ska EU betala Turkiet och ge visumlättnader för något som
            landet borde ha gjort ändå? Det har ju redan funnits ett återtagandeavtal
            som har varit ratificerat och klart.
          </note>
          <note>
            Att kohandla med asylanter är tydligen den nya melodin från Bryssel.
            Att utpressning fungerar gentemot EU är nu tyvärr ett faktum.
            Risken finns också att Turkiet använder visumlättnaderna för att
            göra sig av med misshagliga individer genom att landsförvisa dem
            till Europa.
          </note>
          <note>
            Att nu ge över 70 miljoner medborgare från ett mer eller mindre
            islamistiskt land så gott som fri lejd till Europa kan aldrig
            vara bra, särskilt inte när det finns kopplingar till terrorism
            och IS från Turkiet. Detta riskerar att bli en trojansk häst.
            Turkiet är ett land med stor korruption och mycket bristande demokrati,
            med förtryck av minoriteter och stora konflikter med flera grannländer
            i både Europa och Mellanöstern och med en landyta som inte ens
            ligger på vår kontinent.
          </note>
          <note type="speaker">
            Anf. 11 Statsminister STEFAN LÖFVEN (S):
          </note>
          <note>
            Herr talman! Jag hör att Sverigedemokraterna är kritiska. Det
            får man vara. Jag hör dock aldrig någon alternativ lösning. Vi
            har ett mycket allvarligt problem när bara i år över 400 människor
            har dött på de här haven. Vi måste få ett slut på det.
          </note>
          <note>
            Frågan återkommer alltid varför vi betalar till Turkiet. Låt
            mig först uppmärksamma det faktum att Turkiet i dag antagligen
            har uppemot 3 miljoner flyktingar inne i landet och har haft ganska
            många ett längre tag.
          </note>
          <note>
            Det är inte så att vi betalar in 3 miljarder euro in blanco till
            den turkiska statskassan. Detta har jag sagt så många gånger att
            det snart borde fästa. Detta är mycket konkreta projekt som ska
            identifieras. De ska röra just flyktingarna. De ska stödja flyktingar
            och hjälpa de flyktingar som lever under svåra förhållanden till
            arbete och till utbildning och naturligtvis att klara det dagliga
            uppehället, inte minst maten. Det är det som pengarna är avsedda
            för. De resurser som EU avsätter här går till flyktingar inne
            i Turkiet och inte till den turkiska statskassan.
          </note>
          <note>
            Det är ett missförstånd – måhända medvetet – att säga att det
            nu blir 70 miljoner som bara får resa in här. För att över huvud
            taget komma i fråga för viseringsfrihet ska Turkiet uppfylla 72
            kriterier. Alla dessa kriterier ska vara uppfyllda. Då kan det
            bli det beslut om viseringsfrihet. Dit är det en bit kvar. Nu
            är det upp till Turkiet. Det tydliggörs också mycket tydligt i
            detta gemensamma uttalande att det nu är Turkiet som får uppfylla
            sin del och visa att man har kommit så långt att kommissionen
            i så fall kan föreslå detta – annars blir det inte tal om det.
            Man ska uppfylla alla kriterier. Då kan det bli tal om viseringsfrihet.
          </note>
          <note type="speaker">
            Anf. 12 PAVEL GAMOV (SD):
          </note>
          <note>
            Herr talman! Statsministern talar om konstruktivitet. Konstruktivitet
            skulle i detta fall kunna vara till exempel att det återtagandeavtal
            som redan fanns på plats skulle implementeras tidigare. Konstruktivitet
            skulle kunna vara att man använder sig mer av pushbacks. Man skulle
            förverka dessa båtar, och man skulle upphöra med den signalpolitik
            som den svenska regeringen och inte minst statsministern varit
            ansvarig för liksom även länder som Tyskland och Österrike. Det
            skulle också kunna vara konstruktivt att faktiskt inte använda
            silkesvantar gentemot ett sådant land som har en utbredd korruption,
            som har en bristande demokrati och som nu har låtit EU hållas
            som gisslan och som har utpressat EU i denna fråga.
          </note>
          <note>
            I stället för att sätta hårt mot hårt har man lagt sig platt
            från regeringens sida och från EU:s sida. Man har fegat ur, man
            har låtit Turkiet hålla EU som gisslan och man har lagt sig platt.
            Det är skamligt och beklagligt. Vi får se vad detta avtal kommer
            att leda till i praktiken.
          </note>
          <note type="speaker">
            Anf. 13 Statsminister STEFAN LÖFVEN (S):
          </note>
          <note>
            Herr talman! Det är lätt att säga att man ska göra någonting
            och ta kål på smugglingen. Det är precis det som görs nu. Vi måste
            ta kål på denna affärsmodell, att det lönar sig för smugglare
            att ta betalt och skicka människor med en farlig båt som dessvärre
            ofta kapsejsar. Bara i år har nästan 500 människor dött. Det är
            det som vi måste få stopp på, och det är det som detta tar sikte
            på.
          </note>
          <note>
            Det är ett återtagande som just nu sker, från ett mycket osäkert
            och farligt system där människor flyr och riskerar sina liv till
            ett ordnat flyktingmottagande mellan Turkiet och EU. Det är det
            som allt detta syftar till.
          </note>
          <note>
            Enligt min uppfattning är detta inte en lösning för just denna
            situation. Det kan vara början på en lösning på längre sikt, att
            vi alltmer övergår till en ordnad migration där människor inte
            behöver företa dessa farliga resor. Men jag skulle gissa att Sverigedemokraterna
            inte är så starkt för en sådan migration.
          </note>
          <note type="speaker">
            Anf. 14 CARL SCHLYTER (MP):
          </note>
          <note>
            Herr talman! Många av oss har i dag känt oro för nära och kära
            i Bryssel. Då kan vi bara föreställa oss den rädsla som kommer
            när man har skottlossning omkring sig eller den skräck som det
            innebär när man har bomber runt omkring sig. Då kan vi tänka oss
            den förtvivlan som det innebär om detta händer upprepade gånger
            vecka efter vecka. Då börjar vi se den verklighet som många människor
            flyr ifrån. Det är vårt ansvar att hjälpa människor på flykt.
          </note>
          <note>
            Men våra samhällen kan inte fly. Vi ska stå upp och försvara
            det öppna och fria samhället, ett samhälle som ger människor fria
            val att leva det liv som de själva vill leva. Det är detta samhälle
            som terroristerna är rädda för. Det är detta samhälle som vi ska
            försvara och inte låta Europa förfalla till övervakning, krig
            och polisstat. Då har vi verkligen förlorat.
          </note>
          <note>
            Herr talman och statsministern! När det gäller återrapporteringen
            vill jag ställa en fråga. Jag tycker att Sverige verkligen gjorde
            någonting bra, och jag följde processen hela vägen. Vi har fått
            igenom att UNHCR ska övervaka, att det ska vara individuell rätt,
            att det ska vara möjlighet att överklaga och att Turkiet ska ge
            skydd även till andra nya grupper. Men detta står och faller med
            att Turkiet menar allvar med de löften som de har gett. Jag vet
            att vi ska ha månadsvisa uppföljningar.
          </note>
          <note>
            Tyckte statsministern att Turkiet tog dessa löften på allvar?
            De har den senaste tiden tagit över tidningar, bombat sina egna
            medborgare, hotar med att åtala politiker som är meningsmotståndare
            och så vidare. Menar Turkiet allvar? Har detta en chans att lyckas?
          </note>
          <note type="speaker">
            Anf. 15 Statsminister STEFAN LÖFVEN (S):
          </note>
          <note>
            Herr talman! Vi är helt överens, Carl Schlyter, när det gäller
            över ­ tagande av tidningar och så vidare. Det har vi mycket tydligt
            gett uttryck för. Vi har också gjort det i Europeiska rådets egna
            slutsatser , där vi ställer mycket tydliga krav på att Turkiet
            måste leva upp till demokrati, åsiktsfrihet och så vidare.
          </note>
          <note>
            Jag sluter inte ett avtal med en motpart som jag sedan säger
            absolut inte kommer att leva upp till detta.
          </note>
          <note>
            Det finns inga garantier. Det kan ingen lämna. Men jag menar
            att det finns en seriös ambition att kunna leva upp till detta.
            Det är naturligtvis kopplat även till diskussionen om nya kapitel
            för EU-medlemskapsförhandlingar, för viseringsfriheten och så
            vidare. Här är det alltså två parter som verkligen har någonting
            att få ut av en sådan överenskommelse.
          </note>
          <note>
            Min bedömning är att det är klart att båda parter vill uppfylla
            avtalet. Däremot är det alldeles uppenbart så att det är behäftat
            med många svårigheter och många utmaningar. Att hantera detta
            rent praktiskt är ingen liten logistisk övning. Den är enorm.
            Under resans gång kommer det säkert att göras fel. Det ska man
            absolut inte utesluta. Men min bedömning är att båda parter vill
            leva upp till detta avtal och se till att vi kommer bort från
            en farlig och inhuman människosmuggling och får en ordnad migration
            mellan Turkiet och EU.
          </note>
          <note type="speaker">
            Anf. 16 CARL SCHLYTER (MP):
          </note>
          <note>
            Herr talman! I början kändes det ganska ensamt att slåss för
            helt naturliga saker som EU och internationell rätt bygger på.
            Med tiden fick vi in det i slutsatserna, och nu står det tydligt
            och klart vad som gäller.
          </note>
          <note>
            Har det skett en omsvängning bland fler länder? Vi kommer nämligen
            aldrig att ensamma kunna övervaka de mänskliga rättigheterna.
            Vi har nu stöd av UNHCR, och vi har stöd av kommissionen. Men
            vi behöver också politiskt stöd från de andra länderna att sätta
            tryck på Turkiet om detta inte fungerar som planerat.
          </note>
          <note>
            Sedan hoppas jag verkligen att fler länder tar sitt ansvar. Den
            verklighet som människor flyr från är nämligen så fruktansvärd
            att EU också direkt måste hjälpa till genom att kunna ta hand
            om asylansökningar på rimliga sätt. Jag hoppas därför att detta
            är ett steg mot lagliga vägar in och att denna process nu kan
            fortsätta med fler förslag från kommissionen.
          </note>
          <note type="speaker">
            Anf. 17 Statsminister STEFAN LÖFVEN (S):
          </note>
          <note>
            Herr talman! Det var betydligt mer diskussion om EU-rätten och
            internationell rätt den här gången, med tanke på hur det såg ut
            förrförra måndagen. Det var Sverige som drev detta. Det är lika
            bra att vara ärlig och säga som det var. Vi fick in dessa skrivningar,
            och det var en mycket viktig bottenplatta. Då blev mandatet till
            Europeiska rådets ordförande Tusk, just utifrån internationell
            rätt, EU-rätten. Då tar man också fram principerna för detta utifrån
            det. Det var fler som ställde frågor om det.
          </note>
          <note>
            Det finns ett ökat engagemang och en uppställning för att detta
            måste skötas på ett sådant sätt att vi kan se omvärlden i ögonen
            och säga att vi gör det bästa.
          </note>
          <note>
            Precis som Carl Schlyter påpekar anser jag också att det är en
            viss trygghet att UNHCR är med i denna process och har ett vakande
            öga över detta. Men de kan inte ta ansvar för detta. Det måste
            vi och Grekland göra.
          </note>
          <note type="speaker">
            Anf. 18 ESKIL ERLANDSSON (C):
          </note>
          <note>
            Herr talman! Jag vill börja med att verkligen instämma i statsminis
            ­ terns fördömande av de dåd som har skett i Bryssel i dag. I
            likhet med flera andra vill jag rikta en tanke till de offer och
            de anhöriga som har drabbats av det fruktansvärda som har hänt
            där.
          </note>
          <note>
            Herr talman! Därmed ska jag gå över till återrapporteringen.
            I EU står alternativen ofta inte mellan en bra lösning och en
            dålig lösning. Ofta står det mellan att över huvud ta get ha en
            gemensam politik och att inte ha någon politik alls.
          </note>
          <note>
            Jag tycker att det vore synnerligen olyckligt att inte ha en
            gemensam politik på detta område. Någon kanske undrar varför jag
            tycker det. Jo, jag är rädd för att Europa är i ett läge där det
            finns en påtaglig risk för att vi får ännu mer taggtråd, ännu
            fler gränsvakter och ännu fler poliser mellan våra medlemssta
            ter och vid våra yttre gränser. R isken är därtill påtaglig att
            Schengensamarbetet och kanske till och med Europeiska unionen
            står inför ett sönderfall om vi inte har en gemensam politik på
            det här området.
          </note>
          <note>
            Därför är det viktigt, säger jag, att statsministern har lyckats
            få till en gemensam lösning med sina kollegor. Men det förslag
            som fanns på bordet var ju inget önskeförslag från min sida, från
            Centerpartiets sida eller – tror jag – från Sveriges sida. Jag
            sa vid upprepade tillfällen under våra samråd att vi förväntar
            oss att statsministern gör sitt yttersta för att förbättra det
            som låg på våra bord så långt det bara är möjligt.
          </note>
          <note>
            Med detta sagt gjorde jag tre medskick till statsministern vid
            våra samråd. Bland annat undrade jag om det går att specificera
            ytterligare lagliga vägar. Jag undrar hur det gick med dessa medskick
            och hur statsministern kunde påverka och förbättra det avtal som
            låg på vårt bord.
          </note>
          <note type="speaker">
            Anf. 19 Statsminister STEFAN LÖFVEN (S):
          </note>
          <note>
            Herr talman! När det gäller det inledande resonemanget tycker
            jag att det är precis så det är. Det är fler som behöver se att
            man inte åker från Sverige ned till EU och bestämmer. Det gäller
            att hitta en gemensam lösning, och hittar vi ingen har vi ingen
            gemensam politik. Sverige avgör inte självt. Jag är av den bestämda
            uppfattningen att detta är en fråga vi måste lösa tillsammans.
            Det går inte att enskilda länder tar ansvar för detta, utan vi
            måste hitta en lösning för 28 medlemsländer. Vi får göra det bästa
            utifrån det.
          </note>
          <note>
            Det är inget önskeförslag, men jag vill nog ändå påstå att det
            med de skrivningar vi fick in – inte minst om internationell rätt
            – är så långt vi kunde komma. Vi förstärkte också skrivningarna
            om exempelvis den individuella rätten i det här uttalandet jämfört
            med det vi hade förut. Nu återstår den praktiska hanteringen av
            detta, och jag vill vara väldigt öppen och tydlig med att detta
            innebär väldigt stora utmaningar. Det är en enormt svår uppgift
            och en enormt svår övning att få det på plats som måste vara på
            plats.
          </note>
          <note>
            Jag får be om ursäkt, herr talman, för de tre medskick Eskil
            Erlandsson gjorde måste jag nog be honom upprepa i sitt nästa
            inlägg. Jag har dem inte i huvudet. Jag ber om ursäkt, Eskil Erlandsson,
            men jag har dem inte i huvudet. Jag vill gärna höra dem nu.
          </note>
          <note type="speaker">
            Anf. 20 ESKIL ERLANDSSON (C):
          </note>
          <note>
            Herr talman! Det jag skickade med handlade för det första om
            möjligheten att få en specificering av fler lagliga vägar in i
            EU och hur de kan förstärkas. För det andra handlade det om ett
            önskemål om att få en fördelningsmekanism som bygger till exempel
            på procent mellan medlemsstater, så att vi inte bara har en antalsberäkning.
            För det tredje handlade det om att en förutsättning för turkiskt
            medlemskap i vår union är att landet uppfyller Köpenhamnskriterierna.
            Det ville jag ha med i det avtal som nu har slutits.
          </note>
          <note type="speaker">
            Anf. 21 Statsminister STEFAN LÖFVEN (S):
          </note>
          <note>
            Herr talman! När det gäller det turkiska medlemskapet följer
            det precis samma kriterier som gäller för alla andra diskussioner,
            och i det ligger enligt min uppfattning det Eskil Erlandsson ger
            uttryck för.
          </note>
          <note>
            När det gäller fördelningsmekanismen och hur detta ska göras
            – om det är vad vi ska ha på längre sikt som avses – återkommer
            kommissionen längre fram med hur vi ska få till ett system som
            är hållbart för hela EU. Vad gäller fördelningsmekanismen i just
            det här, alltså i avtalet med Turkiet, bygger det först på de
            18 000 i de vidarebosättningsprogram EU har kommit överens om.
            Det följer sin logik. De 54 000 bygger fortfarande på en frivillighet,
            vilket ju visar att vi har en del kvar att göra för att det ska
            uppfyllas.
          </note>
          <note>
            Vad gäller specificeringen av lagliga vägar är detta en första
            del. Vi hade ingen diskussion om hur det ska utvecklas senare,
            utan nu hanterades EU – Turkiet. Senare i vår återkommer diskussionen
            om fler lagliga vägar.
          </note>
          <note type="speaker">
            Anf. 22 JONAS SJÖSTEDT (V):
          </note>
          <note>
            Herr talman! Jag vill tacka dig , Stefan Löfven, för dina ord
            av medkänsla med offren för terrordåden i Bryssel och för din
            klarhet och beslutsamhet när det gäller a tt bekämpa terror .
            Vi är oeniga om mycket i den här kammaren, men inför detta står
            vi tillsammans och är eniga.
          </note>
          <note>
            Avtalet med Turkiet bygger på att EU ska återsända flyktingar
            till ett land som inte är säkert för människor på flykt. Det finns
            också ett stort glapp mellan orden i de dokument som antas och
            den faktiska verkligheten. Ja, det står i dokumenten att det ska
            vara en individuell prövning – det är riktigt. Samtidigt ser Grekland
            Turkiet som ett säkert tredjeland för människor på flykt, vilket
            innebär att man trots denna individuella prövning rutinmässigt
            kan skicka tillbaka flyktingar till Turkiet.
          </note>
          <note>
            Det finns tydliga skrivningar om demokrati och mänskliga rättigheter
            i Turkiet, men samma helg som avtalet trädde i kraft misshandlades
            människor på gatorna i Turkiet för att de firade det kurdiska
            nyåret. Det talas unisont från EU:s ledare om att åtgärda flyktingsmugglingen,
            och det är absolut avgörande att göra det. Samtidigt vet vi att
            människor i dag sitter i Turkiet och fundera r på om de ska bege
            sig till Libyen och ta en ännu svårare och farligare väg över
            till Europa.
          </note>
          <note>
            Där finns problemet med detta avtal: skillnaden mellan orden
            och verkligheten. Amnesty har fördömt avtalet. Det har Läkare
            Utan Gränser också gjort. UNHCR har begärt klarlägganden och uttryckt
            tveksamhet inför vissa delar. Man har dragit sig ur arbetet i
            det flyktingläger där de som ska deporteras finns . M an arbetar
            inte med människor som är inspärrade. Om UNHCR skulle rikta kritik
            mot avtalet, vilket vi inte vet ännu, kommer statsministern då
            att agera för att förhållandena ska ändras så att man respekterar
            rekommendationer från FN:s organ på flyktingområdet?
          </note>
          <note type="speaker">
            Anf. 23 Statsminister STEFAN LÖFVEN (S):
          </note>
          <note>
            Herr talman! Det är klart att det finns förhållanden i Turkiet
            vi har kritiserat tydligt. Så är det. Faktum kvarstår dock att
            det i dag finns nästan 3 miljoner flyktingar i Turkiet. Vad som
            händer nu är att vi ska sätta stopp för att människor flyr på
            de farligaste och mest inhumana sätten där människosmugglare tar
            betalt – och tjänar pengar på att människor dör. Vi ska komma
            över till en ordning där människor under mer ordnade former kan
            lämna Turkiet och komma till EU utan att behöva riskera livet.
            Det är det som är fokus i detta.
          </note>
          <note>
            Ingen kan naturligtvis garantera att nya rutter inte uppstår.
            Vi vet att det i dag finns massor av människor i Libyen som kanske
            också väntar på att kunna göra en resa. Det är en livsfarlig resa,
            men de kanske tar den risken. Vi kan aldrig bortse ifrån att det
            finns en sådan risk. Vad vi fokuserar på här och nu, dock, är
            just detta. Vi kan ju inte låta bli att göra någonting här bara
            för att det möjligtvis kan uppstå någonting någon an ­ ­ ­ ­ ­
            - nanstans. Jag menar att det är vår uppgift att stoppa den här
            vidriga människohandeln och komma in i en annan ordning.
          </note>
          <note>
            UN HCR kan naturligtvis inte själv sätta en godkännandestämpel
            på detta, men de är med i diskussionen. De vill vara med, för
            de vill att detta ska fungera. Det tycker jag är väldigt viktigt,
            och det gäller inte bara det som händer på den grekiska sidan
            utan även – inte minst – det som händer på den turkiska sidan.
            De är sedan länge igång med en dialog med turkiska myndigheter
            om hur vi ska ha en ordnad migration. Som framgår av avtalet ska
            det också följas upp varje månad. Låt oss då ta de problem som
            eventuellt dyker upp ett och ett och i så fall se vad som kan
            komma att behöva göras.
          </note>
          <note type="speaker">
            Anf. 24 JONAS SJÖSTEDT (V):
          </note>
          <note>
            Herr talman! Om det hade varit så att detta var dråpslaget mot
            människosmugglingen hade jag varit väldigt glad i dag, men jag
            tror att smugglingen kommer att bli farligare och dyrare. Människor
            kommer att vara mer desperata. Det finns en uppenbar risk för
            att det sker. Vi får se . J ag hoppas att jag har fel.
          </note>
          <note>
            Situationen i Turkiet försämras ganska dramatiskt. Så har det
            varit under flera månader nu. Det viktigaste turkiska oppositionspartiet,
            vänsterpartiet HDP, förföljs systematiskt av turkisk statsmakt.
            Nu hotar man att häva immuniteten för att kunna förhindra partiets
            parlamentariker att utföra sitt arbete. Det vore ett direkt grundskott
            mot det som finns kvar av demokratin i Turkiet. Vad är ditt budskap
            till Erdoğan, statsministern? Vad vill du säga till honom om HDP
            och om att respektera de folkvalda i det turkiska parlamentet
            och inte hindra dem i deras demokratiska politiska arbete?
          </note>
          <note type="speaker">
            Anf. 25 Statsminister STEFAN LÖFVEN (S):
          </note>
          <note>
            Herr talman! Det är inte bara statsm inisterns utan hela Europeiska
            u ­ nion ­ ens budskap till Turkiet som vi har skrivit in i våra
            slutsatser, att Turkiet ska respektera demokrati, mänskliga fri-
            och rättigheter och inte minst åsiktsfriheten. Det är EU:s bestämda
            uppfattning, och det är därför det är uttryckt som det är i slutsatserna.
            Där är vi helt klara.
          </note>
          <note>
            Nej, det ta är naturligtvis inte dråpslaget mot människosmuggling.
            Vi inser att det här inte är den enda lösningen, men det är en
            viktig pusselbit i lösningen för att komma bort från människosmugglingen.
          </note>
          <note>
            Det går enligt min uppfattning inte att vänta på den perfekta
            lösningen och därmed inte göra någonting. Vi är skyldiga att göra
            det vi kan. Nu har vi en möjlighet att pröva detta, och då gör
            vi det i överenskommelse med Turkiet. Men sedan är det ett stort
            arbete att få till stånd fred och rimliga villkor i Syrien, i
            Libanon och i Jordanien så att människor kan leva drägliga liv.
            Det är en nog så viktig uppgift.
          </note>
          <note type="speaker">
            Anf. 26 TINA ACKETOFT (L):
          </note>
          <note>
            Herr talman! Tack så mycket, statsministern, för återrapporteringen!
          </note>
          <note>
            Jag tror inte att jag var den enda i dag som började dagen med
            att först vara chockad och sedan vara ledsen. Nu måste jag säga
            att jag är heligt förbannad och ännu mer motiverad än någonsin
            att arbeta för att fler, alla människor, får möjligheten att leva
            i ett fritt och demokratiskt land. Det vi nu sett, senast i Belgien
            – tyvärr kommer det kanske att bli mer – hänger också ihop med
            flyktingkrisen, för många av de här människorna flyr just undan
            terror och krig.
          </note>
          <note>
            Sverige behöver inte skämmas för det vi har gjor t hittills.
            Men flertalet inom EU- 28 borde faktiskt skämmas. Ändå är det
            lite likt biskop Brask som jag står här i dag, för naturligtvis
            borde aldrig det avtal som signerats ha behövt se dagens ljus
            om EU- 28 hade delat på de flyktingströmmar som nu kommer. Det
            borde ha varit en gemensam, human och frikostig asyl ­ politik.
            Vi borde ha haft legala vägar in. Men det kunde vi inte få till
            stånd – jag är fullständigt medveten om det – och alternativet
            att ge upp finns inte på kartan.
          </note>
          <note>
            Avtalet med Tur kiet är, precis som mina kollego r flera gånger
            varit inne på, problematiskt av två skäl: för det första för att
            det finns en berättigad oro för att man inte lever upp till de
            åtaganden man nu h ar tagit på sig och för det andra för att vi
            ständigt ser att det går bakåt vad gäller mänskliga rättigheter
            och yttrandefrihet i Turkiet.
          </note>
          <note>
            Därför ställde Liberalerna som krav att Turkiet i praktisk handling
            ska agera som ett säkert asylland, alltså måste följa alla åtagandena,
            och att det inte ska vara några snabbspår till EU eller en viseringsliberalisering
            som ett tack för att de befinner sig där de gör geografiskt. Men
            om Turkiet nu inte lever upp till åtagandena, herr statsminister,
            vad händer då? Vi vet att det inte blir någon viseringsliberalisering,
            och det är okej. Men är statsministern beredd att säga upp avtalet
            vid brott mot de mänskliga rättigheterna?
          </note>
          <note type="speaker">
            Anf. 27 Statsminister STEFAN LÖFVEN (S):
          </note>
          <note>
            Herr talman! Avtalet ska ses över med jämna mellanrum, en gång
            per månad, för att vi ska kunna hålla koll på att det fortlöper
            som det är tänkt och att det fungerar på ett rimligt sätt. Vi
            får nog vara införstådda med att det under resans lopp kommer
            att ske misstag och sådant som inte är perfekt. Låt oss följa
            detta månad för månad och dra slutsatser månad för månad om vad
            som kan komma att behöva göras.
          </note>
          <note>
            Hela utgångspunkten, inte minst från svensk sida, har varit att
            interna ­ tionell rätt och EU-rätt ska följas. Det var vi som
            fick in den skrivningen. Det var vi som drev att det är så implementeringen
            måste skötas, och det har vi fått ett allt bredare stöd för. Det
            är flera som pratar om detta nu, och jag är övertygad om att flera
            ser det som en nödvändighet att detta måste skötas enligt internationell
            rätt.
          </note>
          <note>
            Man kan ha misstankar när det gäller om Turkiet kommer att leva
            upp till detta. Men jag utgår från, återigen, att båda parter
            lever upp till den precis påskrivna överenskommelsen. Annars kommer
            det att vara väldigt synligt vid översynen av avtalet.
          </note>
          <note>
            Nej, något snabbspår är det inte tal om. Det är otroligt tydligt
            uttryckt att här gäller de kriterier som gäller för alla andra.
            Om viseringsfriheten ska bli aktuell är det 72 kriterier som ska
            uppfyllas. Och det är långt ifrån 72 kriterier som är uppfyllda,
            så nu är det väldigt bråttom för Turkiet att göra det så att kommissionen
            kan lägga fram ett förslag senare i år. Men det är upp till Turkiet
            att bevisa att man är mogen en sådan viseringsfrihet.
          </note>
          <note>
            Med dessa ord tror jag att jag har besvarat Tina Acketofts frågor.
          </note>
          <note type="speaker">
            Anf. 28 TINA ACKETOFT (L):
          </note>
          <note>
            Herr talman! Jag hoppas naturligtvis, likt statsministern, att
            Turkiet tar den här chansen att verkligen visa att man vill vara
            en del av EU. Då måste man också uppfylla Köpenhamnskriterierna
            som vi har satt upp.
          </note>
          <note>
            Om inte hela EU- 28 klarar att hitta en lösning på detta tror
            jag att mitt favoritprojekt, Europeiska unionen, är på väg att
            rasa samman, inte bara för mig som en idealbild utan för hela
            världen.
          </note>
          <note>
            I uttalandet från EU säger man att detta är en tillfällig och
            extraordinär åtgärd, och det hoppas jag verkligen att d et är.
            S tatsministern sa i ett tidi gare inlägg : 18 000 som nu ska
            vidarebosättas kan vi nog lösa, men att nå upp till 54 000 kommer
            att bli ett problem. Då öppnar sig genast frågan: Vad är vägen
            till en långsiktig lösning på detta? Vad avser statsministern
            att göra hädanefter för att vi ska få till stånd ett gemensamt,
            heltäckande och långsiktigt asylprogram inom EU?
          </note>
          <note type="speaker">
            Anf. 29 Statsminister STEFAN LÖFVEN (S):
          </note>
          <note>
            Herr talman! Vad gäller ett långsiktigt program är tanken att
            kommis ­ sionen ska återkomma till detta. Och vi om några har
            drivit på just detta att alla 28 medlemsstater måste ta sitt ansvar.
            Jag delar naturligtvis uppfattningen att man inte ska gå för långt,
            men klarar vi inte av detta har EU mycket stora problem. Därför
            tror jag att det vore bra om också alla vi här i kammaren i våra
            kontakter där ute i Europa påtalar detta i våra Europaorganisationer,
            åtminstone vi som vill att EU ska fungera och bli starkare. Vi
            måste hitta en lösning.
          </note>
          <note>
            Än så länge är min bedömning att det starkaste argumentet mot
            de länder som inte vill göra något är just detta att de aldrig
            kommer undan på riktigt. De kan tycka just nu att det känns bekvämt
            att inte göra något, men de blir ju också drabbade i den stund
            EU inte fungerar och Schengen skulle kollapsa. Vi måste hålla
            den fanan högt.
          </note>
          <note>
            Vad gäller de 54 000 bygger det på det tidigare frivilliga åtagandet.
            Därför gäller det att ligga på och inte tro att det går lätt.
          </note>
          <note type="speaker">
            Anf. 30 DÉSIRÉE PETHRUS (KD):
          </note>
          <note>
            Herr talman ! Tack, statsministern, för återrapporten! Jag instämmer
            förstås i statsministerns medkännande med de drabbade av dagens
            attacker i Bryssel.
          </note>
          <note>
            Åter till återrapporten från toppmötet. Vi kristdemokrater ställer
            oss försiktigt positiva till EU-toppmötets avtal med Turkiet när
            det gäller att hantera flyktingkrisen. Framför allt detta att
            öppna lagliga vägar in till EU, så att flyktingar inte behöver
            riskera livet på Medelhavet, är något som vi har drivit under
            lång tid.
          </note>
          <note>
            Regeringen har vacklat lite i den här diskussionen och har ena
            stunden sagt att det är bra om man kan ansöka om visum utanför
            och den andra stunden inte. Men huvudsaken är att vi nu kan slå
            undan fötterna för människosmugglarna och försöka göra så att
            de människor som kommer hit, också genom UNHCR, är de som är mest
            sårbara, som det står i avtalet. Jag tycker att det är väldigt
            bra att det inte bara är de som har råd att betala människosmugglare
            utan att det är de som är mest utsatta som kan komma hit. Vi har
            också fått in EU-rätten och internationell rätt i avtalet, och
            det är bra.
          </note>
          <note>
            En anledning till att flyktingar vill lämna Turkiet för Europa
            är att de inte har fått arbetstillstånd och inte fått skolgång
            och hälsovård.
          </note>
          <note>
            Turkiet får nu 3 miljarder euro av EU, varav Sverige har bidragit
            med 600 miljoner, för att hjälpa flyktingar. Anser statsministern
            att man kan garantera att medlen kommer fram till hälso- och sjukvård
            och till skolgång för barnen? Vad ställer statsministern för krav
            för att betala ut de ytterligare 3 miljarder som Turkiet vill
            ha? Är statsministerns bedömning att fördelningen av flyktingkvoterna
            kommer att kunna genomföras inom en rimlig tid?
          </note>
          <note type="speaker">
            Anf. 31 Statsminister STEFAN LÖFVEN (S):
          </note>
          <note>
            Herr talman! Vad först gäller arbetstillstånd håller Turkiet
            på att ändra sina regler för det och har redan infört en del förändringar
            för att det ska bli lättare för flyktingar att kunna arbeta i
            Turkiet.
          </note>
          <note>
            När det gäller medlen är det inte så, som jag sa tidigare, att
            de betalas in till en kassa och att man sedan får se vad det blir.
            Om det så har med arbete, skola, utbildning, mat eller vad det
            kan vara att göra ska konkreta projekt identifieras, kostnadsberäknas,
            startas och följas upp. Det har varit min hållhake att här är
            det inte bara att hälla in pengar i statskassan , utan de ska
            komma flyktingarna till del. Det är också vad premiärminister
            Davuto ğ lu säger. Det här är inte pengar till Turkiet. Det här
            är pengar till flyktingar som har en väldigt svår situation.
          </note>
          <note>
            Om vi kan underlätta för dem i denna mycket svåra situation ska
            vi göra det. Jag kommer att vara stolt över den hjälpen. Men det
            får inte ske på vilka grunder som helst. Det ska vara ordning
            och reda.
          </note>
          <note>
            Om de första 3 miljarderna har använts på ett bra sätt och vi
            ser att de gör nytta har vi sagt att vi är beredda att åt a oss
            att stå för ytterligare 3 miljarder till slutet av 2018. Men om
            vi ser att de här 3 miljarderna inte har använts eller har använts
            på fel sätt vid något tillfälle är det en annan sak. Det finns
            alltså en återkoppling på det sättet att vi inte bara skickar
            ut pengar – de ska ha gjort faktisk nytta, så de första 3 miljarderna
            kommer att utvärderas.
          </note>
          <note>
            Men återigen: Det finns så stora behov där att det vore väldigt
            konstigt om vi inte kunde göra nytta med de här pengarna.
          </note>
          <note type="speaker">
            Anf. 32 DÉSIRÉE PETHRUS (KD):
          </note>
          <note>
            Herr talman! Vilken är då statsministerns ”red line”? Är det
            10, 20, 50 eller 100 procent som ska få arbetstillstånd? Jag skulle
            vilja veta lite grann om vilken omfattning det är fråga om när
            Sverige är berett att betala ut de nya medlen.
          </note>
          <note>
            Egentligen är det väldigt olyckligt att vi blandar ihop Turkiets
            process för anslutning till EU med flyktingkrisen och att Sverige
            och EU hamnar i ett skruvstäd i och med kraven från Turkiet. Turkiet
            bakbinder EU i flykt ­ ingkrisen för att komma vidare med sin
            EU-ansökan. Den här hopblandningen är jag starkt emot.
          </note>
          <note>
            En annan fråga är hur Sverige ska kunna fortsätta att trycka
            på för mänskliga rättigheter. Vi ser näst intill ett krig som
            håller på att sprida sig regionalt. Vad kan statsministern göra
            inom EU? Har statsministern kanske redan gjort någonting för att
            trycka på för att vi måste deeskalera krisen och kriget i Turkiet?
          </note>
          <note type="speaker">
            Anf. 33 Statsminister STEFAN LÖFVEN (S):
          </note>
          <note>
            Herr talman! Vad gäller det sistnämnda om Turkiet har Sveriges
            regering uppmanat Turkiets regering och alla andra inblandade
            parter att upphöra med striderna och våldet och återgå till en
            politisk dialog. Det finns ingen annan lösning på detta.
          </note>
          <note>
            Det finns ingen ”red line” på 10 procent, 50 procent eller något
            annat. Turkiet har påbörjat en ändring av sitt regelverk för att
            möjliggöra för flyktingar att arbeta i landet. Medlen avsätts
            för att vi ska underlätta för detta. Det kan handla om konkreta
            projekt för att det ska kunna komma jobb. Vi får sedan följa upp
            hur de pengarna används. Används de på ett så bra sätt att vi
            ser att man exempelvis har möjlighet till arbete och egen försörjning,
            till skolgång eller till mat? De projekten måste identifieras,
            specificeras och sedan följas upp när de är genomförda.
          </note>
          <note>
            Vad gäller om Turkiet ska bakbinda EU eller inte får vi välja:
            Endera tror vi på att vi kan göra skillnad här, och då ingår vi
            en överenskommelse, eller så tror vi inte på det.
          </note>
          <note type="speaker">
            Anf. 34 JOHAN HULTBERG (M):
          </note>
          <note>
            Herr talman! Jag tackar statsministern för återrapporten. Jag
            tackar också statsministern för det mycket tydliga fördömandet
            av de fruktansvärda attacker som gjordes på morgonen i Bryssel,
            ett fördömande som jag naturligtvis instämmer i.
          </note>
          <note>
            Herr talman! Jag skulle vilja kommentera ett svar som statsministern
            gav till Eskil Erlandsson. Statsministern sa att det inte bara
            är för Sverige att åka ” ned till EU ”. Jag tycker att denna formulering
            vittnar om en bekymmersam attityd till samarbetet inom EU. Vi
            åker inte ”ned till EU”. Sverige är en del av EU och ska ha en
            stark röst i det samarbetet. Vi har också historiskt haft en väldigt
            stark röst tack vare att vi tagit samarbetet på väldigt stort
            allvar.
          </note>
          <note>
            Åter till Europeiska rådet och slutsatserna från det: Sverige
            har tagit ett stort ansvar i flyktingkrisen. I fjol tog vi emot
            ungefär 160 000 asyl ­ sökande i Sverige. Det var en stor utmaning.
            För att lätta lite grann på trycket i Sverige ansökte regeringen
            om möjlighet till omfördelning av några av dessa asylsökande.
            Nu står det klart att det inte blir någon omfördelning från Sverige
            till andra medlemsstater. Då är min fråga till statsministern:
            Hur ska Sverige hantera det faktum att någon omfördelning från
            Sverige inte kommer att ske?
          </note>
          <note>
            Herr talman! Jag vill fortsätta lite grann på frågorna om Sveriges
            stöd till Grekland. Jag blev väldigt bekymrad när jag på morgonen
            hörde om rapporterna från Lesbos, där flyktingar nu enligt uppgift
            låses in i fängelse ­ liknande läger. Alldeles uppenbart är det
            så att Grekland inte klarar av att möta situationen och är i väldigt
            stort behov av hjälp. Jag vill verkligen understryka det som bland
            annat Ulrika Karlsson var inne på tidigare om att Sverige skyndsamt
            måste ge besked om hur vi kan stödja Grekland i det här arbetet
            för att avtalet ska kunna fungera på ett rättssäkert och humant
            sätt i enlighet med internationella regler och konventioner.
          </note>
          <note type="speaker">
            Anf. 35 Statsminister STEFAN LÖFVEN (S):
          </note>
          <note>
            Herr talman! Då är det bra att vi redan har gett besked. Vi är
            beredda att ställa upp med personella resurser och fordon – det
            kan vara båtar – men vi vill också att Grekland och de som agerar
            där nere säger vad de vill ha hjälp med. Vi kommer inte att bara
            skicka ned saker och hoppas på det bästa, utan vi vill att det
            ska vara ordning och reda. När vi får de konkreta beskeden är
            myndigheterna beredda. Vi har gett dem uppgifter om vad vi är
            beredda att bistå med, så det är redan gjort.
          </note>
          <note>
            Johan Hultberg hade en synpunkt om vår attityd. Vad jag säger
            är att Sverige inte bara kan åka ned och säga hur allt ska bli.
            Vi bestämmer inte ensamma. Däremot är vi en tydlig röst, och det
            tycker jag manifesteras rätt bra i den internationella tankesmedjan,
            så att säga. Sverige får nog räknas som nummer två i EU efter
            Tyskland vad gäller inflytelserikhet. Jag tycker att det är rätt
            bra.
          </note>
          <note>
            Även vad gäller omfördelningen får man välja utifrån rådande
            si tua ­ tion. Det är korrekt att Sverige hade begärt en omfördelning
            inom ramen för de 54 000 som Ungern inte ville ha. När nu den
            omfördelningen inte har fungerat så där alldeles lysande, för
            att uttrycka det försiktigt, får man välja sin strid också här.
            Endera står vi på oss och säger att vi absolut ska ha den omfördelningen,
            eller så ser vi till att det i det här fallet prövas om detta
            går att använda för att få stopp på människosmugglingen mellan
            Tur ­ kiet och EU och i stället få till stånd lagliga vägar och
            en ordnad migration. I det här fallet och i den här stunden är
            bedömningen att det är bättre att se till att använda det just
            nu. Vi vet inte om alla 54 000 behöver användas för det här, och
            då återstår naturligtvis Sveriges krav på omfördelning från Sverige.
          </note>
          <note type="speaker">
            Anf. 36 JOHAN HULTBERG (M):
          </note>
          <note>
            Herr talman! Bakgrunden till min fråga om omfördelning är att
            jag upplever att regeringen talar lite grann med kluven tunga
            när det gäller de här frågorna. Så sent som i fredags blev det
            som sagt klart att det inte blir någon omfördelning från Sverige,
            och så sent som i måndags, det vill säga i går, presenterade regeringen
            politiska prioriteringar på EU-området. En av de prioriteringar
            som regeringen lyfte fram i går är att gemensamt fattade beslut
            om att stärka det befintliga systemet skyndsamt genomförs samt
            att Sverige blir föremål för omfördelning.
          </note>
          <note>
            Jag tycker att det är lite märkligt, herr talman, att statsministern
            i fredags tyckte att det inte är något konstigt att vi avsäger
            oss möjligheten till omfördelning men i går sa att omfördelningen
            är en av de svenska prioriteringarna på EU-området.
          </note>
          <note>
            Herr talman! På Europeiska rådet behandlades även miljö och klimat
            och ratificering av Parisavtalet. Jag skulle vilja fråga statsministern
            hur tidsplanen ser ut för EU:s ratificerande.
          </note>
          <note type="speaker">
            Anf. 37 Statsminister STEFAN LÖFVEN (S):
          </note>
          <note>
            Herr talman! Ursäkta, men kan jag få höra frågan om ratificering
            igen?
          </note>
          <note type="speaker">
            Anf. 38 JOHAN HULTBERG (M):
          </note>
          <note>
            Herr talman! Jag frågade statsministern om hur tidsplanen ser
            ut för EU:s ratificering av Parisavtalet.
          </note>
          <note type="speaker">
            Anf. 39 Statsminister STEFAN LÖFVEN (S):
          </note>
          <note>
            Herr talman! Ursäkta, men eftersom detta inte berörs av den här
            rapporteringen har jag inte förberett det. Jag kan inte i huvudet
            exakt när det ska ratificeras. Det är lika bra att säga det direkt.
          </note>
          <note>
            När det gäller omfördelningen är det inte klart. Vad som gäller
            nu är att de 54 000 som Ungern inte ville vara en del av står
            till förfogande. Ifall de 18 000 som finns i samarbete med UNHCR
            inte räcker för det här ändamålet finns 54 000 till. Vi vet ännu
            inte om de över huvud taget används, och därför kvarstår vår begäran
            hos EU-kommissionen – om de inte används ska vi kunna ha en del
            av dem. Därför tänker vi inte släppa det kravet. Kommissionen
            har lovat oss detta. Ännu har det inte kommit något förslag för
            att få ordning på den här svåra situationen. Vi har sagt: Okej,
            kan de göra nytta här prövar vi den vägen.
          </note>
          <note type="speaker">
            Anf. 40 FREDRIK SCHULTE (M):
          </note>
          <note>
            Herr talman! Statsministern har nu fått två eller tre frågor
            om vad Sverige kan göra för att bistå grekerna i att se till att
            det här avtalet verkligen fungerar i praktiken. Statsministern
            har försökt glida undan ett svar på fråg ­ an genom att säga att
            grekerna först måste klargöra vad de vill ha hjälp med.
          </note>
          <note>
            Problemet är att grekerna behöver hjälp med allt . A llting brister.
            Det är för lite poliser, för lite asyltjänstemän och för lite
            av allt. Ett antal länder i Europa har tydligt klargjort vad de
            är beredda att bidra med.
          </note>
          <note>
            Tyskland har sagt att de är beredda att skicka 200 poliser .
            Frankrike likaså . Både Tyskland och Frankrike har sagt att de
            är beredda att skicka 100 asyltjänstemän var. Till och med Rumänien
            har deklarerat vad det är för typ av resurser de är beredda att
            skicka ned dit.
          </note>
          <note>
            Ska avtalet med Turkiet verkligen fungera gäller det att alla
            länder tar sitt ansvar. Nu undflyr den svenska regeringen sitt
            ansvar. Stefan Löfven undflyr ansvaret här i kammaren och svarar
            inte på frågan vad det är svenska regeringen kan bistå med.
          </note>
          <note type="speaker">
            Anf. 41 Statsminister STEFAN LÖFVEN (S):
          </note>
          <note>
            Herr talman! Jag ska igen läsa upp det jag sa i inledningsanförandet.
            Polismyndigheten och Kustbevakningen har redan erbjudit personella
            och materiella resurser till Frontex. Myndigheten för samhällsskydd
            och bered ­ skap förbereder insats. Migrationsverket ser just
            över hur man kan bidra. Förutsättningarna för att bidra analyseras
            löpande.
          </note>
          <note>
            Nu gäller det framför allt den individuella prövningen som Grekland
            har bett om hjälp med och därutöver ordningsmakt och annat stöd.
            Det kan också gälla prefabricerade hus. Men det är ingen vits
            att alla länder skickar ned sitt och säger att nu gör vi det och
            det utan att det koordineras. Det är väl rimligt att vi ser över
            det.
          </note>
          <note>
            Vi kan säga vad vi är beredda att bidra med. Det är precis det
            jag läste upp. Sedan måste man därnere säga: Om ni gör det, kan
            ni göra det, och ni göra det. Det gäller att inte alla kommer
            med samma insats, för då är det inte till stor hjälp.
          </note>
          <note>
            Här krävs både att vara tydlig med vad vi kan bidra med och att
            se till att det koordineras så att det gör nytta där nere. Om
            Moderaterna vill göra någon inrikespolitisk poäng av detta får
            de göra det. Vi har från regeringens och myndigheternas sida varit
            tydliga om vad vi kan bidra med. Det måste faktiskt koordineras.
          </note>
          <note type="speaker">
            Anf. 42 FREDRIK SCHULTE (M):
          </note>
          <note>
            Herr talman! Det som Stefan Löfven precis läste upp här och som
            han sa inledningsvis är vad uppgörelsen handlar om. Det är vad
            alla andra europeiska länder har förpliktat sig att bidra med.
            Men Sverige är ett av de länder som inte specificerar vad det
            handlar om. Det är olyckligt.
          </note>
          <note>
            Man får väldigt mycket känslan av att det är fråga om att regeringen
            försöker att glida undan ansvaret att verkligen dra sitt strå
            till stacken. Vi vet hur ansträngd den svenska poliskåren är här
            i Sverige. Vi vet hur ansträngt Migrationsverket är.
          </note>
          <note>
            Det sätter bilden av att vi försöker att på alla möjliga sätt
            slippa undan att precisera vad det är vi vill bidra med. Om alla
            länder gör så kommer uppgörelsen att falla av samma anledning
            som vi var tvungna att träffa uppgörelsen. Det var för att Europas
            länder inte var tydliga med sitt ansvarstagande i att ta emot
            asylsökande.
          </note>
          <note type="speaker">
            Anf. 43 Statsminister STEFAN LÖFVEN (S):
          </note>
          <note>
            Herr talman! Det är en lite märklig argumentation från Fredrik
            Schulte. Han står och säger att vi vet hur ansträngt det nu är
            med polisen och hos andra. Är det då inte rimligt att polisen
            själv får avgöra vad den kan bidra med?
          </note>
          <note>
            Vi har sagt att vi gärna bidrar med det Grekland behöver hjälp
            med i den individuella prövningen. Det kan innehålla både experter
            som gör själva prövningen och i ett senare skede också polisinsats.
            Men det gäller att myndigheten själv får avgöra vad den kan bistå
            med.
          </note>
          <note>
            Det är inte så mycket mer att svara på. Vi har varit väldigt
            tydliga mot Grekland. Jag har själv till regeringschefen sagt
            att vi kommer att bistå. Vi håller på att analysera det. Vi har
            sagt vad det kan komma att vara. Men det är också viktigt att
            Grekland självt och de som arbetar därnere får koordinera det
            så att inte alla skickar samma grejer. Jag tror att det är en
            klok lösning.
          </note>
          <note>
            Överläggningen var härmed avslutad.
          </note>
          <note>
            § 2 Anmälan om ändrat slutdatum för ersättare
          </note>
          <note>
            Andre vice talmannen anmälde att Eva Wallin (KD) skulle tjänstgöra
            som ersättare för Roland Utbult (KD) till och med den 24 april
            i stället för till och med den 15 juni som tidigare meddelats.
          </note>
          <note>
            § 3 Anmälan om kompletteringsval
          </note>
          <note>
            Andre vice talmannen meddelade att Kristdemokraternas riksdagsgrupp
            anmält Eva Wallin som suppleant i kulturutskottet under Roland
            Utbults ledighet.
          </note>
          <note>
            Andre vice talmannen förklarade vald till och med den 24 april
            , i stället för till och med den 15 juni som tidigare meddelats,
            till
          </note>
          <note>
            suppleant i kulturutskottet
          </note>
          <note>
            Eva Wallin (KD)
          </note>
          <note>
            § 4 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2015/16:16 för
            torsdagen den 10 mars i ärende om subsidiaritetsprövning av EU-förslag
            hade kommit in från näringsutskottet.
          </note>
          <note>
            § 5 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2015/16: 490
          </note>
          <note>
            Till riksdagen
          </note>
          <note>
            Interpellation 2015/16:490 En mer jämställd asylpolitik
          </note>
          <note>
            av Fredrik Schulte (M)
          </note>
          <note>
            Interpellationen kommer att besvaras fredagen den 22 april 2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 15 mars 2016
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 6 Anmälan om faktapromemoria
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2015/16:FPM55 Beslut om ekonomiskt partnerskapsavtal med SADC
            KOM(2016) 8, KOM(2016) 18 till utrikesutskottet
          </note>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Redogörelse
          </note>
          <note>
            2015/16:NR1 till utrikesutskottet
          </note>
          <note>
            Motioner
          </note>
          <note>
            2015/16:3334 och 3336 till justitieutskottet
          </note>
          <note>
            § 8 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkanden
          </note>
          <note>
            2015/16:FiU30 Amorteringskrav
          </note>
          <note>
            2015/16:FiU40 Medgivande för Riksbanken att ingå ett avtal om
            lån till Internationella valutafonden (IMF)
          </note>
          <note>
            Justitieutskottets betänkande
          </note>
          <note>
            2015/16:JuU14 Genomförande av EU:s direktiv om penningförfalskning
          </note>
          <note>
            Skatteutskottets utlåtanden
          </note>
          <note>
            2015/16:SkU27 Subsidiaritetsprövning av kommissionens förslag
            om ändringar i direktivet om administrativt samarbete på skatteområdet
            – land-för-land-rapportering (DAC 4)
          </note>
          <note>
            2015/16:SkU28 Subsidiaritetsprövning av kommissionens förslag
            till rådets direktiv om fastställande av regler mot skatteflyktsmetoder
            som direkt påverkar den inre marknadens funktion
          </note>
          <note>
            Trafikutskottets betänkande
          </note>
          <note>
            2015/16:TU12 Tillsynsbestämmelser till följd av TSM-förordningen
          </note>
          <note>
            Näringsutskottets betänkanden
          </note>
          <note>
            2015/16:NU13 Exportstrategin
          </note>
          <note>
            2015/16:NU12 Politik för hållbart företagande
          </note>
          <note>
            Trafikutskottets betänkande
          </note>
          <note>
            2015/16:TU10 Yrkestrafik och taxi
          </note>
          <note>
            Civilutskottets betänkande
          </note>
          <note>
            2015/16:CU14 Hyresrätt m.m.
          </note>
          <note>
            Konstitutionsutskottets utlåtande och betänkande
          </note>
          <note>
            2015/16:KU11 Granskning av kommissionsrapporter om subsidiaritet
            och proportionalitet m.m.
          </note>
          <note>
            2015/16:KU12 Trossamfund
          </note>
          <note>
            Kulturutskottets betänkande
          </note>
          <note>
            2015/16:KrU9 Kulturarvsfrågor
          </note>
          <note>
            Arbetsmarknadsutskottets betänkande
          </note>
          <note>
            2015/16:AU7 Arbetsrätt
          </note>
          <note>
            § 9 Svar på interpellation 2015/16:476 om regeringens hantering
            av fas 3
          </note>
          <note type="speaker">
            Anf. 44 Arbetsmarknadsminister YLVA JOHANSSON (S):
          </note>
          <note>
            Herr talman! Katarina Brännström har frågat mig vad regeringen
            har gjort för att annan behandling av personer i fas 3 ska komma
            till stånd sedan regeringsskiftet för ett och ett halvt år sedan
            och om alla de som nu finns i fas 3 kommer att vara i annan sysselsättning
            den 31 januari 2018.
          </note>
          <note>
            Så sent som den 22 januari i år redogjorde jag i en interpellationsdebatt
            med Katarina Brännström för flera av regeringens insatser för
            personer i sysselsättningsfasen. Jag vill återigen passa på att
            redovisa regeringens politik på detta område.
          </note>
          <note>
            Den tidigare regeringens politik för deltagare i jobb- och utvecklingsgarantin
            med tidsgränser och detaljstyrning innebar att få gick vidare
            till arbete eller studier och att antalet deltagare i den så kallade
            fas 3 ökade. För deltagare i den tidigare fas 3 har regeringen
            infört en särskild studiesatsning med möjlighet att studera i
            upp till ett år, med bibehållet aktivitetsstöd vid komvux inklusive
            yrkesvux, universitet och högskola samt in ­ om yrkeshögskola.
            Förordningen om ext ratjänster trädde i kraft den 1 november 2015,
            och arbetet med extratjänster har nu påbörjats.
          </note>
          <note>
            Den 1 februari i år trädde ett antal förordningsändringar i kraft
            som innebär att inflödet av nya deltagare till dagens sysselsättningsplatser
            stoppas och att fas 3 ska vara avvecklat till den 31 januari 2018.
          </note>
          <note>
            Vidare har regeringen ökat möjligheterna för dem som har varit
            arbetslösa under längst tid att ta del av arbetsträning. Personer
            som står långt ifrån arbetsmarknaden behöver ofta flera insatser
            som följer på varandra. Regeringen anser att arbetsträning är
            en viktig byggsten som, till skillnad från sysselsättningsplatserna,
            ställer krav på anordnare att anpassa insatsen utifrån de behov
            som deltagaren har för att komma närmare arbetsmarknaden. Extratjänsterna
            har utvidgats till att även omfatta verksamhet hos myndigheter
            som utövar offentliga befogenheter.
          </note>
          <note>
            Ytterligare förändringar som skett från den 1 februari i år är
            att jobb- och utvecklingsgarantins fasindelning och kravet på
            specifik nivå av aktiviteter avskaffats och att samtliga deltagare
            i jobb- och utvecklingsgarantin har möjlighet att deltidsstudera
            under sex månader vid sidan om deltagande i garantin. Regeringen
            har också förlängt möjligheten till studier i svenska för invandrare
            inom garantin från sex till tolv månader. En ny satsning på yrkesinriktade
            kurser inom bristyrken på folkhögskola i upp till 24 månader har
            dessutom införts.
          </note>
          <note>
            Därutöver har regeringen tagit ett steg för att tillvarata det
            viktiga arbe ­ te som de arbetsintegrerande sociala företagen
            gör genom att den 25 febru ­ ari i år besluta att genomföra en
            treårig satsning där totalt 60 miljoner kro ­ nor tillförs för
            sysselsättningsfrämjande insatser via arbetsintegrerande so ­
            ciala företag. Som ett led i detta arbete har Tillväxtverket fått
            i uppdrag att i samverkan med Arbetsförmedlingen utarbeta och
            genomföra ett natio ­ nellt program med insatser som stimulerar
            till att fler arbetsintegrerande sociala företag startar och växer
            för att därigenom öka antalet sysselsatta. Ett arbete har också
            initierats inom Näringsdepartementet för att se över hur man kan
            stärka socialt företagande och sociala innovationer.
          </note>
          <note>
            Sammantaget innebär regeringens politik flera nya satsningar
            men också att förvaringen av människor i sysselsättning som inte
            leder vidare upphör. Det är en stor förändring att Arbetsförmedlingen
            nu kan erbjuda insatser som utgår från varje individs behov och
            att förutsättningar ges för att fler ska få ett arbete eller börja
            studera. Arbetsförmedlingen har dess ­ utom tillförts ökade medel
            för att kunna ge individanpassade insatser.
          </note>
          <note type="speaker">
            Anf. 45 KATARINA BRÄNNSTRÖM (M):
          </note>
          <note>
            Herr talman! Jag ska be att få tacka statsrådet för svaret. Det
            är ett långt och detaljerat svar om allt som regeringen hoppas
            på ska fungera för denna grupp av långtidsarbetslösa. Den har
            vuxit sedan den nya regeringen tillträdde , från 35 000 till ca
            39 000 personer.
          </note>
          <note>
            Anledningen till min interpellation som besvaras i dag var ett
            reportage i LO-tidningen Arbetet den 26 februari om avvecklingen
            av fas 3. Där skrivs det om snigelfart och deltagare som är kritiska.
            Man är kritisk mot Arbetsförmedlingens hantering med mera och
            även att det endast finns ca 100 av de extratjänster som ska ersätta
            fas 3.
          </note>
          <note>
            Arbetsmarknadsministern citeras även på ett annat ställe. Det
            jag reagerar på är det som står nästan sist. Arbetsmarknadsministern
            säger: Många har blivit illa behandlade av den gamla regeringen.
          </note>
          <note>
            Jag tycker att det är ett märkligt påstående från en minister.
            I går hörde jag om en person som nu har blivit avstängd från fas
            3 – en 62-årig man med psykiskt handikapp. Han har nu blivit hänvisad
            till en studieförbered ­ ande utbildning på folkhögskola. Efter
            20 år av arbetslöshet slängs han ut från en trygg plats i fas
            3 där han har fungerat mycket väl – detta på tal om att bli illa
            behandlad.
          </note>
          <note>
            Sedan regeringen tillträdde har många långtidsarbetslösa tillkommit
            trots Ylva Johanssons löften förra valet om en snabb avveckling.
            Om knappt två år ska det hela vara avvecklat, precis som ministern
            skriver. Men det går väldigt långsamt. Det borde ha varit 1 000
            personer i månaden som får en annan form av sysselsättning. Men
            så är det inte; det är 114 personer till och med februari månad.
            Det är ett riktigt dåligt resultat med tanke på det höga tonläget
            och alla de stora löftena före valet. Det visar också att regeringen
            nog även underskattar hela utmaningen och uppgiften.
          </note>
          <note>
            När vi i Alliansen sjösatte fas 3 gjorde vi det för att alla
            de som stod allra längst bort – många människor med kanske tio
            år i arbetslöshet – skulle komma tillbaka till normala rutiner,
            få ett sammanhang och känna meningsfullhet efter en lång tid av
            sysslolöshet. Exakt detta har fas 3 lyckats bra med, vilket inte
            alltid har kommit fram i debat ten. Majoriteten har varit nöjd
            . Det som inte heller har kommit fram är att många har fått jobb.
            Förra året var det 23 000 personer som gick till jobb eller sysselsättning.
          </note>
          <note>
            Det var många som var gömda och glömda under Göran Perssons tid.
            Det är dessa människor vi talar om nu. Det är en stor utmaning.
          </note>
          <note>
            Det som nu sker är att Arbetsförmedlingen ska avveckla fas 3.
            Människor skickas hem i väntan på att få höra om någonting annat.
            Jag har hört om två personer i 60-årsåldern som bara har fått
            gå rakt hem och sätta sig vid köksbordet. Vad är det för sorts
            bra sysselsättning?
          </note>
          <note>
            Nu stänger goda verksamheter ned i ideella organisationer och
            i sociala företag. Det är många som har varit duktiga och haft
            omvittnat högt deltag ­ ande och bra resultat. En verksamhet hörde
            av sig till mig i går och sa: Nu gråter deltagarna när de får
            besked från Arbetsförmedlingen.
          </note>
          <note>
            Man kan undra hur Arbetsförmedlingen sköter avvecklingen. Ingen
            vet. Vad händer med de människor som nu inte längre ska få vara
            kvar? Är ministern nöjd med arbetet med avvecklingen och resultatet
            av sina reformer? Hur går det med extratjänsterna, som nu har
            utvidgats till att omfatta även myndigheter? Jag läste någonstans
            att det inte har tillkommit en enda inom landstinget. Där Socialdemokraterna
            har majoritet i landet och styr landstingen har man inte lyckats
            klämma fram ett enda jobb som extratjänst.
          </note>
          <note>
            Det är mycket ord men lite resultat. Det är anledningen till
            att jag har ställt interpellationen och kommer att fortsätta följa
            utvecklingen.
          </note>
          <note type="speaker">
            Anf. 46 Arbetsmarknadsminister YLVA JOHANSSON (S):
          </note>
          <note>
            Herr talman! Här står två grundläggande olika synsätt mot varandra.
            Katarina Brännström, Moderaterna, står för det ena. När Moderaterna
            styrde sänkte de ersättningen till arbetslösa, de placerade arbetslösa
            i återvändsgränden fas 3 och de förklarade att det var den enskildes
            fel att man var arbetslös.
          </note>
          <note>
            Vi socialdemokrater har en helt annan syn. Vi ser till varje
            människas förmåga och resurser. Det handlar om att få människor
            att växa. Det handlar om att ge människor förmågan att använda
            sina egna resurser för att kunna komma tillbaka till arbete. Det
            handlar om att rusta människor tillbaka till arbete. Därför satsar
            vi stort på utbildning – många olika former av utbildning.
          </note>
          <note>
            När Katarina Brännström från Moderaterna styrde låg långtidsarbetslösheten
            still. Ingenting hände. Ingenting positivt hände med långtidsarbetslösheten
            samtidigt som fas 3 växte. Nu sjunker långtidsarbetslösheten.
            Det är mycket glädjande. Men det är från en hög nivå – inte i
            internationell jämförelse men i svensk jämförelse. Det kommer
            att behövas fler insatser för att säkerställa att alla människors
            arbetskapacitet verkligen tas till vara på arbetsmarknaden. Då
            kommer det att krävas flera olika insatser.
          </note>
          <note>
            Herr talman! Jag har i mitt svar redogjort för den mångfald av
            insatser som regeringen har beslutat om.
          </note>
          <note type="speaker">
            Anf. 47 KATARINA BRÄNNSTRÖM (M):
          </note>
          <note>
            Herr talman! Det sker en smutskastning som gäller hur elak alliansregeringen
            alltid har varit, hur vi har kastat människor hit och dit och
            hur vi inte har gjort någonting rätt. Låt mig påminna än en gång
            om att under den tid vi styrde rådde den djupaste ekonomiska kris.
            Likväl kom det till 350 000 nya jobb under denna tid. Det är ett
            exceptionellt resultat. Vi blev ett tag korade till de bästa i
            världen. Så illa kan det alltså inte ha varit, men smutskastningen
            är alltid likadan.
          </note>
          <note>
            Jag är övertygad om att Ylva Johansson och regeringen har ett
            gott syfte: att göra något gott för de här människorna. Jag har
            inte tänkt raljera över det, men jag tror att man underskattar
            den enorma utmaning det handlar om. Det finns ingen quickfix,
            framför allt inte när regeringen inte har några nya idéer. Det
            är gammal retorik från 70-talet: arbetsträning, arbetsmarknadsutbildningar,
            praktik och annat.
          </note>
          <note>
            Extratjänsterna, som var en sådan stor grej inför valet, har
            inte blivit någon succé ännu. Om ett halvår har halva tiden av
            mandatperioden gått. Vi får se vad resultatet är då, men det är
            ganska svagt. Att det går bra för Sverige nu och att långtidsarbetslöshet
            och annan arbetslöshet sjunker har ingenting med regeringen att
            göra, utan det är ren tur. Er budget och er politik har gällt
            i några månader. Med den minsta lilla konjunkturnedgång skulle
            det spricka.
          </note>
          <note>
            Klyftan mellan dem som har jobb och dem som kommer allt längre
            från jobb växer tyvärr. I och med de nyanlända till Sverige de
            senaste två åren kommer vi framåt 2017–2018 att stå inför en stor
            utmaning när de ska ut på arbetsmarknaden.
          </note>
          <note>
            Ylva Johansson skriver i sitt svar om alla de reformer – eller
            förhoppningar ska man väl kalla dem – som man tror på. Men det
            är som vanligt med den här regeringen: mycket ord och lite resultat.
            Det är ett högt tonläge och väldigt lite ödmjukhet.
          </note>
          <note>
            Man ska satsa 60 miljoner på tre år på sociala företag. Det är
            nästan löjligt. De sociala företagen har tagit hand om många människor
            och fått god ersättning för det. De har fått upp människor på
            banan. Det är inte för inte som 23 000 kom i jobb eller utbildning
            från fas 3 förra året. Men många av dessa företag har redan börjat
            lägga ned, för de vet att de inte kommer att klara sig. Många
            av dem kommer inte heller att få några pengar. 20 miljoner om
            året är ingenting i dessa sammanhang. Kalla inte det för en satsning!
          </note>
          <note>
            Man förlitar sig på kommunsektorn. Kommunerna i Sverige ska visst
            klara allting, och nu ska de även se till att få människor i jobb.
            De ska fixa extratjänster, och de ska fixa boende till nyanlända.
            Det är en otrolig utmaning. Förringa inte den! Jag tycker att
            det är lite pinsamt.
          </note>
          <note>
            Regeringen har dessutom valt bort kontrollen av Arbetsförmedlingen.
            Man ger mer pengar trots att arbetslösheten sjunker, men man säger:
            Ni behöver inte tala om vad ni gör med pengarna. Ni behöver inte
            skicka några rapporter till oss.
          </note>
          <note>
            Individuella bedömningar har gällt hela tiden. Vi har tagit hänsyn
            till varje enskild person. Vi såg dem som Göran Persson gömde
            och glömde. Det var därför jobbreformen kom till. Vi kan stå här
            om något år igen och diskutera resultatet. Men ni kan inte svartmåla
            bara det som den ena reger ­ ingen har gjort och hylla det som
            den nya regeringen gör, som vi ännu inte har sett ett enda resultat
            av!
          </note>
          <note type="speaker">
            Anf. 48 FREDRIK SCHULTE (M):
          </note>
          <note>
            Herr talman! Sverige hade länge under slutet av 90-talet och
            början av 2000-talet en god ekonomisk utveckling. Vi hade hög
            tillväxt och sjunkande arbetslöshet. Men vi hade en situation
            där allt fler människor gömdes undan i statistiken. De förtidspensionerades
            bort, och de fastnade i försörjningsstöd. Det var en medveten
            politik från den dåvarande socialdemokratiska regeringen under
            Göran Perssons ledning, där också Ylva Johansson satt med. Det
            handlade om att Göran Persson och Socialdemokraterna skulle kunna
            gå ut och säga till svenska folket: Titta vilken låg arbets ­
            ­ löshet vi har fått! Den är nästan nere på 4 procent.
          </note>
          <note>
            Det berodde på att man hade sopat människor under mattan och
            att man trixade med siffror och statistik för att få det att se
            bra ut. Sanningen var att det gick bra för Sverige men långt ifrån
            för alla svenskar. Det var många människor som inte fick plats
            i ekonomin, hade svårt att hänga med i tempot och hade svårt att
            hitta jobb som matchade deras kompetensnivå. Det finns mycket
            som tyder på att vi är på väg tillbaka till samma utveckling.
          </note>
          <note>
            Det Alliansen i stället gjorde var att försöka tydliggöra problemen.
            Vi försökte få de här människorna som hade sopats under mattan
            av Göran Perssons regering och Ylva Johansson att komma ut på
            arbetsmarknaden och börja söka jobb. För många var det svårt att
            komma tillbaka. De hade varit förtidspensionerade under tio år
            och skulle sedan komma tillbaka till en arbetsmarknad som var
            alltmer intensiv och ställde allt högre krav på människor. För
            många av de här människorna innebar det att de behövde mycket
            stöd och hjälp i form av särskild arbetsträning. Det var mot den
            bakgrunden som alliansregeringen inrättade den så kallade fas
            3.
          </note>
          <note>
            Det här var någonting som Ylva Johansson av alla människor var
            absolut mest kritisk mot. Tonläget under valrörelsen för bara
            några år sedan var mycket högt. Resultatet av ett och ett halvt
            års styre med Ylva Johansson som arbetsmarknadsminister är att
            antalet personer i fas 3 har ökat från 35 000 till 39 000.
          </note>
          <note>
            Om jag hade varit socialdemokrat som stödde Ylva Johansson i
            kritiken mot Alliansen skulle jag skriva interpellationer och
            vara mycket kritisk. Jag skulle fråga: Vad har Ylva Johansson
            gjort under de t ett och ett halvt år som hon har varit arbetsmarknadsminister?
          </note>
          <note>
            Vi har alltså sett en ökning av antalet personer i den kritiserade
            fas 3. Den åtgärd som Ylva Johansson har vidtagit för att försöka
            minska det är det som Katarina Brännström var inne på, alltså
            att man försöker slussa över människor till så kallade extratjänster.
            Under ett och ett halvt år har det inrättats 114 extratjänster,
            och sedan är det en massa människor, ungefär 1 400, som har lämnat
            fas 3 och som man inte har kunnat erbjuda nå ­ gonting.
          </note>
          <note>
            Då är vi tillbaka vid samma linje som vi hade tidigare. Man ska
            bara gömma undan människor. Man ska bara glömma bort dem. Man
            ska bara sopa dem under mattan.
          </note>
          <note>
            Nu har vi fått ett antal besked från den här regeringen. Man
            har tagit bort den bortre tidsgränsen i sjukförsäkringen. Häromdagen
            gick man ut och sa att man skulle börja förtidspensionera ungdomar
            redan från 19 års ålder, och nu börjar man gömma undan människor
            i de n så kallade fas 3.
          </note>
          <note>
            Vi är tillbaka vid samma linje som förut – man ska gömma undan
            och glömma människor.
          </note>
          <note type="speaker">
            Anf. 49 PATRIK BJÖRCK (S):
          </note>
          <note>
            Herr talman! Det är lite underligt att lyssna på Mode raterna
            i den här debatten. Man påstår att antalet personer i fas 3 skulle
            ha vuxit från 35 000 till 39 000. Det stora problemet är väl hur
            fas 3 växte under den gamla regeringen , från 0 till 35 000. Det
            var där problemet uppstod.
          </note>
          <note>
            Nu har vi en regering som tänker ta itu med det här och med en
            aktiv och verkningsfull arbetsmarknadspolitik se till att sätta
            människor i studier och arbete eller studier som leder till arbete.
            Det är alltså en politik som enligt ministern satsar på människor
            i stället för att, som alliansregeringen gjorde, parkera människor
            i en meningslös åtgärd som fas 3.
          </note>
          <note>
            Om man ska förstå den här diskussionen, herr talman, måste man
            fundera över vad fas 3 en gång i tiden skapades för att göra.
            Alliansens arbetsmarknadspolitik, alltså den politik som såväl
            Katarina Brännström som Fredrik Schulte står och stod bakom, hade
            ett antal ben. Ett av benen var att man försämrade arbetslöshetsförsäkringen
            för att göra arbetslösa inte bara arbetslösa utan även fattiga.
            Ett annat ben var att man använde arbetsmarknadspolitiken som
            en åtgärd inte för de arbetslösa utan mot dem. Det är därför som
            det kan uppfattas som smutskastning när man pratar om moderat
            arbetsmarknadspolitik även i neutrala termer, herr talman, för
            det var en smutsig politik. Man använde arbetsmarknadspolitiken
            mot de arbetslösa.
          </note>
          <note>
            Hela idén med fas 3 var att konstruera den på ett sådant sätt
            att folk skulle akta sig för att bli arbetslösa. Man skulle skrämma
            folk från att bli arbetslösa, för blev man arbetslös fick man
            ersättningen i försäkringen sänkt så att man fick svårt att försörja
            sig. Det var också en politik som var tydlig med att man inte
            skulle få några åtgärder. I stället skulle man parkeras i en åtgärd
            på ungefär samma sätt som människor som inte betedde sig som samhället
            önskade placerades i gamla tiders skampålar på kyrkbacken , sig
            själva till straff och androm till varnagel.
          </note>
          <note>
            Den där politiken låter smutsig, och pratar man om den kan det
            verka som smutskastning. Men det beror på hur politiken var utformad.
            Det är därför vi socialdemokrater för en diametralt motsatt politik
            nu.
          </note>
          <note>
            Det är viktigt att komma ihåg att fas 3 tillfördes och växte
            till under den förra regeringen. Man säger att Alliansen försökte
            synliggöra någonting, men det var egentligen inte någonting annat
            än vad som skulle hända med den som blev arbetslös som man försökte
            synliggöra med fas 3.
          </note>
          <note>
            Sverige har tre gånger i modern tid drabbats av borgerliga regeringar.
            Alla tre gångerna har det inneburit att man har efterlämnat budget
            ­ underskott och hög arbetslöshet. Det är fakta; så ser det ut.
            Alla tre gångerna har socialdemokratiska regeringar fått städa
            upp och rätta till. Vår nuvarande arbetsmarknadsminister har gjort
            det förut. Vår nuvarande arbetsmarknad ­ s ­ ­ ­ ­ minister gör
            det nu. Med den erfarenheten kan vi göra det bättre och effektivare
            än tidigare, och det är klart att vi kommer att lyckas med det
            här.
          </note>
          <note type="speaker">
            Anf. 50 Arbetsmarknadsminister YLVA JOHANSSON (S):
          </note>
          <note>
            Herr talman! Man häpnar över de saker som kan sägas från den
            här talarstolen och som inte är sanna.
          </note>
          <note>
            Ingen göms undan. Tvärtom ökar sysselsättningsgraden. Andelen
            av befolkningen som arbetar ökar. Den ökade med 0,5 procentenheter
            i februari, och den siffran är mycket hög. Vi har den högsta sysselsättnings
            ­ grad ­ ­ en, med undantag för Island, i hela västvärlden. Och
            den ökar . Det är alltså fler, en större andel av befolkningen,
            som arbetar. Sysselsättningsgraden är det mest robusta måttet
            på arbetsmarknadspolitikens och jobbpolitikens framgång. Den ökar.
          </note>
          <note>
            Fredrik Schulte påstår att arbetsträning var avsikten med fas
            3. Sann ­ ingen, Fredrik Schulte, är att det var förbjudet med
            arbetsträning för personer som var hänvisade till fas 3. Det ändrar
            vi på nu. Vi tillåter arbetsträning. Vi kommer att uppmuntra till
            arbetsträning. Jag tror att det är en bra insats för många som
            står långt från arbetsmarknaden. Ni förbjöd insatsen arbetsträning
            för personer i fas 3. Man skulle bara vara i förvaring, och man
            skulle inte tränas eller utbildas.
          </note>
          <note>
            Katarina Brännström påstår att vi inte har någon kontroll över
            vad pengarna går till hos Arbetsförmedlingen. Det är precis tvärtom.
            Till skillnad från den gamla regeringen, som styrde vad pengarna
            skulle användas till genom mycket detaljerade regler, har vi vänt
            på saken. Vi följer upp resultatet av vad pengarna används till.
            Det är väl resultatet – att det faktiskt leder till en bättre
            fungerande arbetsmarknad, att lediga jobb kan tillsättas och att
            arbetslösa kommer i arbete – som är det viktiga. Det anser i alla
            fall jag.
          </note>
          <note>
            Jag är mindre intresserad av detaljerade regler och mer intresserad
            av robusta resultat. Det är så vi följer upp Arbetsförmedlingens
            arbete, och det är en mycket tydlig uppföljning.
          </note>
          <note>
            Katarina Brännström påstod att det fanns individuella bedömningar
            un ­ der den gamla regeringen. Det är inte sant, tvärtom. Utomstående
            grans ­ kare har visat att det var precis det som var problemet.
            Man hade inte ut ­ rymme att göra individuella bedömn ingar under
            den gamla politiken efter ­ ­ som man skulle följa detaljerade
            regler i stället för att göra individuella bedömningar baserade
            på den professionella kompetens som Arbetsför ­ medlingen har.
            Jag tror att det skulle underlätta debatten om man höll sig lite
            närmare sanningen.
          </note>
          <note>
            Katarina Brännström säger att det är tur att det går bra för
            Sverige, att skälet är ren tur. Det är kanske kärnan i moderat
            politik. När det går dåligt för Sverige och vi har en moderatledd
            regering är det otur. När det går bra för Sverige och vi har en
            socialdemokratisk regering har vi tur. Det är möjligt.
          </note>
          <note>
            Jag ska gärna erkänna at t ekonomisk tillväxt är komplex . Det
            finns inte något enkelt samband. Man kan inte säga att om vi skruvar
            där är vi säkra på att det blir ekonomisk tillväxt. Så enkelt
            är det inte. Det är komplext, och det är också långa cykler. Allting
            kan inte hänföras till vad den nuvarande regeringen gör. Det beror
            också på omvärldsfaktorer och tidigare regeringar.
          </note>
          <note>
            Att hävda att den viktiga frågan om ekonomisk tillväxt – som
            är en av grundpelarna i en regerings ansvar, att skapa förutsättningar
            för ekonomisk tillväxt – inte har med politik att göra utan att
            det bara är ren tur är att abdikera som politiker.
          </note>
          <note>
            Katarina Brännström frågade också: Fanns det inte saker som den
            gamla regeringen gjorde rätt? Jo, herr talman, det fanns det,
            men fas 3 hör inte dit.
          </note>
          <note type="speaker">
            Anf. 51 KATARINA BRÄNNSTRÖM (M):
          </note>
          <note>
            Herr talman! Det är fascinerande med det höga tonläget som alltid
            råder när arbetsmarknadsministern uttalar sig. Jag tycker att
            det krävs lite mer ödmjukhet inför den enorma utmaning som vi
            står inför.
          </note>
          <note>
            Det här handlar om svaga människor som av olika skäl har stått
            utanför den reguljära arbetsmarknaden väldigt länge. Men det är
            verkligen inte någon lätt uppgift att med en quickfix se till
            att dessa människor kommer i arbete där arbetsgivaren vill anställa
            dem eller att de klarar av en utbildning. Jag pratar om det och
            om alla reformer som räknas upp och som regeringen genomför i
            stället.
          </note>
          <note>
            Vi kan prata om misslyckanden tillbaka i tiden. Det gäller också
            Perssonregeringen och Reinfeldtregeringen. Det är inte det som
            det handlar om nu. Frågan är vad som ska hända när man avvecklar
            fas 3. Det är drygt 37 000 människor som ska komma i en annan
            form av sysselsättning. De som jag har hört talas om har skickats
            hem till köks bordet. De är i 60 ‑ årsåldern och de anses inte
            längre intressanta för arbetsmarknaden.
          </note>
          <note>
            Vad händer med alla andra? Vi talar om 1 700 personer per månad
            fram till och med den 31 januari 2018. Vad ska alla dessa människor
            göra, och hur lyckat kommer det att bli?
          </note>
          <note>
            Det går inte att säga att det bara handlar om matchningsproblem
            och att varje individ ska söka sig ett jobb. Det är en jättetuff
            uppgift för dessa människor. Arbetsförmedlingen har lämnat väldigt
            lite information och stöd till dem som jag har haft kontakt med.
            Det är ju där det brister. Jag vill veta vad arbetsmarknadsministern
            gör för att klara av avvecklingen av fas 3. Jag vill inte höra
            något skäll på alliansregeringen ; det löser inga problem.
          </note>
          <note>
            Tack för debatten ! M en vi kommer att fortsätta den , för jag
            bryr mig om dessa människor och vad de ska göra i framtiden. Jag
            tänker inte höja min röst som Ylva Johansson gör.
          </note>
          <note type="speaker">
            Anf. 52 FREDRIK SCHULTE (M):
          </note>
          <note>
            Herr talman! Det är positivt att Ylva Johansson nu säger att
            det är sysselsättningen som gäller och att den är det mest robusta
            måttet. Jag tycker också att det är positivt att vi har en ökande
            sysselsättning i Sverige. Det hade vi också under alliansregeringens
            tid trots att världsekonomin var inne i den värsta lågkonjunkturen
            sedan andra världskriget.
          </note>
          <note>
            Att vi nu har en så positiv utveckling är ett styrkebesked för
            nio år av alliansbudgetar. Jag säger nio år därför att under det
            första året av den här regeringens styre gick ju inte regeringens
            budget igenom. Det är först nu efter några månader som Ylva Johanssons
            politik på allvar har börjat att gälla. Konjunkturinstitutet,
            Finanspolitiska rådet och samtliga oberoende ekonomiska bedömare
            är överens om att den politiken leder till färre jobb.
          </note>
          <note>
            Under de senaste 30 åren har det skapats ungefär en halv miljon
            nya jobb. Av dessa var det 350 000 som skapades av Alliansen under
            den värsta globala ekonomiska lågkonjunkturen, och det säger någonting.
            Det säger att den politik som Socialdemokraterna ständigt bedriver
            – med höjda bidrag och höjda skatter för att inte uppmuntra arbete
            och företag ­ ande – slår mot ekonomin.
          </note>
          <note>
            Herr talman! Dessutom slösar den här regeringen i goda tider,
            i tider då man borde spara så att man undviker en framtida baksmälla
            att ta tag i för kommande regeringar.
          </note>
          <note>
            Patrik Björck sa att den här regeringen försöker att ta itu med
            fas 3. Ja, det går ju riktigt bra. Det är 4 000 fler i fas 3.
            Av dem var det 114 personer som fick något annat att göra. Det
            är tusentals människor som skickas hem till ingenting.
          </note>
          <note>
            Avslutningsvis tycker att jag att Ylva Johansson borde vara lite
            mer ödmjuk. Under sin tid som utbildningsminister saboterade hon
            svensk skola. Nu håller hon på att göra samma sak med den svenska
            arbetsmarknaden.
          </note>
          <note type="speaker">
            Anf. 53 PATRIK BJÖRCK (S):
          </note>
          <note>
            Herr talman! Den här interpellationen har rubriken Regeringens
            hantering av fas 3 . Om diskussionen ska handla om det måste man
            först fundera över: Vad är fas 3 och varför infördes den? Den
            infördes som ett led i den moderata arbetsmarknadspolitiken. Moderaterna
            har synen att om man bara behandlar de arbetslösa tillräckligt
            illa vill ingen bli arbetslös. Det är grundinställningen om man
            så att säga tvättar detta rent från retorik.
          </note>
          <note>
            Vi socialdemokrater har en helt annan syn på människor. Människor
            som drabbas av arbetslöshet och vill komma tillbaka till arbetslivet
            behöver naturligtvis få förutsättningar för det. Dessa förutsättningar
            kan naturligtvis variera beroende på var man befinner sig i ålder,
            utbildning, arbetslivserfarenhet och så vidare. Därför har varje
            människa som drabbas av arbetslöshet rätt att få det stöd som
            de behöver för att komma ur arbetslösheten.
          </note>
          <note>
            Det är därför som regeringen vidtar de åtgärder som arbetsmarknadsministern
            nu här har gått igenom. Det är viktigt att hålla i minne t att
            fas 3 instiftades en gång av den moderatledda regeringen med ett
            mycket spe ­ ­ ciellt syfte, och det var inte att de människor
            som parkerades i fas 3 skulle komma tillbaka till arbetsmarknaden
            utan det var för att de skulle tjäna sig själva och andra till
            straff och varnagel. Det är en gammal klassisk, grym moderat politik.
            Den tar vi bort, och det är enkelt.
          </note>
          <note type="speaker">
            Anf. 54 Arbetsmarknadsminister YLVA JOHANSSON (S):
          </note>
          <note>
            Herr talman! Katarina Brännström frågade återigen vad regeringen
            tänker göra för att ersätta fas 3. Jag har svarat på det i mitt
            omfattande första svar. Jag hänvisar till det. Det svaret har
            jag gett, och jag gav det svaret också för två månader sedan här
            i kammaren på nästan exakt samma fråga.
          </note>
          <note>
            Den gamla regeringen överlämnade ett stort överskott som hade
            omvandlats till ett stort underskott. Vi har halverat det underskottet.
            Man överlämnade en sysselsättningsgrad som låg på ungefär samma
            nivå som när man tillträdde, och man överlämnade en långtidsarbetslöshet
            som var väsentligt högre än när man tillträdde.
          </note>
          <note>
            Fredrik Schulte har lite problem med att ta ställning till huruvida
            det är mitt fel eller den gamla regeringens fel att fas 3 har
            vuxit under det år som den nuvarande regeringen inte fick igenom
            sin budget. Jag är beredd att ta ansvar för all politik sedan
            jag tillträdde, trots att vi inte fick igenom vår första budget.
            Men man måste bestämma sig : ska man anklaga den borgerliga regeringens
            gamla budget som har gällt och som jag alltså inte är ansvarig
            för eftersom vårt förslag om att lägga ned fas 3 röstades ned
            här i kammaren i december 2014 , eller är jag ansvarig från första
            början och rimligen också ansvarig för helheten i politiken.
          </note>
          <note>
            Jag är beredd att ta ansvar för arbetsmarknadspolitiken från
            den dag jag tillträdde; så är det. Jag tror att Katarina Brännström
            har ett genuint engagemang för de människor som hon beskriver
            som svaga och som har stått utanför arbetsmarknaden länge. Om
            man nu har ett sådant genuint engagemang, varför avvisas regeringens
            omfattande satsningar på arbetsträning, ut bildning, nya vägar
            till arbete och arbetsintegrerande social a företag? Varför håller
            man fast vid det fas 3 som bevisligen inte har fungerat?
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellation 2015/16:479 om insatser för ökad
            sysselsättning bland utrikes födda kvinnor
          </note>
          <note type="speaker">
            Anf. 55 Arbetsmarknadsminister YLVA JOHANSSON (S):
          </note>
          <note>
            Herr talman! Erik Andersson har frågat mig vilka åtgärder jag
            avser att vidta för att underlätta för fler utrikes födda kvinnor
            att komma i jobb.
          </note>
          <note>
            Att varaktigt minska arbetslösheten och att öka sysselsättningen
            är en av regeringens viktigaste uppgifter. För att nå målsättningen
            görs invest ­ ­ eringar i jobben genom regeringens jobbagenda
            som består av tre delar: investeringar i bostäder, klimatomställning
            och infrastruktur; en aktiv när ­ ings- och innovationspolitik
            för fler och växande företag; investeringar i kompetens och matchning.
          </note>
          <note>
            Regeringen anser att arbetsmarknadspolitiken i högre grad måste
            bidra till jämställdhet och motverka en könsuppdelad arbetsmarknad,
            bland annat genom att kvinnors sysselsättning och arbetskraftsdeltagande
            ökar. Arbetsförmedlingen har därför fått i uppdrag att ta fram
            en plan för hur myndigheten avser att utveckla arbetet med jämställdhetsintegrering
            i syfte att verksamheten ska bidra till att nå de jämställdhetspolitiska
            målen. Myndigheten ska slutredovisa sitt uppdrag 2018. Dessutom
            förtydligades Arbets ­ förmedlingens uppgifter som rör jämställdhet
            2015. Myndigheten ska utforma sin verksamhet så att den främjar
            jämställdhet och motverkar könsuppdelning på arbetsmarknaden.
          </note>
          <note>
            Som Erik Andersson skriver är det en stor utmaning att få in
            fler utrikes födda kvinnor på arbetsmarknaden. Jag vill betona
            att trots att det fortfarande är stora skillnader mellan inrikes
            och utrikes födda kvinnors sysselsättningsgrad kan man konstatera
            en positiv utveckling för utrikes födda kvinnor i åldern 20–64
            år, då deras sysselsättningsgrad har ökat med 4 procentenheter
            mellan januari 2014 och januari 2016 samtidigt som sysselsättningsgraden
            för inrikes födda kvinnor ökat med 1,5 procentenheter.
          </note>
          <note>
            Det är angeläget att både kvinnor och män får del av effektiva
            insatser för etablering på arbetsmarknaden. Arbetsförmedlingen
            påbörjade under 2014 ett arbete med att utveckla arbetssättet
            inom etableringsuppdraget, och det nya arbetssättet har visat
            sig leda till större jobbfokus i nyanlända kvinnors etableringsplaner.
            Regeringen bedömer att utvecklingsarbetet bör kunna bidra till
            ökad likvärdighet och ändamålsenlighet i de insatser som både
            kvinnor och män deltar i.
          </note>
          <note>
            För att korta tiden från nyanländas ankomst till arbete reformeras
            arbetet för nyanländas etablering. I budgetpropositionen, som
            riksdagen ställt sig bakom, föreslog regeringen ett antal investeringar
            som ska leda till en snabbare etablering på arbetsmarknaden, däribland
            förstärkta arbetsmarknadsinriktade insatser, validering och en
            rejäl höjning av ersättningen till kommunerna för mottagande av
            nyanlända. Regeringen har även gjort satsningar på Kunskapslyftet
            som innebär både en kraftig utökning av antalet utbildningsplatser
            och åtgärder som syftar till högre kvalitet inom utbildning för
            vuxna. Regeringen är inställd på att det kommer att krävas ytterligare
            insatser för att skapa snabbare etablering på arbetsmarknaden.
          </note>
          <note>
            Regeringens samtal med arbetsmarknadens parter, Arbetsförmedling
            ­ en och andra berörda myndigheter för att skapa så kallade snabbspår
            in på arbetsmarknaden för nyanlända inom etableringsuppdraget
            har lett till att flera snabbspår redan har presenterats. I februari
            påbörjades snabbspår för kockar, slaktare/styckare, hälso- och
            sjukvårdsyrken samt lärare och för ­ skollärare. Regeringen ser
            positivt på att dessa insatser kommer att komma både kvinnor och
            män till del.
          </note>
          <note>
            Som Erik Andersson vet har regeringen och Moderaterna, Centerpartiet,
            Liberalerna och Kristdemokraterna enats kring nödvändiga insatser
            – dels för att säkra förmågan i det svenska mottagandet av asylsökande,
            dels för att stärka etableringen av nyanlända. Av överenskommelsen
            framgår att möjligheten att införa en utbildningsplikt för personer
            som kommer till Sverige senare i livet och som inte har uppnått
            grundskolekompetens ska ses över.
          </note>
          <note type="speaker">
            Anf. 56 ERIK ANDERSSON (M):
          </note>
          <note>
            Herr talman! Tack för svaret, arbetsmarknadsministern! Det var
            väldigt många ord. Men jag ser framför mig en debatt där vi kan
            hålla oss till fakta. Det får gärna vara passion och ideologi
            men ingen pajkastning, för det blir så tröttsamt att lyssna på.
          </note>
          <note>
            Den här interpellationen skrev jag för att det finns ett problem
            i samhället, ett problem som måste lösas. Alla vi här inne, hoppas
            jag, arbetar för allas lika värde och jämlikhet mellan könen.
            Som jag ser det är det ett misslyckande att sysselsättningsgapet
            mellan utrikes födda kvinnor och inrikes födda kvinnor uppgår
            till 20 procentenheter. Jag kan inte tänka mig att merparten av
            dessa personer inte vill arbeta, utan det handlar om ett misslyckande.
            De har inte kunnat få in en fot på arbetsmarknaden och inte kunnat
            få in en fot i det svenska samhället.
          </note>
          <note>
            Som det ser ut i dag har de utrikes födda kvinnor som kommer
            till Sverige visserligen en lägre utbildning än männen, men år
            2015 arbetade en ­ d a ­ st 63 procent av alla utrikes födda kvinnor
            i åldern 20–64 år. Bland inrikes födda i samma ålder jobbade 83
            procent av kvinnorna. Som jag sa tidigare är det 20 procentenheters
            skillnad.
          </note>
          <note>
            Man kan jämföra med utrikes födda män. Motsvarande siffror för
            män är 72 procent mot 85 procent. Gapet är betydligt större för
            kvinnorna. Det är ett problem som vi inte kan blunda för.
          </note>
          <note>
            I ovanstående siffror ingår alla utrikes födda arbetskraftsinvandrare
            som kommer exempelvis från EU. De som är nyanlända i dag kommer
            att få betydligt sämre förutsättningar om vi inte gör någonting
            åt detta. Det måste göras nu och inte sedan.
          </note>
          <note>
            Moderaterna har flera långsiktiga förslag på hur vi kan bryta
            denna trend. En moderatledd regering kommer alltid att arbeta
            för att arbete lönar sig och inte bidrag. Därför har vi exempelvis
            föreslagit första-jobbet-avdraget.
          </note>
          <note>
            Det behövs en tidig kompetenskartläggning av människor som kommer
            hit. Redan första dagen ska frågan komma: Vad kan du göra i ett
            land där alla gör rätt för sig? Det bygger på att alla gör rätt
            för sig, för allas gemensamma bästa.
          </note>
          <note>
            Vi vill förstärka aktivitetskraven inom försörjningsstödet. Vi
            föreslår en utbildningsplikt för människor som kommer hit från
            andra länder och som saknar grundskolekompetens. Fler måste lära
            sig svenska i skolan. Vägen in i det svenska samhället börjar
            i skolan.
          </note>
          <note>
            Tyvärr har jag noterat att regeringens politik försämrar för
            jobben. Vi har ett tydligt exempel: halveringen av RUT-avdraget.
            Det slår hårt mot grupper som redan i dag står långt från arbetsmarknaden.
            Det är slöseri att dessa personer inte får in en fot på arbetsmarknaden.
            Arbetsförmedlingen bör få ett tydligare uppdrag för att vända
            denna negativa trend.
          </note>
          <note>
            I svaret hänvisar arbetsmarknadsministern till regeringens målsättning,
            som ska nås genom investeringar i bostäder och sådant. Det är
            en annan debatt, men jag kan säga, herr talman, att jag inte har
            sett en enda bostad byggas med anledning av denna regering. Det
            sägs också att Arbetsförmedlingen därför har fått i uppdrag att
            ta fram en plan för hur myndigheten ska utveckla arbetet med jämställdhetsintegrering
            i syfte att verksamheten ska bidra till att nå de jämställdhetspolitiska
            målen. Det här ska slutredovisas 2018. Jag vill gärna ha ett förtydligande
            av den meningen, herr talman.
          </note>
          <note type="speaker">
            Anf. 57 Arbetsmarknadsminister YLVA JOHANSSON (S):
          </note>
          <note>
            Herr talman! Erik Andersson inledde med att säga att han hoppades
            på en debatt utan pajkastning. Sedan påstår han att regeringen
            försämrar för jobben. Det är inte sant. Vi har en exceptionellt
            hög ekonomisk tillväxt, och vi har en mycket hög tillväxt av nya
            jobb. Sysselsättningsgraden ökar. Arbetslösheten minskar. Särskilt
            ökar sysselsättningsgraden för utrikes födda kvinnor. Det är för
            den gruppen den ökar allra starkast. Det är mycket glädjande eftersom
            det är från en låg nivå.
          </note>
          <note>
            Det här betyder inte att det inte finns utmaningar. Det finns
            betydande utmaningar på svensk arbetsmarknad. Det gäller definitivt
            utrikes födda kvinnor, särskilt nyanlända kvinnor. I den gruppen
            finns en ganska stor andel som har dålig eller ingen skolbakgrund
            och som inte har någon yrkeserfarenhet eller som har en väldigt
            begränsad yrkeserfarenhet. Det gör att steget in på den svenska
            arbetsmarknaden blir väldigt stort.
          </note>
          <note>
            Det behövs definitivt fler insatser. Även om regeringen har gjort
            saker kommer vi att behöva göra ännu mer. Men det är inte korrekt
            att det försämras för jobben just nu. Tvärtom går det bra för
            jobben. Men mer behöver göras för att det också i tillräcklig
            omfattning ska komma de många nyanlända vi nu har att ta ansvar
            för till del.
          </note>
          <note>
            Herr talman! Antalet utrikes födda kvinnor som jobbar är ungefär
            lika som antalet utrikes födda män som jobbar. Det är alltså ungefär
            lika många utrikes födda kvinnor som utrikes födda män som arbetar
            på svensk arbetsmarknad. Men sysselsättningsgraden är lägre bland
            kvinnor. Det förklaras av att vi har fler utrikes födda kvinnor
            än utrikes födda män i den arbetsföra befolkningen. Det är ingen
            ursäkt för en låg sysselsättningsgrad. Den behöver öka. Den ökar
            nu också stadigt. Men mer behöver göras.
          </note>
          <note>
            En viktig fråga som Erik Andersson lyfter upp handlar om tidig
            kompetenskartläggning. Jag delar helt den bedömningen. Den här
            regeringen har insett det och också anslagit resurser i den budget
            som nu gäller för just tidig kompetenskartläggning. Vi har också
            anslagit resurser för svenska från dag ett, redan under asyltiden.
            Det är helt nödvändigt att man går igång med de insatserna så
            snart som möjligt. Särskilt viktigt blir det nu när det är många
            i asylsystemet och handläggningstiderna riskerar att dra ut på
            tiden.
          </note>
          <note>
            Herr talman! Väsentligt mer behöver göras. Viktiga insatser som
            nu görs är förändringar av etableringsuppdraget. Det handlar också
            om större möjligheter till utbildning, kombinationer av arbete
            och utbildning och om att överväga en utbildningsplikt för de
            personer som kommer till Sverige med en mycket låg utbildningsbakgrund.
          </note>
          <note type="speaker">
            Anf. 58 ERIK ANDERSSON (M):
          </note>
          <note>
            Herr talman! Om vi exempelvis tar RUT-reformen och den halvering
            som skedde är det klart att det har drabbat jobben. Hade man inte
            gjort den försämring som regeringen har gjort hade vi kanske haft
            16 000 fler jobb bara inom RUT-sektorn. I synnerhet i dag när
            man har valt att utvidga RUT-tjänster till flytt, it och trädgårdstjänster
            och man därigenom kan få fler händer in i arbete är det väldigt
            dumt att halvera bidragen.
          </note>
          <note>
            Jag tycker att regeringen tog ett väldigt olyckligt beslut, och
            det tror jag att många bland svenska folket också tycker. Sedan
            handlar det ju inte bara om arbetstillfällen utan även om framtiden.
            Företagen måste veta hur de långsiktiga spelreglerna ser ut, annars
            satsar de inte och anställer.
          </note>
          <note>
            Hos Arbetsförmedlingen stod männen för 65 procent av alla beslut
            gällande arbetsmarknadsutbildning och 60 procent av besluten om
            lönebidrag, detta trots att de utgjorde hälften av alla inskrivna
            hos myndigheten. Det är en oacceptabel skillnad mellan insatserna
            för män respektive kvinnor.
          </note>
          <note>
            För att uppnå en jämställd arbetsmarknad behöver kvinnor ges
            möjligheter och rustas för jobb på samma villkor som män. Många
            utrikes födda kvinnor som har befunnit sig i Sverige under lång
            tid står utanför arbetskraften i dag. De har ingen kontakt med
            Arbetsförmedlingen över huvud taget, och där har det visat sig
            att uppsökande verksamhet ger resultat. Därför tycker jag att
            Arbetsförmedlingen och kommunerna behöver samarbeta så att dessa
            grupper bättre kan nås. Jag kan inte tänka mig att de bara inte
            vill arbeta, utan de vill bidra till samhället i stort.
          </note>
          <note>
            Jag tror också att Arbetsförmedlingen och för den delen kommunerna
            ska bidra och vara en länk för de nyanlända grupperna som står
            långt från arbetsmarknaden. Vi ska sätta in resurserna där de
            bäst behövs – det är en bra politik, herr talman.
          </note>
          <note type="speaker">
            Anf. 59 Arbetsmarknadsminister YLVA JOHANSSON (S):
          </note>
          <note>
            Herr talman! Regeringen föreslår att RUT-sektorn utvidgas. Erik
            Andersson säger att bidragen halveras. Det är inte sant. Budgeten
            kommer att utökas för RUT-subventionerna. Det som halveras är
            taket, och det har en väldigt marginell inverkan på RUT-tjänsterna.
            Det är inte så att bidraget halveras. De budgetmässiga konsekvenserna
            kommer att bli att större skattesubventioner går till sektorn
            i och med att sektorn utvidgas. Det är inte så att någon individ
            får sitt bidrag halverat.
          </note>
          <note>
            Herr talman! Det är viktigt att se att Moderaterna lite grann
            ropar ”vargen kommer”. Man sa att om den dyra subventionen på
            arbetsgivaravgiften för ungdomar tas bort, då kommer ungdomsarbetslösheten
            att öka. Så lät det i valrörelsen. Så lät det i början av den
            här mandatperioden.
          </note>
          <note>
            Så gjorde vi det. Vi tog bort den dyra subventionen. Vad hände?
            Ungdomsarbetslösheten sjunker kraftigt. Det beror självklart inte
            på att vi tog bort den subventionen, men det som Moderaterna sa
            skulle hända hände inte. I stället blev det ett motsatt utfall.
          </note>
          <note>
            Sedan sa Moderaterna att om man återställer ersättningen i arbetslöshetsförsäkringen
            till en anständig nivå så kommer arbetslösheten att öka.
          </note>
          <note>
            Så gjorde vi det. Vad hände? Arbetslösheten sjunker. Det beror
            självklart inte på att det är en högre ersättningsnivå i a-kassan,
            men inte heller det som Moderaterna sa skulle hända hände .
          </note>
          <note>
            Nu frågar Erik Andersson lite alarmistiskt vem som ska vilja
            anställa, underförstått i ett land där Socialdemokraterna och
            Miljöpartiet styr. Sanningen är ju att vi aldrig någonsin har
            haft så många som har velat anställa som vi har just nu. Jag säger
            inte att det enbart är regeringens förtjänst, men faktiskt är
            det vad som sker: Vi har aldrig någonsin haft så många lediga
            jobb som vi just nu har i Sverige.
          </note>
          <note>
            Mot den bakgrunden kan man väl ta det med en nypa salt när Moderaterna
            säger att resultatet av regeringens politik kommer att bli ökad
            arbetslöshet. Hittills har det inte stämt någon av de gånger ni
            har utmålat det så.
          </note>
          <note>
            Herr talman! Jag ska ta fasta på det som Erik Andersson avslutar
            med, för jag delar nämligen uppfattningen att det behövs ett närmare
            samarbete mellan kommunerna och Arbetsförmedlingen. Jag tycker
            att det är ett konstruktivt förslag, och jag tror att det vore
            bra om man kan arbeta gemensamt med uppsökande verksamhet. Jag
            tror att det är bra om man kan nå inte minst de personer som står
            allra längst ifrån och kanske inte ens är inskrivna på Arbetsförmedlingen.
            En hel del av dem är kvinnor, och de står mycket långt från arbetsmarknaden.
          </note>
          <note>
            Jag väljer att ta fasta på det som jag tycker är ett konstruktivt
            förslag, och jag hoppas att vi ska kunna utveckla det och få stöd
            för det.
          </note>
          <note type="speaker">
            Anf. 60 ERIK ANDERSSON (M):
          </note>
          <note>
            Herr talman! Jag kan ju konstatera att RUT-avdraget har halverats,
            alltså det avdrag som människor får göra om de ska anlita en RUT-tjänst.
            Det har halverats, och i synnerhet nu, när man utvidgar bidraget,
            är det väldigt konstigt att man väljer att halvera det. Vad jag
            säger är: Återställ det , så får vi fler arbetstillfällen! Då
            kan också fler människor som står långt ifrån arbetsmarknaden
            komma in på ett enklare jobb.
          </note>
          <note>
            När jag har varit på besök hos företag inom RUT-sektorn har det
            visat sig att människor som har börjat där jobbar några år, lär
            sig språket och kommer in i det svenska samhället, och sedan går
            de vidare till något annat. Det är en ypperlig metod för människor
            att komma in i det svenska samhället, och det sker oftast i skolan
            eller genom arbete.
          </note>
          <note>
            Arbetsmarknadsministern säger att vi är alarmister, men jag kan
            säga att tillväxten i branschen har dämpats betydligt . Det ser
            man om man tittar på tjänstesektorn när det gäller RUT. Förut
            v ar det en tillväxt på nästan 20 procent per år, och nu hamnar
            den kanske på 1 procent, så det är klart att det som arbetsmarknadsministern
            och regeringen beslutar påverkar våra liv liksom det påverkar
            företagen.
          </note>
          <note>
            Jag kan också nämna för arbetsmarknadsministern så att hon känner
            till det att vi har väldigt höga skatter för personer med låga
            inkomster. En ensamstående i Sverige har en tre gånger så stor
            skattekil som en ensamstående i Danmark. Det är klart att det
            påverkar hur människor väljer att leva.
          </note>
          <note>
            Vi tror på arbete, och vi tror på att människor vill bidra till
            det svenska samhället. Vi tror inte att människor vill gå på bidrag.
          </note>
          <note type="speaker">
            Anf. 61 Arbetsmarknadsminister YLVA JOHANSSON (S):
          </note>
          <note>
            Herr talman! Jag är helt säker på att det har varit ett väldigt
            viktigt steg in i det svenska samhället till egen försörjning
            och också till språkutveck ­ ling för de personer som har fått
            sitt första jobb genom ett RUT-jobb. Reger ­ ingen föreslår ju
            också en utvidgning av RUT-tjänsterna.
          </note>
          <note>
            Men jag vill också säga, herr talman, att också de som får ett
            jobb i någon annan sektor möter samma positiva effekt. Det är
            arbete i sig som är viktigt – att komma in i ett sammanhang, att
            vara behövd, att tjäna egna pengar och försörja sig själv. Det
            är det absolut enskilt viktigaste steget för att etablera sig
            och börja bidra i det svenska samhället.
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellation 2015/16:359 om äldreomsorg
          </note>
          <note type="speaker">
            Anf. 62 Statsrådet ÅSA REGNÉR (S):
          </note>
          <note>
            Herr talman! Karin Rågsjö har frågat mig vilka åtgärder jag anser
            att det behövs för att säkerställa äldres behov av äldreboenden,
            hur jag tänker säkerställa att kommunernas bedömning av socialtjänstlagen
            blir mer likställd över landet samt vilka åtgärder jag vill vidta
            för att minska effekter på jämställdheten, till följd av anhörigas
            insatser vid brist på boenden.
          </note>
          <note>
            Jag har nyligen svarat på liknande interpellationer som också
            gällt tillgången på plats för äldre i särskilt boende, och jag
            kommer därför att till viss del upprepa det som jag svarade då.
          </note>
          <note>
            Äldrepolitiken ska skapa förutsättningar för jämlikhet, delaktighet
            och trygghet och stimulera att äldre kvinnor och män kan leva
            ett aktivt och gott liv efter arbetslivets slut. För att kunna
            göra det är tillgången till ändamålsenliga bostäder för äldre
            en viktig fråga. I syfte att öka antalet bostäder för äldre har
            regeringen i budgetpropositionen för 2016, med stöd av Vänsterpartiet,
            aviserat att det ska införas ett nytt investeringsstöd. Stödet
            ska stimulera ombyggnation och nybyggnation av särskilt boende
            samt hyresbostäder på den ordinarie bostadsmarknaden som riktar
            sig till personer över 65 år. Stödet ska också lämnas för att
            främja kvarboende för äldre personer genom mindre anpassningar
            av gemensamma utrymmen i det befintliga bostadsbeståndet.
          </note>
          <note>
            Investeringsstödet uppgår till 150 miljoner kronor 2016. Stödet
            beräknas därefter successivt byggas ut till 300 miljoner kronor
            2017 för att sedan permanentas på 400 miljoner kronor från och
            med 2018. Förslaget om ett nytt investeringsstöd bereds för närvarande
            på Socialdepartementet.
          </note>
          <note>
            Regeringen har dessutom gett en särskild utredare i uppdrag att
            ta fram förslag till en nationell kvalitetsplan för äldreomsorgen.
            Utredaren ska bland annat analysera om det finns behov av en ny
            boendeform där äldre personer som inte behöver omfattande vård
            och omsorg dygnet runt ändå kan få tillgång till trygghet och
            social gemenskap. Utredaren ska i detta sammanhang överväga om
            kommunerna bör ges ökade möjligheter att lämna stöd till äldre
            personer som inte bedöms behöva särskilt boende med dygnetruntomsorg
            eller om boendebegreppet i socialtjänstlagen bör utvecklas.
          </note>
          <note>
            Utredaren ska vidare rapportera inom delområdet högre kvalitet
            och effektivitet. Såväl de äldre som deras anhöriga ska känna
            sig trygga med att omsorgen är god. De äldre ska så långt som
            möjligt själva välja när och hur stöd och service ges. Utredaren
            ska redo visa sina förslag senast den 31 mars 2017.
          </note>
          <note>
            Karin Rågsjö frågar hur jag vill minska effekter på jämställdheten,
            eller ojämställdheten, till följd av anhörigas insatser vid brist
            på boenden. Regeringen beräknar att avsätta 2 miljarder kronor
            per år 2016–2018 för att öka bemanningen i äldreomsorgen – även
            detta i samarbete med Vänsterpartiet. Rätt bemanning är en viktig
            faktor både för att öka tryggheten för dem som behöver insatserna
            och deras anhöriga och för att främja en god arbetsmiljö för dem
            som arbetar inom äldreomsorgen. Det är en viktig jämställdhetsfråga
            eftersom majoriteten bland dem som behöver äldreomsorg och bland
            dem som arbetar inom äldreomsorgen är kvinnor.
          </note>
          <note>
            Äldre får ofta betydande hjälp från sina barn eller andra närstående.
            Det finns inga stora skillnader mellan kvinnors och mäns omsorgsgivande
            när det gäller tid, enligt en rapport från Socialstyrelsen 2012.
            Det är lika vanligt att kvinnor och män minskar sin arbetstid
            eller slutar arbeta på grund av omsorg om föräldrarna, enligt
            en färsk avhandling om anhörigomsorg från Petra Ulmanen. I avhandlingen
            framgår att det är vanligare att omsorgsgivandet ger negativa
            konsekvenser för döttrarnas välbefinnan ­ de och arbetssituation
            än för sönernas.
          </note>
          <note>
            Vård och omsorg av äldre kvinnor och män utgör en central del
            av välfärdspolitiken och berör många människor. Därför kommer
            jag även i fortsättningen att hålla stort fokus på frågan.
          </note>
          <note type="speaker">
            Anf. 63 KARIN RÅGSJÖ (V):
          </note>
          <note>
            Herr talman! Tack , Åsa Regnér , för svaret! Frågan om äldres
            möjligheter att få flytta hemifrån har diskuterats länge, inte
            bara i år utan i ett decennium. Äldres möjligheter att flytta
            har verkligen minimerats. Det kostar på för oroliga äldre, som
            nu får gilla läget när ångesten kommer krypande, och det kostar
            på för anhöriga. Otrygga äldre innebär också otrygga anhöriga.
          </note>
          <note>
            Statsrådet tog i sitt svar upp det nya investeringsstödet som
            har förhandlats fram tillsammans med Vänsterpartiet. Det riktar
            sig till att främja kvarboende för personer över 75 år. Det är
            jättebra att vi har lyckats få fram detta stöd. Det är mer än
            vad den borgerliga regeringen lyckades med under sina åtta år.
          </note>
          <note>
            Det handlar inte bara om lägenheter , utan det handlar om att
            biståndsbedömningen ser olika ut runt om i landet. Det blir allt
            svårare att få plats i vård och omsorg. Låt oss titta på perioden
            från 2002 till 2011. Det har försvunnit 20 000 platser. Det är
            en astronomisk siffra. Andelen personer över 65 år i särskilt
            boende har minskat från 7,5 procent till 5,2 procent. Det ansvaret
            ligger mycket på den förra regeringen och även på regeringen dessförinnan,
            men nu ska vi titta framåt.
          </note>
          <note>
            Samtidigt ser vi att fler äldre får omfattande hemtjänstinsatser.
            Det kan också vara jobbigt för den äldre att ha tio personer springande
            i lägenheten fram och tillbaka. Så ser det ut i stora delar av
            landet – tyvärr.
          </note>
          <note>
            Socialstyrelsen har tittat på dessa frågor och skrivit en rapport,
            Vård och omsorg om äldre (2015) , och där framgår att möjligheterna
            för äldre att bo i särskilt boende har begränsats under de senaste
            fem åren. Ansvaret är egentligen inte Åsa Regnérs, utan vi måste
            prata om framtidens äldreomsorg. Olika typer av boenden måste
            skapas.
          </note>
          <note>
            Det är bra att det har tillsatts en utredning som ska titta på
            och analysera vilka typer av boendeformer som finns och som ska
            finnas i framtiden. 80 ‑ åringarna ser olika ut. En del klarar
            sig med lite lätta inslag av trygghet – om jag får uttrycka mig
            så – medan andra har stora vårdbehov.
          </note>
          <note>
            Ett åttiotal kommuner uppger att de har brist på boenden i förhållande
            till antalet äldre. Det är många kommuner. Vi står inför stora
            problem, eller utmaningar som vi säger på politikerspråk. Jag
            behöver fler svar från Åsa Regnér.
          </note>
          <note type="speaker">
            Anf. 64 Statsrådet ÅSA REGNÉR (S):
          </note>
          <note>
            Herr talman! Tack, Karin Rågsjö, för ditt engagemang i frågan.
            Det här är utan tvivel en viktig fråga nu och för framtiden.
          </note>
          <note>
            SVT gjorde nyligen en intressant granskning. Under granskningen
            tog man upp frågan att den egentligen fina kvarboendeprincipen
            ibland har blivit ett fängelse för vissa individer som hellre
            vill flytta någonstans men att erbjudandena inte finns . Precis
            som Karin Rågsjö säger har under de senaste tio åren en alldeles
            för stor del av platserna försvunnit snarare än att nya har skapats.
          </note>
          <note>
            En annan intressant sak som stannade kvar hos mig – vi känner
            till det sedan tidigare, men det kom fram i granskningen – var
            att resursstarka individer eller äldre kvinnor och män med resursstarka
            talföra släktningar som är väl pålästa eller har statusjobb föreföll
            ha lättare att få rättigheter tillgodosedda för sig själva eller
            för den anhöriga de pratar för. Så ska det inte vara. Själva grejen
            med välfärdssamhället är att det ska finnas en solidarisk modell
            där rättigheterna ska uppfyllas och behoven tillgodoses vem man
            än är. Det är vad vi i stor utsträckning försöker bygga upp tillsammans
            med Vänsterpartiet, vilket jag är glad över.
          </note>
          <note>
            Investeringsstödet har nyss införts, och vi måste se hur det
            faktiskt verkar. Jag är beredd att verkligen föra aktiva samtal
            eftersom det utan tvivel är fråga om kvalitet.
          </note>
          <note>
            Jag gör själv en äldreresa genom Sverige, det vill säga jag besöker
            tio orter på ett systematiskt sätt. Det är orter som representerar
            olika utmaningar och många gånger ger fina exempel på hur man
            kan arbeta med äldreomsorg. Där kommer ofta frågan upp om att
            bedömningarna är olika i olika kommuner. Det kan också vara så
            inom ett län eller en region.
          </note>
          <note>
            Utredningen om kvalitet i äldreomsorgen har till uppgift att
            titta på dessa frågor. Jag har själv besökt Linköping, där det
            finns ett exempel på att man förenklat biståndsmodellen. Det är
            oklart om den modellen fungerar i förhållande till socialtjänstlagen.
            Utredningen om kvalitet i äldreomsorgen tittar över exemplen,
            men regeringen avser också att se över socialtjänstlagen längre
            fram. Direktiven är inte klara än, men det faktum att man upplever
            att det finns orättvisor är alarmerande. Det håller jag verkligen
            med om.
          </note>
          <note>
            Karin Rågsjös fråga handlar om hur man ska leva sitt liv och
            över huvud taget få bäst stöd. En stor fråga som har kommit fram
            när jag har rest runt och talat med personal och äldre är ensamhet.
            Det handlar om existentiella frågor. Kroppen kanske inte fungerar
            som förut, men man har fortfarande behov av vänskap, närhet, humor,
            roliga samtal, att ta del av nyheter och så vidare. Det har naturligtvis
            att göra med var man bor, om man kan komma ut och så vidare. Det
            är en fråga som utredningen tittar på. Det är inte helt klart
            hur vi politiker kan stödja, men vi kan åtminstone skapa så goda
            villkor som möjligt runt omkring. Det handlar om att vara människa.
            Vi vet också att vi lever allt längre.
          </note>
          <note type="speaker">
            Anf. 65 KARIN RÅGSJÖ (V):
          </note>
          <note>
            Herr talman! Det är precis som statsrådet säger – i dag fordras
            det nästan att man som äldre har en torped vid sin sida. Då menar
            jag inte bokstavligt utan en anhörig som fixar livet för en. Det
            är ganska orättfärdigt mot de äldre som inte har det, för de hamnar
            definitivt i bakvattnet.
          </note>
          <note>
            Socialtjänstlagen, som skrevs på 70-talet, är tydlig med att
            äldre ska få leva ett värdigt liv och ha ett välbefinnande och
            att kommunerna ska inrätta särskilda boendeformer för detta.
          </note>
          <note>
            Det ser som sagt olika ut i landet och i de olika regionerna.
            När det exempelvis inte finns äldreboenden utan folk, kvinnor
            och män, som är väldigt sjuka bor hemma innebär det att de belastar
            sjukvården på ett helt annat sätt. Man behöver bara gå in på en
            akutavdelning här i Stockholm för att förstå att det finns något
            slags systemfel. Där ligger väldigt många äldre människor med
            djup ångest som kanske inte är supersjuka men behöver hjälp och
            vård på olika sätt. Det behövs någon sorts nationell omvärdering
            av äldres behov, tycker jag, och av andra typer av boende än att
            de ska tvingas bo kvar hemma.
          </note>
          <note>
            Nu är en del saker så att säga satta i sjön, och det är vi glada
            för efter ­ som det här är en fråga som tickar på. Exempelvis
            skulle oro och otrygghet kunna bedömas som grund för att få flytta
            hemifrån. I nuläget är det i ställ ­ et en demensdiagnos eller
            att man är väldigt sjuk som krävs för att få en plats. Det finns
            olika utredningar som visar att man kanske bara bor ett antal
            månader på ett äldreboende innan man dör eftersom man är så skrutt
            ­ ig när man väl får flytta. Då har det i stället blivit något
            slags terminal ­ ­ boende.
          </note>
          <note>
            En bra äldreomsorg är som sagt inte bara en välfärdsfråga. Det
            är också en jämställdhetsfråga; det är jag helt övertygad om.
            Kvinnor är över ­ representerade när det gäller både personal
            och anhöriga, och i äldre par är det oftast kvinnorna som överlever
            sina män och som ibland också är vårdare av sina män. Det är inte
            helt ovanligt. När kvinnor har ganska låg inkomst i jämförelse
            med män blir det också så att om de går ned i tid för hjälpa exempelvis
            sina föräldrar kommer det direkt att märkas på pen ­ sions ­ be
            ­ ­ ­ sk d ­ ­ ­ et. Det här är som sagt ett gigantiskt samhällsproblem.
          </note>
          <note>
            I dag kan du om du är äldre och har god ekonomi köpa helt andra
            tjänst ­ er. Du kan till och med köpa dig ett boende. Så ser det
            ut. Då blir det en klassfråga – det blir de som har sämst ekonomi
            som får stanna kvar hemma medan de andra kan leva något bättre
            med sin goda ekonomi som säkerhet. Så ska det inte vara i ett
            samhälle där alla betalar skatt. Vi i Vänsterpartiet menar att
            det måste till någon typ av lagändring. Nu ska också socialtjänstlagen
            ses över.
          </note>
          <note>
            Det ser också väldigt olika ut i regionerna. Även i Stockholm
            med sina 14 stadsdelar ser det olika ut. Det handlar om vilken
            biståndsbedömare man möter, vilken ekonomi man har och så vidare.
            Även om det ser bättre ut i Stockholm nu än på åtta år är det
            ändå lite kasinoartat, och så ska det inte heller vara.
          </note>
          <note>
            Jag bara undrar: Hur tänker statsrådet säkerställa att kommunernas
            bedömning av socialtjänstlagen blir mer likställd över landet?
          </note>
          <note type="speaker">
            Anf. 66 Statsrådet ÅSA REGNÉR (S):
          </note>
          <note>
            Herr talman! Tack, ledamoten! Som jag sa: Både när vi tittar
            på öppna jämförelser, som är ett sätt att mäta självupplevelse
            av kvalitet i äldreomsorgen, och när jag och andra reser genom
            Sverige för att titta på exempel på äldreomsorg ser vi många bra
            exempel även på äldreboenden. Jag tycker att det är viktigt att
            säga det, för det är ofta resultatet av stort engagemang – det
            kan vara professionellt engagemang, men ändå – från duktiga kvinnor
            och män, allra oftast kvinnor, som arbetar i den här sektorn och
            försöker göra sitt bästa , och i många fall från trots allt framsynta
            politiker. Jag tycker att det är viktigt att slå fast.
          </note>
          <note>
            Jag håller med om att det finns för mycket godtycklighet och
            svårigheter för äldre att hävda sin rätt. Jag är själv anhörig
            och känner väl till hur det är. När man är drabbad av till exempel
            en demenssjukdom måste man ha någon som företräder en. Då är man
            väldigt utlämnad, och då vill det samhälle jag – och Karin Rågsjö,
            tror jag – står för verkligen vara där och stå vid den personens
            sida.
          </note>
          <note>
            Vi har ett läge vi vill förändra. Vi vill ha bättre tillgång
            till bostäder, och därför har vi investeringsstödet. Men jag är
            också glad över bemanningssatsningen som vi gemensamt har arbetat
            fram. När jag reser och när jag har kontakt med parter, SKL och
            så vidare, ser jag exempel på att det är en efterlängtad satsning.
            De här medlen har betalats ut ganska omgående. Det ska följas
            upp, men det jag hör är ändå att man verkligen använd ­ er medlen
            som det var tänkt – man fyller ut ofrivilliga deltider till heltider,
            man kan lägga scheman som är bättre för både personal och de äldre
            och man kan vara mer hos de äldre som bor kvar. Det bästa är ju
            om man som äldre får en bra hemtjänst eller stöd på äldreboende
            för att man vill vara just där, men även om man väntar på att
            komma in på äldreboende är det viktigt att det finns bra hemtjänst
            och bra personal omkring en.
          </note>
          <note>
            Jämställdhetsfrågan är verkligen stor. Jag brukar tänka att det
            är tur att jag är feminist sedan så himla många år, för är man
            det inte redan behöver man bli det när man blir pensionär eftersom
            orättvisorna är så stora.
          </note>
          <note>
            Jag är därför glad att Pensionsgruppen har tagit initiativ till
            ett jämställdhetsprojekt för att titta på vad man kan göra här
            och nu, men som vi vet handlar det här om systematiska jämställdhetsorättvisor
            livet igenom.
          </note>
          <note>
            Dessvärre är det fortfarande så för kvinnor i äldreomsorgen,
            som är ett exempel på en kvinnodominerad sektor på arbetsmarknaden,
            att arbetstider och andra villkor ofta gör att deras inkomster
            blir väldigt låga. När man själv går i pension kan man inte alltid
            ens välja vilket äldreboende man vill till trots att man är biståndsbedömd.
            Något kan man säkert välja, men kanske inte det man helst vill
            till.
          </note>
          <note>
            Det här är också en fråga som vi verkligen måste hålla ögonen
            på. Det gäller mig, och det gäller mina kollegor i regeringen.
            Vi behöver jobba tillsammans i regeringen. Jag vill påstå att
            vi gör det, vi som har närmast ansvar för det här – det är arbetsmarknadsministern,
            socialförsäkringsministern, bostadsministern och jag – och att
            vi försöker förbättra detta tillsammans.
          </note>
          <note type="speaker">
            Anf. 67 KARIN RÅGSJÖ (V):
          </note>
          <note>
            Herr talman och statsrådet! Det här är verkligen en välfärdsfråga,
            och det är klart att det gör skillnad om man satsar på välfärden
            så som vi och regeringen har gjort med våra förslag. Vi hoppas
            på mer till just välfärden.
          </note>
          <note>
            Det är också en fråga för exempelvis dementa. Det är ett ökande
            antal personer i Sverige – om 15 år beräknas 250 000 ha en demenssjukdom.
            Det finns en väldig oro hos dem att inte heller de ska få plats
            i olika typer av boenden.
          </note>
          <note>
            Det är verkligen en fråga om värdighet att ha tillgång till olika
            boenden i stället för att vara hemma med massor av människor som
            kommer och går. Man kan exempelvis ha 5–6 timmars hemtjänst per
            dygn. Det blir väldigt jobbigt med människor som springer ut och
            in.
          </note>
          <note>
            Det är som jag sa tidigare: Vi kan inte ha ett system där förutsättningen
            är att man har mycket pengar på banken eller anhöriga som talar
            för en, utan vi måste ha någon sorts jämlik äldreomsorg. Det är
            oerhört viktigt. Många är ensamma i dag, eller så har man ganska
            genomfrusna kontakter med sina anhöriga. Så kan det också vara
            i livet.
          </note>
          <note>
            Det här är verkligen en framtidsfråga. Jag tror att det handlar
            om att både bygga olika typer av lägenheter och skanna av vad
            det behövs för typer av boenden. Det är inte bara servicebostäder
            eller trygghetsboenden som behövs. Man måste vara lite mer kreativ.
          </note>
          <note>
            Man måste också satsa på välfärden. Det är klart att det är väldig
            skillnad mellan att satsa pengar på välfärden och att satsa på
            skattesänkningar för 140 miljarder, som den förra regeringen gjorde.
            Det är dags för en mer jämlik äldreomsorg, helt enkelt, och då
            behövs det mer pengar till välfärden.
          </note>
          <note type="speaker">
            Anf. 68 Statsrådet ÅSA REGNÉR (S):
          </note>
          <note>
            Herr talman! Tack, Karin Rågsjö, för debatten! Det här är verkligen
            en viktig fråga.
          </note>
          <note>
            Något vi inte har nämnt men som är självklart är att kommunerna
            själva har huvudansvaret för äldreomsorgen och dess genomförande.
            Från na ­ tionell nivå behöver vi dock stödja där det behövs,
            och här finns det flera områden där alla aktörer behöver arbeta
            tillsammans.
          </note>
          <note>
            Jag ser fram emot att se uppföljningen av bemanningssatsningen.
            Det är en historiskt stor satsning, och det är viktigt att se
            hur den har fungerat. Det jag hör är positivt, men vi måste lära
            oss mer.
          </note>
          <note>
            Utredningen om kvalitet i äldreomsorgen har ett tydligt uppdrag
            att föra en dialog med politiska partier och förstås andra företrädare.
            Men i och med att utredningens arbete fortskrider ser jag att
            vi har en arena för att prata om de här frågorna – utöver att
            vi måste få igång byggandet, bland annat genom investeringsstödet.
          </note>
          <note>
            Överläggningen var härmed avslutad.
          </note>
          <note>
            § 12 Svar på interpellation 2015/16:431 om barnäktenskap
          </note>
          <note type="speaker">
            Anf. 69 Statsrådet ÅSA REGNÉR (S):
          </note>
          <note>
            Herr talman! Boriana Åberg har frågat mig vad jag avser att göra
            för att tillse att asylsökande barns rättigheter respekteras även
            om de är gifta. Boriana Åberg har också frågat mig vad jag avser
            att göra för att tillse att socialtjänsten ges de direktiv som
            behövs för att minderåriga flickor inte ska behandlas som vuxna
            kvinnor.
          </note>
          <note>
            Barn ska vara barn. Flickor ska inte leva som vuxna kvinnor.
            Varje flicka och pojke har rätt till sin barndom och ungdom. Barn
            ska utvecklas, gå i skolan och leva i frihet från vuxenlivets
            ansvar. Barndomen har både ett värde i sig själv och är en förberedelse
            för vuxenlivet, och den är därför en förutsättning för att bli
            en fri och självständig ung kvinna med drömmar och önskningar
            om den egna framtiden.
          </note>
          <note>
            Inledningsvis vill jag framhålla att ensamkommande barn har samma
            rättigheter som övriga barn i Sverige enligt FN:s konvention om
            barnets rättigheter. FN:s kommitté för barnets rättigheter ser
            ensamkommande barn som en särskilt utsatt grupp som inte alltid
            får sina rättigheter tillgodosedda. Lika viktigt är det att man
            själv känner till sina egna rättigheter. Det är en utmaning för
            Sverige och övriga länder i Europa att under den exceptionella
            situation som nu råder säkerställa dessa barns mänskliga rättigheter.
          </note>
          <note>
            Barnäktenskap är ett sätt att kontrollera flickor och kvinnor.
            När en flicka gifts bort berövas hon sin självständighet och blir
            en mans egendom. Sverige kan inte förbjuda barnäktenskap i andra
            länder, men vi kan verka för att andra länder förbjuder barnäktenskap.
            För de flickor som befinner sig i Sverige ska vi säkerställa att
            de får det skydd och stöd som de behöver och har rätt till.
          </note>
          <note>
            Asylsökande flickor och pojkar som kommer till Sverige utan sina
            föräldrar och är gifta ska betraktas som ensamkommande barn i
            vårt mottagningssystem. Det innebär att gifta flickor ska tas
            om hand på samma sätt som alla övriga ensamkommande barn. Det
            är socialtjänstens uppgift att utreda och bedöma vad flickan har
            för behov av insatser enligt socialtjänstlagen. Den omständigheten
            att en flicka är gift är ofta ett skäl för socialtjänsten att
            särskilt uppmärksamma flickans situation och behov av stöd. När
            socialtjänsten tar ställning till var det är mest lämpligt att
            flickan placer ­ as måste alltid en individuell bedömning göras.
            Det är viktigt att komma ihåg att omständigheterna kan se olika
            ut, och det går därför inte att uttala sig generellt om vad som
            är en lämplig placering. En bedömning måste göras i varje enskilt
            fall, och i socialtjänstens bedömning ska alltid barnets bästa
            särskilt beaktas.
          </note>
          <note>
            Asylsökande barns rättigheter ska givetvis respekteras oavsett
            familjeförhållanden. Barnets bästa enligt barnkonventionen ska
            vara ledstjärna och avgörande för vilken placeringsform som är
            lämplig för varje flicka. I den bedömningen ingår att lyssna på
            barnet. Socialtjänstens ansvar för barnen påverkas inte av huruvida
            ett äktenskap erkänns eller inte i Sverige – det är alltjämt detsamma.
            Jag och övriga i regeringen förutsätter att svensk lag följs och
            har fullt förtroende för de instanser som ska utöva tillsyn över
            tillämpningen av vår lagstiftning.
          </note>
          <note>
            När det gäller frågan om behovet av direktiv för att minderåriga
            flickor inte ska behandlas som vuxna kvinnor är jag mycket angelägen
            om att alla socialsekreterare har rätt förutsättningar för att
            kunna utföra sitt viktiga arbete. Socialstyrelsen publicerade
            i mitten av februari ett förtydligande av stödet för socialtjänsten
            avseende ensamkommande barn som är gifta, i form av frågor och
            svar på myndighetens webbplats. Tillsammans med övriga frågor
            och svar om ensamkommande barn är de ett komplement till vägledningen
            Socialtjänstens arbete med ensamkommande barn och ungdomar . Socialstyrelsen
            har också på regeringens uppdrag inrättat en svarsfunktion för
            frågor som har koppling till flyktingsituationen för att stödja
            socialtjänsten i arbetet.
          </note>
          <note>
            Regeringen har vidtagit en rad viktiga åtgärder för att stödja
            kommunerna med anledning av flyktingsituationen. Exempel på dessa
            åtgärder är att ersättningarna till kommunerna för mottagande
            av nyanlända höjdes den 1 januari 2016, ett extra tillskott på
            9,8 miljarder kronor i höstas till kommuner och landsting för
            att hantera flyktingsituationen samt satsningen på bemanning och
            kompetens inom den sociala barn- och ungdomsvården om 250 miljoner
            kronor årligen under 2016–2019. Regeringen gav vidare i januari
            2016 Socialstyrelsen i uppdrag att revidera den nämnda vägledningen
            till socialtjänsten i arbetet med ensamkommande barn och unga.
          </note>
          <note>
            För mig som barn- och jämställdhetsminister i en feministisk
            regering är det helt grundläggande att genomgående stå på flickors
            och kvinnors sida. Socialtjänsten behöver ha ett tydligt jämställdhetsperspektiv
            i sitt ar ­ bete med de ensamkommande barnen. Vi har en chans
            att ge de flickor som nu kommit till vårt land ett nytt liv, och
            vi ska inte svika dem. Reger ­ ingen tar arbetet mot barnäktenskap
            på största allvar. De lagändringar som gjordes 2014 för att stärka
            skyddet mot barnäktenskap och tvångsäkten ­ skap kommer att utvärderas.
            Jag och övriga i regeringen kommer att följa utvecklingen noga
            , och vi är, som jag nämnt tidigare i debatten om barn ­ äktenskap,
            beredda att vid behov överväga ytterligare åtgärder.
          </note>
          <note type="speaker">
            Anf. 70 BORIANA ÅBERG (M):
          </note>
          <note>
            Herr talman! Jag vill tacka ministern för svaret.
          </note>
          <note>
            Att minderåriga flickor gifts bort mot sin vilja är tyvärr vanligt
            i många länder. Uråldriga traditioner förvandlar flickor till
            en handelsvara som kan byta ägare. Flickorna berövas allt – trygghet,
            barndom, möjlighet till utbildning, utveckling, självständighet:
            Allt!
          </note>
          <note>
            Dessvärre har Sverige inte varit förskonat från tvångsäktenskap
            där minderåriga har blivit bortgifta med någon som familjen har
            valt utan att myndigheterna har agerat. För inte så lång tid sedan
            gavs det dispens för giftermål av barn som fyllt 15 år, av kulturella
            skäl. Först i juli 2014 trädde lagen om stärkt skydd mot tvångsäktenskap
            och barnäktenskap i kraft. Huruvida den fyller sitt syfte är en
            annan fråga som jag avser att återkomma till.
          </note>
          <note>
            När jag skrev min initiala fråga, som föranledde denna interpellation,
            hade det uppdagats att i fem av de sex kommuner som tog emot flest
            ensamkommande barn placerades gifta, minderåriga flickor tillsammans
            med sina så kallade makar – trots Sveriges hållning mot barnäktenskap,
            trots lagstiftningen och trots FN:s barnkonvention åsidosattes
            dessa barns rätt att vara just barn.
          </note>
          <note>
            Ministern skriver i sitt svar att ”för de flickor som befinner
            sig i Sverige ska vi säkerställa att de får det skydd och stöd
            som de behöver och har rätt till.” Men ministern skriver också:
            ”När socialtjänsten tar ställning till var det är mest lämpligt
            att flickan placeras måste alltid en individuell bedömning göras.”
            En så kallad individuell bedömning betyder att vi bortser från
            principen om allas likhet inför lagen. Den öppnar möjligheten
            för en pressad socialtjänst att bedöma att den minderåriga flickan
            ska placeras med sin vuxne make, vilket också har skett stor utsträckning,
            bland annat i Malmö.
          </note>
          <note>
            Kan ministern föreställa sig ett scenario där en minderårig föräldralös
            svensk flicka placeras hos en äldre, vuxen pojkvän? Varför ska
            vi accep ­ tera detta när det gäller en flyktingflicka? Vi har
            en lag som förbjuder barnäktenskap, och den lagen gäller alla
            barn, oavsett om de heter Stina eller Zainab, oavsett om de är
            födda i Sverige eller söker skydd här. Att låta barn som har fyllt
            15 år bo tillsammans med vuxna makar är att legi ­ timera barnäktenskap,
            om än indirekt. Jag tycker att det är fel.
          </note>
          <note type="speaker">
            Anf. 71 Statsrådet ÅSA REGNÉR (S):
          </note>
          <note>
            Herr talman! Detta är en stor och mycket angelägen fråga. Jag
            talade väldigt tydligt om att jag tycker att barn ska vara barn.
            Flickor ska vara flickor alldeles oavsett omständigheterna när
            de kom. Att socialtjänsten ska göra individuella bedömningar är
            hela utgångspunkten i socialtjänstlagen. Det är just därför som
            kommunerna omhändertar de ensamkommande barnen, så att de kan
            få en individuell bedömning av socialtjänsten utifrån sina behov,
            enligt socialtjänstlagen. I detta arbete ska förstås svensk lag
            beaktas och efterföljas.
          </note>
          <note>
            Att de här flickorna ska kunna få en ny chans i Sverige till
            ett liv som utgår från deras behov tycker jag är otroligt viktigt.
            Det pågår också ett arbete vid Östergötlands länsstyrelse om hedersrelaterat
            våld, och de har avrapporterat särskilda uppdrag runt det. De
            har fått ganska mycket frågor från socialtjänster om hur man ska
            hantera detta. Nu får de inte riktigt lika många frågor längre.
            Såvitt jag förstår tror man sig ha hittat rutiner för att helt
            enkelt kunna stödja flickorna på bästa sätt, det vill säga betrakta
            dem som andra ensamkommande barn.
          </note>
          <note>
            Jag kom ganska nyligen från FN:s stora möte i New York om kvinnors
            och flickors rättigheter med Commission on the Status of Women,
            kvinnokommissionen. Frågan om migration och jämställdhet var av
            naturliga skäl väldigt stor där. Sverige ordnade ett seminarium
            på temat, och där kom frågan om barnäktenskap upp. Den speciella
            rapportören för våld mot kvinnor, Zainab Bangura, kallar barnäktenskap
            för negative coping strategy. Andra vuxna, kanske föräldrar och
            så vidare, tror att de skyddar en flicka genom att gifta bort
            henne – då är hon åtminstone bara den mannens egendom. Zainab
            Bangura befarar att barnäktenskapen därför ökar.
          </note>
          <note>
            Vi måste i Sverige vara väldigt noga med och duktiga på att stödja
            flickorna och inte svika dem, som jag sa i mitt svar. Men vi måste
            också tillsammans i de nätverk vi har och med de kontakter vi
            har, till exempel de partier som Boriana Åberg pratar med i Europaparlamentet,
            stödja insatser för jämställdhet, flickors rättigheter och sexuella
            och reproduktiva rättigheter och hälsa.
          </note>
          <note>
            Problemet med barnäktenskap är att man inte bara vill kontrollera
            flickor och kvinnor, utan också deras sexualitet. Man tycker att
            man har rätt till det från föräldrars och mäns sida. Vi måste
            hjälpas åt att bryta detta i Sverige och i världen genom de insatser
            vi gör. Hade vi gjort mer sedan Kairokonferensen 1994 och Pekingkonferensen
            1995 för att stödja och genomföra det världen kom överens om angående
            sexuella och reproduktiva rättigheter och hälsa vill jag hävda
            att färre flickor hade behövt giftas bort. De hade kunnat värja
            sig mer, haft större utrymme och varit i skolan mer. Färre föräldrar
            hade sett det här som den enda lösningen eller till och med en
            bra lösning, och färre män hade gått med på att gifta sig med
            flickor.
          </note>
          <note>
            Det är dock inte för sent, men vi måste se hela sammanhanget.
            Jag från min sida tänker jobba med de myndigheter och aktörer
            som jag har rela ­ tioner till och ansvar för i Sverige, men också
            se på hela den globala kedjan. Det här är en jättefråga, och många
            flickor används i pågående konflikter genom att barnäktenskap
            är så vanliga.
          </note>
          <note type="speaker">
            Anf. 72 BORIANA ÅBERG (M):
          </note>
          <note>
            Herr talman! Det är glädjande att ministern är så tydlig angående
            barnäktenskapen, och jag välkomnar det arbete ministern gör internationellt
            för att förhindra denna hemska företeelse, som berövar många människor
            deras barn och även tar många liv.
          </note>
          <note>
            Jag vill ändå förflytta fokus till Sverige igen. Det handlar
            om de individuella bedömningarna. Jag vill gärna upplysa ministern
            om att de individuella bedömningarna innebär att man indirekt
            erkänner barnäktenskap i vissa fall. Hon har säkert hört detta
            från barnombudsmannen och Juno Blom. Förutom det är dessa bedömningar
            förknippade med en del prakt ­ is ­ ka svårigheter, som jag vill
            belysa.
          </note>
          <note>
            Jag vågar påstå att socialtjänstens möjlighet att göra rättvisa
            bedömningar i fall som berör barnäktenskap är begränsade. Först
            och främst saknas det erfarenhet. Under lång tid har problemet
            med barnäktenskap i Sverige förtigits, bland annat av rädsla för
            att bli anklagad för främlingsfientlighet. Årligen ringer hundratals
            barn, pojkar som flickor, till frivilligorganisationers hjälptelefoner
            och berättar att de riskerar att bli bortgifta. Ändå är det bara
            19 fall som har gått till åklagare, och inget åtal har väckts
            sedan lagen om skydd mot tvångsäktenskap och barnäktenskap infördes
            för två år sedan.
          </note>
          <note>
            Om socialtjänsten saknar kunskap att hjälpa barn som är födda
            i Sverige, talar svenska och vet hur samhället fungerar, hur ska
            de då kunna hjälpa flyktingflickorna? Dessa flickor flyr från
            krig, är traumatiserade och har ingen bra erfarenhet av myndigheterna
            i sina länder. Kan vi verkligen förvänta oss att de ska öppna
            sig inför en socialsekreterare och svara på frågan om de känner
            sig trygga med sina vuxna män?
          </note>
          <note>
            Dessa flickor vet vad de har men inte vad de kan få. De kommer
            från kulturer där kvinnorna är mycket mindre jämställda, där det
            behövs en far, en bror eller en make för att de ska kunna klara
            sig i livet och där det inte ens är tillåtet att reflektera över
            att de är enskilda individer. Kan vi verkligen förvänta oss att
            dessa flickor ska våga berätta för socialsekreteraren om sina
            önskningar och drömmar? Dessutom brukar dessa samtal ske via tolk,
            och det upplevs också som en säkerhetsrisk från flickornas sida.
            Det måste vi ta i beaktande. Man misstror tolkens tystnadsplikt.
            Hedersnorm ­ erna är också väldigt starka i dessa fall.
          </note>
          <note>
            Höstens flyktingkris har varit en mycket hård prövning för kommunernas
            socialtjänster. Socialsekreterare gick på knäna, utbildad personal
            saknades och saknas fortfarande, ensamkommande barn försvann från
            boendena och så vidare. Det finns stora brister när det gäller
            familjehem. Barn har placerats hos brottslingar och blivit misshandlade
            och utnyttjade. Flykt ­ ingkrisen är långt ifrån över. Därför
            måste vi vara förberedda på att möta dem som är mest skyddslösa,
            nämligen barnen, och särskilt de barn som har fått axla vuxet
            ansvar.
          </note>
          <note type="speaker">
            Anf. 73 Statsrådet ÅSA REGNÉR (S):
          </note>
          <note>
            Herr talman! Jag tackar Boriana Åberg för hennes engagemang i
            frågan, som verkligen är viktig.
          </note>
          <note>
            Som jag sa dyker inte de här flickorna bara upp, utan det finns
            en lång historia av förtryck och långa kedjor av nedvärderande
            av kvinnor. Vi måste arbeta tillsammans även med det. Beskrivningarna
            blir ibland annars helt oförståeliga och obegripliga.
          </note>
          <note>
            Socialtjänsten har som myndighet samma uppdrag som alla andra
            att jobba med jämställdhetsfrågor – mot ojämställdhet, fördomar
            och stereotyper och för jämställdhet. Socialtjänsten ska kunna
            hjälpa dem den möter med deras individuella behov.
          </note>
          <note>
            Socialtjänsten är under stark press. Det är alldeles riktigt.
            Därför har regeringen vidtagit en mängd åtgärder. Vi har bland
            annat genom överenskommelser med oppositionen avsatt 8 miljarder
            till kommunerna för flyktingmottagande. Vi har från regeringens
            sida avsatt 1 miljard till den sociala barn- och ungdomsvården.
            Vi har också vidtagit en rad stärkande åtgärder för att komma
            till rätta med de brister man fått syn på under flykt ­ ingkrisen,
            något som människor som arbetar i socialtjänsten jobbar väldigt
            hårt med. Tyvärr överlämnade din regering, Boriana Åberg, en socialtjänst
            i väldigt stark kris, vilket är väl belagt. Därför blev också
            de här problemen ännu större.
          </note>
          <note>
            När det gäller flickornas rättigheter är jag helt övertygad om
            att ankomsten till Sverige måste innebära en nystart och en möjlighet
            för dem precis som för alla andra. De ska bli sedda utifrån de
            behov de har. De ska bli erbjudna samma utbildningsmöjligheter
            och stöd som alla andra.
          </note>
          <note>
            Regeringen har nyligen tagit emot ett förslag om att barnkonventionen
            ska bli lag i Sverige. Det kommer vi att arbeta med. Vi beställde
            ett sådant underlag i stället för det som din regering hade beställt;
            då handlade det om huruvida barnkonventionen ska bli lag i Sverige.
            Vi vill att den ska bli det, och jag ser fram emot remissinstansernas
            synpunkter på detta. Ett område som utredaren har tittat på är
            just barn i migration, hur deras rättigheter ser ut och hur de
            kan stärkas.
          </note>
          <note>
            Lagstiftningen runt barnäktenskap i Sverige ska ses över. Jag
            håller med om att det här är oroande. Ytterligare ett område som
            vi måste jobba med är frågor som handlar om jämställdhet och prevention
            av våld mot kvinnor i hela samhället. Det behövs åtgärder som
            särskilt riktas till män och pojkar i hela samhället.
          </note>
          <note>
            Vi förstärker också det arbete vi har påbörjat med att bygga
            ett program för prevention med en modul som handlar om att nå
            nyanlända män och pojkar och också ensamkommande barn med budskap
            om jämställdhet och kunskap om respekt och hur man förebygger
            våld mot kvinnor.
          </note>
          <note>
            Allt detta tillsammans behöver man göra för att kunna möta flickorna
            på ett bra sätt. Socialtjänsten har utan tvekan en mycket viktig
            roll här. Den har också i uppdrag att ställa frågor om våld. Deras
            profession ska vara att kunna se den enskilda flickan eller pojken
            som står där.
          </note>
          <note>
            Jag hoppas att de resurser vi gemensamt har avsatt och de pengar
            som regeringen har avsatt till den sociala barn- och ungdomsvården
            nu ger större möjligheter att göra utredningarna mer i lugn och
            ro även om läget fortsatt är väldigt utsatt i socialtjänsten.
          </note>
          <note type="speaker">
            Anf. 74 BORIANA ÅBERG (M):
          </note>
          <note>
            Herr talman! Det var alliansregeringen som tog tag i hedersproblematiken
            på riktigt. Vi har inte något att skämmas för, tvärtom. Lagen
            kom 2014 när alliansregeringen hade regeringsmakten.
          </note>
          <note>
            De 8 miljarder som den nuvarande regeringen avsätter för att
            täcka kostnaderna för den uppkomna flyktingsituationen är inte
            tillräckligt. Enbart de skånska kommunerna har fordringar på 1
            miljard kronor från förra året. Det är pengar som de inte har
            fått från Migrationsverket för att täcka kostnaderna för ensamkommande
            barn. Det är inte tillräckligt med 8 miljarder för hela landet
            som också ska täcka en massa andra behov.
          </note>
          <note>
            Jag återgår till ämnet för interpellationen. Det är viktigt att
            vi inte legitimerar barnäktenskap varken direkt eller indirekt.
            Det är positivt att ministern vill göra en översyn av lagen så
            att eventuella kryphål kan täppas till. Men det är ännu viktigare
            att lagen efterlevs i praktiken.
          </note>
          <note>
            Lagar, konventioner och förordningar kan garantera vilka rättigheter
            som helst. Men de är värdelösa om inte myndigheterna kan säkerställa
            dessa rättigheter. Det gäller väldigt mycket barnäktenskap. Jag
            tackar ministern för interpellationsdebatten.
          </note>
          <note type="speaker">
            Anf. 75 Statsrådet ÅSA REGNÉR (S):
          </note>
          <note>
            Herr talman! Tack så mycket, ledamoten! Jag nämnde de 8 miljarderna
            som ett gott exempel på ett samarbete som vi har haft om dessa
            frågor. Dessa 8 miljarder är ganska mycket fördelat på många kommuner.
          </note>
          <note>
            Ett exempel jag brukar ta är kommunen Lessebo, där de ofta brukar
            berätta om de väldigt stora utmaningar de har. Just Lessebo, som
            är en liten kommun, har fått 44 miljoner. Det är rimligtvis ganska
            mycket medel. Åtminstone jag gör det verkligen till en uppgift
            att säga att man nu har en chans att jobba med och stödja barnen.
            Det hoppas jag att vi i varje fall är överens om.
          </note>
          <note>
            Jag ser Boriana Åbergs engagemang i frågan. Jag hoppas att vi
            tillsammans kan arbeta vidare med den. Det är synd att ni lämnade
            socialtjänsten i ett sådant dåligt skick. Det betalar dessa barn
            för nu i stor utsträckning.
          </note>
          <note>
            Jag vill titta framåt. Barnäktenskap är någonting som inte ska
            förekom ­ ma i Sverige. Jag vill se över lagstiftningen. Vi kommer
            att stå på flickornas sida.
          </note>
          <note>
            Överläggningen var härmed avslutad.
          </note>
          <note>
            § 13 Svar på interpellation 2015/16:462 om hbtq-personer och
            våld i nära relationer
          </note>
          <note type="speaker">
            Anf. 76 Statsrådet ÅSA REGNÉR (S):
          </note>
          <note>
            Herr talman! Robert Hannah har frågat mig vad jag och regeringen
            gör för att bemöta våldet som hbtq-personer utsätts för i nära
            relationer. Robert Hannah har även frågat mig hur det kommer sig
            att jag och regeringen i våra insatser inom relationsvåld och
            hedersvåld valt att prioritera bort hbtq-personers utsatthet.
          </note>
          <note>
            Jag vill inleda med ett klargörande. Att förebygga och motverka
            våld i nära relationer, inklusive det våld som drabbar hbtq-personer,
            är högt prio ­ riterat av regeringen. Ansvaret delas av flera
            statsråd.
          </note>
          <note>
            Mäns våld mot kvinnor och våld mot hbtq-personer är ett allvarligt
            samhällsproblem som orsakar stort fysiskt och psykiskt lidande.
            Våld i nära relationer förekommer i alla åldrar och samhällsklasser
            oavsett reli ­ gion, etnisk tillhörighet, sexuell läggning, könsidentitet
            eller könsuttryck.
          </note>
          <note>
            Regeringen har bland annat satt upp ett tydligt mål om att andelen
            per ­ soner i befolkningen som blir utsatta för våld i nära relationer
            ska minska. För att nå det målet lägger regeringen stor vikt vid
            att utveckla det före ­ byggande arbetet och har i det syftet
            beslutat om ett antal våldsförebyg ­ gande åtgärder. Sedan regeringen
            tillträdde har vi till exempel beslutat om inte mindre än åtta
            åtgärder som direkt ko pplar till förslagen från den na ­ tionella
            samordnaren mot våld i nära relationer.
          </note>
          <note>
            De ideella brottsoffer- och kvinnojourerna har fått kraftigt
            stärkta resurser. Socialstyrelsen har fortsatt uppdrag att fördela
            utvecklingsmedel till kommuner, landsting och ideella föreningar
            för att kvalitetsutveckla arbetet mot våld i nära relationer.
            Länsstyrelserna har fortsatt uppdrag att aktivt främja och lämna
            stöd till insatser för att motverka hedersrelaterat våld och förtryck.
            Många av de åtgärder som regeringen har beslutat om gynnar alla
            brottsoffer, oavsett grupptillhörighet.
          </note>
          <note>
            Jag delar dock Robert Hannahs oro över hbtq-personers utsatthet.
            Utöver regeringens generella insatser på området har därför Socialstyrelsen
            i uppdrag att fördela 2 miljoner kronor årligen till organisationer
            som arbetar för att utveckla brottsofferverksamhet riktad till
            hbtq-personer.
          </note>
          <note>
            Jag delar även Robert Hannahs bedömning att det är viktigt att
            socialtjänsten ger ett likvärdigt och professionellt bemötande
            av hbtq-personer. Socialstyrelsen är en av fem strategiska myndigheter
            för dessa frågor i enlighet med regeringens strategi för lika
            rättigheter och möjligheter oavsett sexuell läggning, könsidentitet
            eller könsuttryck. Myndigheten är därför en viktig aktör när det
            gäller genomförandet av strategin. Socialstyrelsen har bland annat
            fått regeringens uppdrag att utveckla kunskapsstöd och genomföra
            insatser i syfte att höja kunskapen om hbtq-personers villkor
            och levnadsförhållanden samt hur diskriminering kan ta sig uttryck
            inom socialtjänstens område.
          </note>
          <note>
            Socialstyrelsen har också regeringens uppdrag att kartlägga frågor
            i social ­ tjänsten och hälso- och sjukvården om våldsutsatthet
            och våldsutövande.
          </note>
          <note>
            Jag vill också avslutningsvis nämna att förslag från U tredningen
            om en nationell strategi mot mäns våld mot kvinnor och hedersrelaterat
            våld och förtryck (SOU 2015:55) samt Jämställdhetsutredningen
            (SOU 2015:86) för närvarande bereds i Regeringskansliet. I detta
            sammanhang kommer även frågan om hbtq-personers utsatthet att
            beaktas.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            § 13 (forts.) Svar på interpellation 2015/16:462 om hbtq-personer
            och våld i nära relationer
          </note>
          <note type="speaker">
            Anf. 77 ROBERT HANNAH (L):
          </note>
          <note>
            Herr talman! Tack till ministern för svaret! Ministern hävdar
            i sitt svar att våld som drabbar hbtq-personer är högt prioriterat
            för regeringen. Det tycker jag är gott, och det är ett bra tecken.
          </note>
          <note>
            Till syvende och sist handlar det dock också om vilka satsningar
            man som regering gör och hur man väljer att synliggöra problem.
            Jag tycker inte att det går att hävda att något är högt prioriterat
            för att sedan dra tillbaka flera framsteg som tidigare har gjorts.
            Det gäller till exempel integrer ­ ing av hbtq-perspektiv i uppdrag,
            som Alliansen hade, samt språkbruket ”mäns våld mot kvinnor” som
            ministern i praktiken uteslutande använder. Det innebär helt enkelt
            att man osynliggör hbtq-gruppens utmaningar i det svenska samhället.
          </note>
          <note>
            Vi har kommit ganska långt i arbetet för hbtq-personers lika
            rättigheter och möjligheter. Men vi kan vara överens om att det
            finns mycket kvar att göra. Till exempel visar forskning att hbtq-personer
            oftare än resten av befolkningen lider av psykiska besvär eller
            beroenden av exempelvis alkohol och droger. Självmordsstatistiken
            gällande unga hbtq-personer är skrämmande. Viss forskning tyder
            på att det är vanligare med våld i nära relationer för hbtq-personer
            än för till exempel heterosexuella kvinnor.
          </note>
          <note>
            Ministern nämner i sitt svar åtta satsningar som har sin grund
            i utredningen om våld i nära relationer. Men i ärlighetens namn:
            Flera av dessa är inte på något sätt nya sedan regeringen t illträdde.
            Till exempel är de 2 miljoner till hbtq-personers utsatthet som
            ministern pekar på ingen ny satsning. Det är en summa som varit
            bestämd och legat på samma nivå under många års tid – långt innan
            den här regeringen kom till och långt innan ministern tillträdde.
            Har ni tänkt se över denna summa? Är det detta ni menar är en
            satsning från er sida?
          </note>
          <note>
            Förslagen från U tredningen om våld i nära relationer och Jämställdhetsutredningen,
            som ministern utgår ifrån i sina svar, brast i sitt hbtq-perspektiv
            och i sin hbtq-integrering. Ändå är det dessa förslag som ministern
            använder och stöder sig på. Det går att hävda att just dessa utredningar
            kanske är anledningen till osynliggörandet av hbtq-personers utmaningar
            i regeringens generella politik.
          </note>
          <note>
            Min fråga är: Hur planerar regeringen att kompensera för bristen
            i de två utredningarna? Om det är dessa båda utredningar politiken
            ska utgå ifrån och om de är bristfälliga och inte har något hbtq-perspektiv
            – hur tänker ni då se till att det ingår? Jag tycker att det är
            oroväckande att ministern så starkt hänvisar till samordnaren.
            Om man läser RFSL:s och andra delar av hbtq-rörelsens svar i remisser
            för utredningarna ser man att de är väldigt kritiska till bristen
            på hbtq-integrering.
          </note>
          <note>
            Jag vill därför fråga ministern: Vilka är de åtta åtgärderna
            i förslagen från den nationella samordnaren? Var finns hbtq-perspektivet
            där? När det gäller de kraftigt stärkta resurser som ministern
            hänvisar till undrar jag om pengarna har fördelats med ett hbtq-perspektiv
            över huvud taget. En sak är säker: Brottsoffer gynnas inte automatiskt
            av att man lägger ned pengar för att stärka dem. Det handlar om
            hur resurserna tilldelas. Om man inte tilldelar resurser till
            andra än kvinnor som utsätts för relationsvåld av män finns det
            inga pengar till hbtq-personer för våld som de utsätts för.
          </note>
          <note>
            Sammantaget vill jag ha ett tydligt besked från ministern: Kommer
            hbtq-perspektivet att integreras i allt arbete, alla utredningar
            och alla uppdrag till svenska myndigheter när det gäller våld
            i nära relationer och hedersvåld? Det är egentligen detta jag
            vill ha svar på. Kommer det att vara integrerade satsningar? Kommer
            hbtq-perspektivet att finnas med?
          </note>
          <note type="speaker">
            Anf. 78 Statsrådet ÅSA REGNÉR (S):
          </note>
          <note>
            Herr talman! Först och främst: Jag är ansvarig för frågor som
            handlar om våld mot kvinnor och våld i nära relationer. Jag tycker
            att det är olyckligt att påstå att begreppet våld mot kvinnor
            är problematiskt. Kvinnorörelsen har jobbat och kämpat i oerhört
            många år med att komma bort från ett osynliggörande där man nästan
            kunde tro att det var köksluckorna, och inte män, som gav sig
            på kvinnor i hemmet. Därför tror jag att man behöver använda båda
            begreppen, och jag har ingenting emot det.
          </note>
          <note>
            Jag är ansvarig för frågor som handlar om våld mot kvinnor och
            i viss mån våld i nära relationer. Jag delar ansvaret för frågorna
            med Alice Bah Kuhnke, som är samordningsansvarig när det gäller
            hbtq-personers situa ­ tion, rättigheter och möjligheter och den
            strategi som finns. Morgan Johansson är en annan minister som
            har stort ansvar eftersom han är an ­ svarig för rättsväsendet
            i största allmänhet och för brottsofferfrågor i stort, till exempel.
          </note>
          <note>
            När det gäller de frågor som Robert Hannah ställer till mig är
            under ­ ­ la g ­ en sådan a som den förra regeringen beställde
            och som föll under jämställdhetsministern. Där valde den förra
            regeringen, av skäl som inte är helt klara för mig, att dela upp
            arbetet på ganska många olika utredningar. Carin Götblad hade
            ett uppdrag på justitieministerns område när det gäller våld mot
            kvinnor och våld i nära relationer. En strategi beställdes för
            att komma fram med förslag när det gäller våld mot kvinnor. Det
            fanns ytterligare ett stort arbete nästan samtidigt som handlar
            om jämställdhetspolitiken, där målet om våld mot kvinnor ingår.
            Det beställdes av den förra regeringen. Varför alla dessa sattes
            igång parallellt och nästan samtidigt om samma sak kan inte jag
            redogöra för.
          </note>
          <note>
            Nu har jag i alla fall fått ett antal underlag. Det är inget
            fel på dem, var och en för sig. De är många gånger genuina, och
            de försöker greppa frågor ­ na. När vi nu ska lägga fram förslag
            utifrån dessa underlag kommer vi också att ha ett hbtq-perspektiv.
            Vi har börjat med att stödja till exempel jourer när det gäller
            att möta hbtq-persone rs utsatthet. Dessutom har reger ­ ingen
            höjt stödet med 2 miljoner till organisationer som företräder
            hbtq-personer.
          </note>
          <note>
            Vi ska fortsätta att arbeta med detta i de insatser som vi gör
            och som är relevanta. Det pågår hela tiden ett arbete för att
            verkligen se till att man jobbar med frågan. Socialtjänsten, som
            jag är ansvarig för, ska alltid ha med detta perspektiv och ställa
            frågor om utsatthet när det gäller till exempel våld också hos
            hbtq-personer. Likaså ska Socialstyrelsen utveckla ett kunskapsstöd
            och genomföra insatser för att öka kunskapen om hbtq-personers
            villkor och levnadsförhållanden. Det är några exempel.
          </note>
          <note>
            För övrigt är jag väl medveten om hur situationen är. På mig
            gjorde den EU-studie som kom för några år sedan från myndigheten
            för grundläggande rättigheter ett starkt intryck. Den beskrev
            tydligt hur hbtq-personer är utsatta hemma, på jobbet och i skolan
            – i miljöer där många andra möter ett stort stöd, ett stort skydd
            och solidaritet. Där är många hbtq-personer som mest utsatta.
            Detta måste vi gemensamt motverka.
          </note>
          <note type="speaker">
            Anf. 79 ROBERT HANNAH (L):
          </note>
          <note>
            Herr talman! Tack till ministern! Fortfarande kvarstår alla de
            frågor jag hade. Vilka är de åtta åtgärder som ni hävdar kommer
            från förslagen från den nationella samordnaren, och var är hbtq-perspektivet
            där? Det finns inte över huvud taget i den nationella samordnarens
            utredning vad gäller våld i nära relationer. Hur tänker ni se
            till att detta ändå blir hbtq-integrerat?
          </note>
          <note>
            Jag har aldrig stött på en minister som talar så ofta och så
            väl om jämställdhetsintegrering. Jag välkomnar det, men när det
            kommer till hbtq-integrering kan man tro att våld enbart finns
            bland män som slår kvinnor. Men det finns också andra typer av
            relationer, och vissa studier visar på motsatsen: Det är vanligare
            att hbtq-personer utsätts för våld.
          </note>
          <note>
            Då är inte svaret att regeringen tar tillbaka de reformer som
            allians ­ regeringen gjorde. Man hade en hbtq-integrering i alla
            utredningar av den här typen och i alla uppdrag till myndigheter.
            Nu har ni tagit bort uppdraget till Migrationsverket, till exempel.
            Hbtq-perspektivet i det uppdraget har tagits bort. De båda utredningarna
            på jämställdhetsområdet har inte detta perspektiv. Då är det upp
            till regeringen att säga: Vi tänker se till att det finns en hbtq-integrering
            och ett hbtq-perspektiv i de uppdrag som vi ger till våra myndigheter.
            Vi ska också se till att de uppdrag vi ger tydligt har detta perspektiv.
            Regeringen gav faktiskt utredningen Våld i nära relatio ­ ner
            i uppdrag att se på hbtq- perspektivet, men det gjorde man inte.
            Det är den kritiken som RFSL har.
          </note>
          <note>
            Man satsar pengar på att bekämpa våld i nära relationer men säger
            inte att hbtq-personer är en grupp som man särskilt måste titta
            på eller till socialtjänsten att titta specifikt på hbtq-personernas
            situation. Det är en sak att påstå att det är högt prioriterat,
            och det är en annan sak hur man agerar. Här har ni gjort någonting
            som jag tycker är oförklarligt: I alla uppdrag och alla utredningar
            väljer ni att ta bort hbtq-perspektivet.
          </note>
          <note>
            Därför vill jag ha ett tydligt besked. Kommer regeringen att
            ha med ett hbtq-perspektiv och integrering av det i allt arbete
            som man gör när det gäller våld i nära relationer och hedersvåld?
            Kommer det att finnas tydliga direktiv till alla dem som arbetar
            med de här frågorna i hela samhället att man ska ha med det eller
            inte? Det är tydlig signalpolitik om man säger att man ska göra
            någonting men inte prioriterar det.
          </note>
          <note type="speaker">
            Anf. 80 Statsrådet ÅSA REGNÉR (S):
          </note>
          <note>
            Herr talman! Jag vill säga igen att det inte är jag som har det
            samordnande ansvaret för hbtq-frågor i regeringen. Det är flera
            statsråd som är ansvariga för att föra in ett sådant perspektiv.
            Migrationsverket är till exempel inte en myndighet som jag har
            inom mitt ansvarsområde. Jag håller absolut med om att det är
            ett viktigt arbete, men hur det formuleras och hur man tänker
            när det gäller det får man ställa frågor om till ett annat statsråd.
          </note>
          <note>
            De här utredningarna som du pekar på var det din regering som
            tillsatte. Jag var inte med då. Däremot är det min uppgift att
            ta hand om de underlag som nu kommer fram. Det har vi möjlighet
            att göra i bland annat den strategi som handlar om våld mot kvinnor
            – den har samma titel som utredningen. I den bör man beakta de
            här frågorna och också diskutera hur de förhåller sig till varandra.
          </note>
          <note>
            Jämställdhetspolitiken över huvud taget är ett område som jag
            har ansvar för. I de texter som kom fram under den tid som din
            regering hade ansvar för och i de jämställdhetspolitiska mål som
            formulerades i slutet av den förra socialdemokratiska perioden
            har vi definitivt haft en mycket påtagligare och bättre kvalitativ
            diskussion och debatt om hbtq-personers livsvillkor.
          </note>
          <note>
            Jag tycker att den traditionella jämställdhetspolitiken måste
            förhålla sig till det här. Det har vi en möjlighet att göra när
            vi lägger fram jämställdhetspolitiken. Där ingår våld mot kvinnor
            och våld i nära relationer. Det får vi återkomma om. Det breda
            perspektivet, vad alla statsråd ska göra och hur det ska se ut,
            är en angelägenhet för alla, men det är inte jag som har samordningsansvaret
            för det. Jag gör gärna vad jag kan på mitt område. Det har jag
            faktiskt också gjort genom att avsätta medel till jourer som möter
            utsatta hbtq-personer.
          </note>
          <note type="speaker">
            Anf. 81 ROBERT HANNAH (L):
          </note>
          <note>
            Herr talman! Det är en sak vad man säger, och det är en annan
            sak hur man agerar. Jag har ställt många frågor som gäller ditt
            ansvarsområde, och här får jag egentligen inga svar. Om jag ska
            vara specifik: Utredningen om våld i nära relationer föreslår
            åtta åtgärder som du nämner i svaret till mig. Vilka av dem har
            ett hbtq-perspektiv? Kommer det att finnas i uppdraget att det
            ska vara ett hbtq-perspektiv integrerat när det gäller pengarna
            som ska gå till att motverka våld i nära relationer? Kommer det
            att finnas en hbtq-strategi i uppdragen till socialtjänsten? Kommer
            det att finnas med i ditt ansvarsområde? Kommer du att se till
            att kompensera den brist som finns i de utredningar som har kommit?
          </note>
          <note>
            För mig är det irrelevant under vilken regering som en utredning
            tillsattes eller vad man har för mål. För mig är det relevant
            vad man gör för att hjälpa utsatta hbtq-personer.
          </note>
          <note>
            Jag skulle gärna vilja att du svarade på sådant som är inom ditt
            eget område i stället för att hänvisa till andras områden.
          </note>
          <note>
            Jag hyser inte särskilt starkt förtroende för en minister som
            talade om ”så kallat hedersrelaterat våld” när hon besökte arbetsma
            rknadsutskottet . Det är inte så kallat hedersrelaterat våld.
            Det är riktigt våld som de här ungdomarna utsätts för på grund
            av heder.
          </note>
          <note>
            Jag skulle gärna vilja ha svar när det gäller de områden som
            ministern kan svara på, det vill säga de här två utredningarna
            om jämställdhetsområdet och våld i nära relationer. Kommer du
            att se till att hbtq-perspektivet finns med eller inte?
          </note>
          <note type="speaker">
            Anf. 82 Statsrådet ÅSA REGNÉR (S):
          </note>
          <note>
            Herr talman! Jag ska absolut göra det jag kan på mitt område.
            Det var du som förde de här utredningarna på tal och kritiserade
            både rubricering och vilka områden som skulle studeras. Det var
            därför jag nämnde dem.
          </note>
          <note>
            Jag har ansvar för det som händer framöver, och jag tar gärna
            det ansvaret.
          </note>
          <note>
            Att jag har sagt ”så kallat hedersrelaterat våld” är för att
            jag inte tycker att man ska ta över förövarnas definition av vad
            de håller på med. Men jag kan säga ”hedersrelaterat våld” också.
            För mig är det viktigt att flickor, kvinnor, män och hbtq-personer
            som utsätts för det här våldet får sin frihet och sina rättigheter
            tillbaka. Det verkar jag för.
          </note>
          <note>
            Det finns flera instanser, till exempel Östergötlands länsstyrelse,
            som jobbar med det här och som också har uppdraget att titta på
            hbtq-personers utsatthet när det gäller hedersrelaterat våld.
            Det är vi alltså överens om.
          </note>
          <note>
            Det är tråkigt om du inte har förtroende för mig för det här,
            men det är faktiskt första gången jag hör det. Jag tror nog att
            folk tycker att jag jobbar ganska intensivt med de här frågorna,
            och jag tar mig gärna an dem inom mitt område. Jag har som sagt
            möjligheter att återkomma om det här eftersom jag ska lägga fram
            en skrivelse om jämställdhetspolitiken där en strategi också ska
            ingå.
          </note>
          <note>
            Överläggningen var härmed avslutad.
          </note>
          <note>
            § 14 Svar på interpellation 2015/16:480 om ökad kvalitet och
            skärpt tillsyn för utsatta barn
          </note>
          <note type="speaker">
            Anf. 83 Statsrådet ÅSA REGNÉR (S):
          </note>
          <note>
            Herr talman! Cecilia Widegren har ställt ett antal frågor till
            mig om ökad kvalitet och skärpt tillsyn för utsatta barn och unga.
            Hon har frågat mig
          </note>
          <note>
             vilka konkreta åtgärder jag avser att vidta för att införa
            lika villkor, oavsett utförare, från början för alla boenden som
            arbetar med utsatta barn och unga, till exempel hem för vård eller
            boende (HVB) och stödboenden
          </note>
          <note>
             vilka konkreta åtgärder jag avser att vidta för att se till
            att det nu införs en generell tillståndsplikt gällande alla utförare
            av boenden för barn och unga, såsom HVB, stödboende och familjehem
          </note>
          <note>
             vilka konkreta åtgärder jag avser att vidta för att ställa
            samma krav på och prövning av alla utförare av HVB och stödboenden,
            vad gäller till exempel ägare och ledning och deras hållbara långsiktiga
            ekonomiska förutsättningar för att bedriva högkvalitativ verksamhet
          </note>
          <note>
             vilka konkreta åtgärder jag avser att vidta för att boenden
            som inte lev ­ er upp till grundläggande krav och lagstiftning
            ska komma i fråga för tydligare sanktioner, till exempel viten
            i flera steg
          </note>
          <note>
             vilken analys som ligger bakom att jag anser det rimligt att
            dra ned kraftigt på resurserna till myndigheten Inspektionen för
            vård och omsorg (IVO), som utövar tillsyn, samt slutligen
          </note>
          <note>
             vilken analys som ligger bakom att jag anser att det är rimligt
            med en halvering av frekvenstillsynen för IVO.
          </note>
          <note>
            En bakgrund till Cecilia Widegrens frågor är den stora tillströmningen
            av flyktingar och framför allt ensamkommande barn och den kraftiga
            ökning ­ en av antalet boenden för dessa barn och ungdomar. Jag
            vill därför inledningsvis säga att kvalitet i den sociala barn-
            och ungdomsvården och trygghet och säkerhet på boenden står högt
            på min och regeringens agenda, och vi har vidtagit en mängd åtgärder
            för att stödja utvecklingen av det här verksamhetsområdet.
          </note>
          <note>
            Den situation som utvecklades under hösten var oförutsedd, och
            både staten och kommunerna fick ta till akuta lösningar för att
            på bästa sätt givet förutsättningarna ge de ensamkommande barnen
            boende och stöd.
          </note>
          <note>
            Placeringsformerna HVB och stödboende regleras i lag och i föreskrifter
            utfärdade av Socialstyrelsen, oavsett driftsform. Det är ett kommunalt
            ansvar enligt socialtjänstlagen att det finns tillgång till familjehem,
            HVB och stödboende.
          </note>
          <note>
            Ägarprövningsutredningen har lämnat förslag om att ta bort undantaget
            för tillståndsplikt när kommunen genom avtal har överlämnat verksamheten
            till enskild att utföra, så kallade entreprenadavtal. Förslaget
            bereds för närvarande i Regeringskansliet.
          </note>
          <note>
            När det gäller frågan om generell tillståndsplikt samt även krav
            på och prövning av alla utförare ska Välfärdsutredningen utreda
            om det för tillståndspliktig verksamhet bör införas krav på hur
            offentliga medel får användas och i så fall överväga om det bör
            införas tillståndsplikt för sådana verksamheter för vilka det
            i dag inte krävs tillstånd. Det övergripande syftet är att skattemedel
            ska användas till just den verksamhet som de är avsedda för.
          </note>
          <note>
            Välfärdsutredningen har även i uppdrag att vidareutveckla Ägarprövningsutredningens
            förslag om krav på ekonomisk långsiktighet, insikt, erfarenhet
            och lämplighet för tillstånd att bedriva verksamhet enligt socialtjänstlagen.
            Vidare ingår i Välfärdsutredningens uppdrag att bedöma om motsvarande
            prövning i någon form bör göras av anställda som befinner sig
            i ledande ställning i offentlig verksamhet. Frågorna utreds alltså,
            och jag vill inte föregå utredningens slutsatser.
          </note>
          <note>
            När det sedan gäller frågan om sanktioner har IVO redan i dag
            sank - tionsmöjligheter, som till exempel har använts vid beslut
            om att HVB ska stänga ned sin verksamhet när allvarliga missförhållanden
            uppmärksammats. Men kvalitetsansvaret är också en avtals- och
            uppföljningsfråga som landar på ”köparen av tjänsten”, det vill
            säga kommunen, som ansvarar för kvaliteten i de insatser de ger
            till barn och unga. Uppfyller inte boenden de krav som ställs
            enligt avtal och överenskommelser är det skäl att säga upp kontrakt
            och begära utbetalade medel tillbaka. Något behov av ytterligare
            sanktioner har inte framkommit i dialogen med IVO.
          </note>
          <note>
            IVO, som bildades 2013, har fram till 2016 ett ökat anslag för
            att täcka uppstartskostnader.
          </note>
          <note>
            Syftet med att förändra frekvenstillsynen är att öka möjligheten
            för IVO att använda resurser effektiv t och därmed möjliggöra
            en mer riskbaserad tillsyn som inriktas mot de verksamheter som
            är mest angelägna att granska.
          </note>
          <note type="speaker">
            Anf. 84 CECILIA WIDEGREN (M):
          </note>
          <note>
            Herr talman! Tack, statsrådet, för diskussionen här i kväll!
          </note>
          <note>
            Verkligheten kan ju förändras i väldigt rask takt. Inte minst
            en dag som i dag inser vi också att det mest oförutsedda kan hända.
            Det krävs att man ibland gör omprövningar och visar politiskt
            ledarskap.
          </note>
          <note>
            De omfattande flyktingströmmarna under hösten till både Europa
            och Sverige har visat att vi utsätts för och ställs inför omprövningar.
            Det är med anledning av detta som jag ställer den här interpellationen.
          </note>
          <note>
            Under de senaste månaderna är det närmare 70 kommuner av landets
            290 kommuner som själva har lex Sarah-anmält sig därför att man
            anser att man inte lever upp till gällande lagstiftning. Då har
            verkligheten förändrats.
          </note>
          <note>
            Sverige och svensk socialtjänst kommer att behöva en tillfällig
            flyktingpaus. Under förra året var det 163 000 människor som sökte
            asyl i Sverige. 80 000 av dem sökte asyl för en kortare tid varav
            drygt 35 000 var ensamkommande barn och unga. Inflödet i början
            av det här året visar att också 2016 kommer att vara ett år med
            ett omfattande flyktingmottagande. Redan i dag har socialtjänsten
            i Sverige det väldigt tungt.
          </note>
          <note>
            Enligt Inspektionen för vård och omsorg fanns det i februari
            i år 1 277 hem för vård och boenden, så kallade HVB-hem. Av dem
            drivs åtta av tio i kommunal regi. Enligt nuvarande regelverk
            krävs det inte någon tillståndsplikt. Om hemmen däremot drivs
            i annan regi krävs det tillstånd.
          </note>
          <note>
            Sedan årsskiftet har närmare 50 nya boenden startats per vecka.
            Det startas även andra former av boenden, till exempel stödboenden
            och familjehemsplaceringar. Utmaningarna finns och är tydliga.
          </note>
          <note>
            Inledningsvis är min fråga till statsrådet: Varför väljer inte
            regeringen i det här läget att ompröva vikten av att göra rätt
            från början? Man borde ställa lika villkor som ett stöd, oavsett
            utförare, oavsett driftsform för dem som ska ta hand om utsatta
            barn och unga – detta som ett stöd och en formplatta för att erbjuda
            barn och unga på flykt som kommer hit en likvärdig kvalitet från
            början.
          </note>
          <note>
            Tyvärr kan vi nu läsa om mängder av lycksökare som tjänar pengar
            på utsatta barn. Det är nu läge att ompröva och fundera på hur
            man ska åstadkomma lika kvalitetskrav från början.
          </note>
          <note>
            Regeringen och Socialdemokraterna har hittills avslagit dessa
            förslag här i riksdagen, men det vore på sin plats att regeringen
            funderade över att göra en omprövning så att det blir lika villkor
            för alla.
          </note>
          <note>
            Min andra fråga kopplat till detta handlar om de larm som kommer
            från Sveriges ensamkommandes förening. Man visar på att människor
            hanterar utsatta barn och unga utan att ha kunskap, utan erfarenhet
            och, som man uttrycker det, tyvärr för att tjäna pengar.
          </note>
          <note>
            Kan man då tänka sig en generell tillståndsplikt som möjliggör
            att det blir mer rätt från början med grundläggande kvalitetskrav?
            Kan man tänka sig en prövning av ägarsituationer, ledning och
            den långsiktiga hållbara ekonomin för att få veta vilka som arbetar
            på dessa boenden?
          </note>
          <note>
            På Skara stödboende, till exempel, säger en utsatt kvinna: Här
            man vill inte ens hamna. Här vill man inte ens vara. Det är väldigt,
            väldigt dåligt. Det är katastrof.
          </note>
          <note>
            Behandling finns inte, medicineringen missköts och det finns
            nynazistsymboler på boendet.
          </note>
          <note>
            Kan vi göra mer rätt från början? Kan vi ställa tuffare kvalitetskrav
            och kan regeringen medverka till detta?
          </note>
          <note type="speaker">
            Anf. 85 Statsrådet ÅSA REGNÉR (S):
          </note>
          <note>
            Herr talman! Jag håller med om att det här är en väldigt sorglig
            dag. Mina tankar går till offren och anhöriga i Bryssel.
          </note>
          <note>
            Jag tycker att regeringen verkligen har visat politiskt ledarskap
            i fråga om socialtjänsten och dess stora uppgift att ta emot ensamkommande
            flyktingbarn. Den sociala barn- och ungdomsvården har också till
            uppgift att ge stöd och ta emot orosanmälningar, till exempel
            från andra barn, det är viktigt att komma ihåg. Det ska också
            fungera.
          </note>
          <note>
            Till att börja med lämnade den tidigare regeringen ifrån sig
            en socialtjänst – särskilt inom barn- och ungdomsvård – som var
            väldigt instabil och skör. Det faktum att det kom väldigt många
            ensamkommande flyktingbarn som samtidigt behövde skydd gjorde
            att läget blev ännu svårare. Vi har försökt att göra mycket för
            att staga upp detta.
          </note>
          <note>
            Bland annat har oppositionen och regeringen tillsammans avsatt
            8 miljarder till kommunerna, och jag förutsätter att man använder
            delar av dessa medel för att stärka socialtjänsten. Regeringen
            har också avsatt 1 miljard till bemanning i den sociala barn-
            och ungdomsvården, framför allt för att man ska kunna utreda barnen
            bättre och ta reda på vilket barn som behöver vad. Man ska också
            kunna ha koll, följa upp placeringar och helt enkelt kunna göra
            sitt arbete på ett mer stabilt sätt.
          </note>
          <note>
            Vi har dessutom vidtagit en mängd andra åtgärder för att staga
            upp den här situationen. När vi senaste hade debatt här i kammaren
            var det till och med någon som klagade på att det var för många
            åtgärder.
          </note>
          <note>
            Jag tycker verkligen att vi så mycket som möjligt har försökt
            att stödja verksamheten, men mycket återstår. Det läge som du
            beskriver existerar ju, och det måste vi utan tvekan ta oss an.
          </note>
          <note>
            När det gäller tillstånd, som du pratar om, finns det många olika
            skikt i detta, men jag ska försöka att dela upp det.
          </note>
          <note>
            Att kommuner själva driver verksamhet, till exempel HVB-hem,
            ingår i kommunernas grunduppdrag. Då förutsätts att kommunerna
            följer lagar och regler och har kompetens för att driva HVB-hem,
            precis som man driver skolor eller annan grundverksamhet. Man
            får anse att det är kommunens grunduppdrag. De kan också och ska
            bli inspekterade som annan verksamhet.
          </note>
          <note>
            Det finns förslag om entreprenaddelen i ägarprövningsutredningen
            som just nu bereds. Då inväntar jag gärna på resultatet av den
            beredningen.
          </note>
          <note>
            Vi har dessutom gett i uppdrag till Vårdanalys att jämföra olika
            placeringsformer ur olika perspektiv, framför allt med barnens
            bästa för ögonen, för att man ska se i vilka placeringsformer
            som barn placeras och vad man får för de resurser som satsas.
          </note>
          <note>
            Beträffande familjehem, som du också nämnde, vill jag att det
            ska göras bakgrundskontroller och finnas tillstånd. Det tycker
            jag är självklart – alltihop för att vi inte ska komma tillbaka
            till den vanvårdssituation som vi tyvärr har haft i Sverige. Den
            regering som du företräder fick ju hantera vanvård som skett under
            flera decennier tidigare. Vi ska inte komma i det läget igen.
          </note>
          <note type="speaker">
            Anf. 86 CECILIA WIDEGREN (M):
          </note>
          <note>
            Herr talman! J ag tycker att det är en bra slutsats av regeringen
            och statsrådet, att vi inte ska ha en sådan utredning till. Med
            anledning av de diskussioner som vi har haft och den utveckli
            n g som vi ser menar jag dock att det nu är läge för regeringen
            att ompröva tidigare ställningstaganden.
          </note>
          <note>
            Flera av dessa frågor valde regeringen och Socialdemokraterna
            senast i december månad att avslå här i riksdagen. Det kan tänkas
            att förslagen då kom från fel partier, men nu är det läge att
            göra en omprövning med anledning av den verklighet som förändras
            här och nu.
          </note>
          <note>
            Nu larmar föreningen för ensamkommande barn. Det är närmare 70
            kommuner som har lex Sarah- anmält sig. Det är nu som regeringen
            måste göra en omprövning, och jag tycker att det vore läge för
            en sådan diskus ­ sion med anledning av det som händer just nu.
          </note>
          <note>
            Jag känner mycket väl till vad regeringen har vidtagit för åtgärder
            och den budget som tillfördes och som riksdagen fattade beslut
            om. Men verkligheten har förändrats. Vad är regeringen villig
            att göra här och nu?
          </note>
          <note>
            Socialtjänsten har under en längre tid haft problematik. Alliansregeringen
            tillsatte därför den nationella samordnaren och utredaren Cecilia
            Grefve. Vi såg på detta med absolut största oro och ville göra
            alltmer. Men sedan dess har utvecklingen förändrats. Det är den
            jag tycker vi ska se på här och nu.
          </note>
          <note>
            Jag har också ställt ett antal frågor angående den tillsyn som
            nu sker för att möta detta, inte minst med anledning av det exempel
            som jag nämn ­ de och som vi har diskuterat – det finns flera
            sådana exempel. Det finns stödboenden, familjehemsplaceringar
            och HVB-hem som inte fungerar som de bör.
          </note>
          <note>
            Inspektionen för vård och omsorg, som är den ansvariga myndigheten,
            har både offentligt och i underlag inför budgetförhandlingarna
            bett om ökade resurser. Man har fått ett regering sbeslut om att
            man ska spara 60 miljoner kronor. Är det inte läge att ompröva
            det? Det är en myndighet som har det tufft. Man går närmare på
            knäna för att göra så goda insatser som möjligt för att hålla
            en någorlunda god kvalitet runt om i landet. Ska de inte få de
            resurser som de efterfrågar för att klara detta?
          </note>
          <note>
            Jag skulle önska att statsrådet här i dag resonerar lite grann
            om det. Kommer Socialdemokraterna att föra in de diskussionerna
            inför förhandlingarna om vårpropositionen och sedan även när det
            gäller höstbudgeten? Här i riksdagen har ni tidigare avslagit
            de moderata förslagen om att tillföra de resurserna.
          </note>
          <note>
            I den andra delen skulle jag vilja att statsrådet belyser lite
            mer varför det är rimligt att halvera tillsynen för Inspektionen
            för vård och omsorg. Det må hända att det hade varit ett rätt
            och rimligt beslut med anledning av den utveckling vi hade. Men
            med tanke på den verklighet vi har i dag undrar jag: Är det rätt
            och rimligt att göra en halverad tillsyn när förändringen är så
            tydlig just nu? Det är kanske just de återkommande besöken som
            kan ge förbättringar. Det handlar om att de fullt ut inte har
            tillstånd. Man ställer inte fullt ut de grundläggande kvalitetskraven.
            Och i dag vet vi egentligen inte vem som startar, vem som ansvarar
            för och vem som äger olika former av boenden där unga och utsatta
            människor befinner sig.
          </note>
          <note>
            Jag skulle vilja ha ytterligare kompletteringar kring detta.
            Ingår det här i de budgetdiskussioner som förs hos Socialdemokraterna
            och mellan regeringspartierna? Kommer vi att se att sådana här
            förändringar presenteras inom kort? Eller på vilket sätt avser
            regeringen att skärpa tillsynen? Jag uppfattar även statsrådets
            engagemang i fråga om att de utsatta barnen verkligen ska få det
            stöd och den hjälp som de vill ha.
          </note>
          <note type="speaker">
            Anf. 87 Statsrådet ÅSA REGNÉR (S):
          </note>
          <note>
            Herr talman! Cecilia Widegren! Det gäller socialtjänsten igen.
            Jag tycker att vi ska prata om framtiden. Men det är ett väl belagt
            faktum att utgångsläget var väldigt skört. Det var väldigt bra
            att ni tillsatte den natio ­ nella samordnaren Cecilia Grefve,
            vars uppdrag jag har skärpt och konkretiserat. Hon rapporterar
            till mig var tredje månad – det handlar om observationer som hon
            har gjort – för att vi ska kunna ta beslut. Det har vi också gjort
            under tiden.
          </note>
          <note>
            Icke desto mindre är detta väl belagt. Hon har stor kapacitet
            och kan göra mycket. Men socialtjänsten var i väldigt dåligt skick,
            och ni tillsköt inte tillräckligt mycket medel. Ni rustade ned
            a-kassan och sjukförsäkring ­ en, vilket gjorde att socialtjänsten
            fick ett oproportionerligt stort arbetsfält som man inte fick
            resurser för.
          </note>
          <note>
            Hur som helst: Nu är vi där vi är. Nu måste vi inte bara ta emot
            de barn som kommer till Sverige. Vi måste också ta hand om dem.
            Det här är ett väldigt stort uppdrag, och Sverige har tagit ett
            stort ansvar. Situationen är fortfarande ansträngd – det smärtar
            mig hur flyktingsituationen ser ut i Europa och i världen. Det
            var bland annat mot den bakgrunden som den förändrade migrationspolitiken
            behövdes, som jag ser det. Vi måste nu hjälpas åt för att stödja
            socialsekreterare och andra som jobbar väldigt hårt med att komma
            till rätta med den här situationen.
          </note>
          <note>
            Sedan gäller det I vo och medlen. Det är en relativt ny myndighet.
            De gör ett bra jobb. Men de fick en pott pengar för att just starta
            som ny myndighet. De visste att detta skulle upphöra. Nu är läget
            som det är. Det här är en diskussion som vi får föra, helt enkelt.
            Men de visste vad just de här medlen skulle användas till. Icke
            desto mindre ser jag precis som alla andra att det här är ett
            angeläget område.
          </note>
          <note>
            Sedan gäller det tillsynen och hur ofta den ska göras. Det här
            är ett förslag från myndigheten själv som vi tycker är rimligt.
            Man går då till en tillsynsmodell som innebär att man har resurser
            så att man kan göra tillsyn oftare där man verkligen behöver det.
            Man gör en bedömning och ser: Här behöver vi verkligen vara med
            och kolla läget. Det här stället verkar fungera bra. Det här stället
            fungerar inte bra.
          </note>
          <note>
            Man kan använda resurserna för att göra tillsyn oftare där barn
            verkligen riskerar att fara illa.
          </note>
          <note type="speaker">
            Anf. 88 CECILIA WIDEGREN (M):
          </note>
          <note>
            Herr talman! Jag tar gärna en allmänpolitisk debatt med statsrådet
            och regeringen om tiden som har varit. Men det är inte därför
            vi är här i dag.
          </note>
          <note>
            Jag kan väl bara konstatera en sak. Om regeringen tror att receptet
            är att det är mindre än 1 miljon kronor per kommun, att det är
            svaret i socialtjänsten, tror jag att vi har många stora utmaningar
            kvar att hantera. Jag tror att utmaningarna är mycket större än
            att de kan lösas i en rent budgetteknisk justering i fråga om
            kommunerna.
          </note>
          <note>
            Det handlar mycket om kompetens. Det handlar om långsiktighet.
            Det handlar framför allt om att ställa de grundläggande kvalitetskraven
            från början.
          </note>
          <note>
            Jag bekymrar mig lite över att statsrådet inte fullt ut visar
            att hon är villig att ompröva de tidigare ställningstagandena
            och att det är kvalitet som är bärande långsiktigt. Det handlar
            om att ställa lika krav från början och om att vara tydlig med
            att det inte var rätt att göra besparingar på tillsynsmyndigheten,
            som har det här ansvaret under kommande år.
          </note>
          <note>
            I ett läge när vi inte hade haft en flyktingström kanske den
            besparingen hade varit väl motiverad. Men nu ser verkligheten
            annorlunda ut. Frågan är då om regeringen väljer att ompröva detta
            med anledning av att verkligheten har förändrats.
          </note>
          <note>
            Vi befinner oss i ett allvarligt läge. Det är viktigt att göra
            rätt från början. Då ska Sverige inte vara på väg åt fel håll,
            som vi upplever att det är. Vi borde i stället stärka tillsynen,
            stärka prövningen och stärka kvaliteten för att göra mer rätt
            från början.
          </note>
          <note>
            Vi ska inte riskera att utsatta barn och unga, inte ens om de
            är på flykt, hamnar i kläm. Vi ska inte riskera att ensamkommande
            barn går till medierna för att tala om: Vi känner att de köper
            oss i stället för att ta hand om oss.
          </note>
          <note>
            Då måste vi förändra någonting. Då måste vi ompröva. Jag önskar
            att regeringen gör den omprövningen med anledning av att verkligheten
            har förändrats.
          </note>
          <note type="speaker">
            Anf. 89 Statsrådet ÅSA REGNÉR (S):
          </note>
          <note>
            Herr talman! Cecilia Widegren! Jag får erkänna att det är få
            frågor som jag har jobbat så hårt med som de här. Vi har tagit
            många beslut. När vi hade debatt om de här frågorna sa någon att
            nio sidor i betänkandet är listor på beslut som vi har tagit för
            att ge stadga i den här situationen. Vi har visat och visar ledarskap.
            Vi följer den här situationen. Vi vidtar hela tiden de åtgärder
            som vi kan.
          </note>
          <note>
            Ivo har fått tillgång till anslagskredit för att kunna arbeta
            med tillstånd. Vi har inte gjort någon besparing. Däremot är jag
            ytterst medveten om hur situationen är. Det är nu samtal om budgeten.
            Vi får återkomma om hur det ser ut. Jag är medveten om frågan.
          </note>
          <note>
            Jag ser också att vi behöver arbeta. Vi behöver vara medvetna
            om: Vad behövs här och nu, och vad är insatser på längre sikt?
            Det är någonting som jag håller på med varje dag. Det handlar
            om att se att vi verkligen stärker detta på lång sikt. Det handlar
            också om det som vi måste göra nu.
          </note>
          <note>
            Jag tror, möjligen till skillnad från dig, att det faktiskt också
            handlar om rena investeringar. Det här är en jätteviktig del av
            välfärdssamhället. De mest utsatta, barn som kanske inte ens alltid
            kan tala för sig, blir lämnade hos vuxna som i värsta fall inte
            bryr sig om deras bästa. Så kan vi inte ha det.
          </note>
          <note>
            Det handlar om rena investeringar. Det handlar om regeländringar.
            Det handlar om att stärka barns rättigheter. Barnkonventionen
            ska bli lag. Det är ett arbete vi har påbörjat. Det hoppas jag
            också blir ett verktyg även för de här barnen. Under tiden gäller
            det att informera dem om vad de har för rättigheter. Vi måste
            göra allt det här samtidigt.
          </note>
          <note>
            Överläggningen var härmed avslutad.
          </note>
          <note>
            § 15 Svar på interpellation 2015/16:468 om avdragsrätten för
            representation
          </note>
          <note type="speaker">
            Anf. 90 Finansminister MAGDALENA ANDERSSON (S):
          </note>
          <note>
            Herr talman! Ulf Berg har frågat mig om det är min ståndpunkt
            att svenska företagare behöver beskattas hårdare. Frågan ställs
            mot bakgrund av en remitterad promemoria där det föreslås att
            momsavdraget för representation utökas samtidigt som avdraget
            sänks vid inkomstbeskattningen.
          </note>
          <note>
            Vad det handlar om är representation där det förekommer måltider
            eller annan förtäring. I dag tillämpas andra beloppsgränser för
            momsavdrag än de som finns i lagstiftningen, eftersom dessa strider
            mot EU-rätten. De beloppsgränser för avdrag för moms som tillämpas
            i praktiken är dessutom olika beroende på situationen.
          </note>
          <note>
            Detta är inte någon tillfredsställande ordning och komplicerar
            för företagen. Förslaget syftar till att förenkla reglerna, minska
            företagens administrativa börda och göra reglerna förenliga med
            EU-rätten.
          </note>
          <note>
            Förslaget innebär visserligen att företagen betalar något mer
            i bolagsskatt, men samtidigt ökar deras momsavdrag. Dessutom får
            företagen mindre administration med att dela upp kvitton som avser
            representation i en avdragsgill del och en del som inte är avdragsgill
            i samband med måltidsrepresentation.
          </note>
          <note>
            Regeringen för en aktiv näringspolitik för fler och växande företag.
            Det är centralt för att långsiktigt stärka den svenska konkurrenskraften
            och skapa förutsättningar för nya jobb. För att förbättra företagsklimatet
            har regeringen breddat och förstärkt satsningarna på en aktiv
            näringspolitik genom ökade anslag till nyindustrialiseringen,
            exportfrämjande, innova ­ tionsrådet och förstärkning av Almi.
          </note>
          <note type="speaker">
            Anf. 91 ULF BERG (M):
          </note>
          <note>
            Herr talman! Jag vill tacka statsrådet för svaret. Det är naturligtvis
            en viktig fråga, även om jag tror att jag och finansministern
            är överens om att det finns andra viktiga saker att fundera över
            en dag som denna. Men demokratin måste ändå innehålla interpellationer
            och att oppositionen granskar regeringen. Även det vardagliga
            jobbet går vidare en sådan här dag.
          </note>
          <note>
            Jag tolkar det som att regeringen hävdar att förslaget motiveras
            av att vi behöver anpassa oss till nya EU-regler. Men såvitt jag
            kan förstå när jag läser är detta äldre regler som vi inte behöver
            ändra, utan de får leva vidare eftersom vi hade dem med oss in
            i EU.
          </note>
          <note>
            Därför funderar jag på om det inte finns lite andra skäl. Jag
            tycker att det här är ett mycket olyckligt förslag. Så här står
            det: ”Förslaget innebär visserligen att företagen betalar något
            mer i bolagsskatt”. ”Något mer” – det betyder nästan 1 miljard.
            Samtidigt ökar företagens momsavdrag, står det. Då kan man få
            för sig att det är i ungefär samma härad, men det handlar om 50
            miljoner kronor. Kostnaderna för företagarna i Sverige ökar därför
            med nästan 1 miljard kronor, och det tycker jag att det finns
            all anledning att påpeka.
          </note>
          <note>
            Sedan är det så att en del av de här företagen mycket riktigt
            får en något lägre moms eftersom man kan lyfta momsen, men då
            tycker jag också att vi ska påminna oss om att det finns ett antal
            företag som inte har möjlighet till momsfria transaktioner, till
            exempel inom vård, skola, omsorg, försäkring, finans, uthyrning
            av bostäder, viss kultur och så vidare. De får ju inte någon uppsida
            över huvud taget, utan där är det bara en nedsida och en ökad
            kostnad.
          </note>
          <note>
            Om vi drar oss till minnes alliansregeringen så startade man
            med att försöka få ned administrationen och kostnaderna för företag
            med 25 procent. Jag är den första att erkänna att det är ett otroligt
            komplicerat och tufft jobb. Många regler finns där för att man
            inte ska få ökade kostnader, men det var i varje fall ett antal
            miljarder i sänkta kostnader som företagarna fick tack vare alliansregeringen.
            Doc k erkännes villigt att några 25 procent och 25 miljarder blev
            det inte. Man kanske inte heller kan omsätta det till 1 procent–1
            miljard, men det ska ju motsvara sänkta kostnader.
          </note>
          <note>
            En ytterligare jobspost är besöksnäringen och restaurangbranschen
            som antagligen kommer att bli lidande av detta. Då får vi påminna
            oss att Socialdemokraterna är negativt inställda till just den
            här branschen. Man var emot att matmomsen sänktes så att det blev
            samma momssats för att gå på Ica eller Coop och handla som för
            att gå och äta mat på restaurang. Man har varit emot sänkta arbetsgivaravgifter
            för ungdomar, något som vi vet har varit otroligt värdefullt för
            ungdomar och även nyanlända när det gäller att få ett första jobb
            och ett cv och visa att man har en arbetsgivare.
          </note>
          <note>
            Nu fortsätter det här. Nu ska man se till att företagarna inte
            ska få ha avdragsrätt. Kommer regelförändringarna att fortsätta
            så att det blir ännu dyrare för svenska företag?
          </note>
          <note type="speaker">
            Anf. 92 Finansminister MAGDALENA ANDERSSON (S):
          </note>
          <note>
            Herr talman! Jag delar helt Ulf Bergs uppfattning att det är
            en speciell dag att stå och debattera dessa frågor, men jag delar
            även uppfattningen att det kanske är extra viktigt en sådan här
            dag att vi fortsätter det viktiga arbete som görs i Sveriges riksdag
            och att Sveriges riksdag granskar regeringen.
          </note>
          <note>
            Det är så fantastiskt i Sverige att vi står brett samlade för
            ett öppet och demokratiskt samhälle, och jag uppskattar verkligen
            det goda samarbetet mellan regeringen och oppositionen efter den
            höjda terrorhotnivå som finns även mot Sverige.
          </note>
          <note>
            Vad gäller EU-reglerna är den förändring som behöver göras momsförändringen,
            eftersom de svenska tidigare momsreglerna inte stämde överens
            med EU-lagstiftningen. Det gör att Sverige tappar skatteintäkter
            på ungefär 500 miljoner kronor, och för att finansiera det gör
            vi en förändring av avdragsmöjligheterna för måltider. Det är
            helt korrekt som Ulf Berg säger att vi får in något mer pengar
            på detta än vad kostnaden har varit för att vi har tvingats förändra
            momsreglerna.
          </note>
          <note>
            För enskilda företag innebär det ungefär 20 kronor per måltid
            om man gör ett måltidsavdrag för representation. Det är alltså
            inte någon dramatisk förändring för det enskilda företaget, och
            det påverkar inte annan representation som till exempel teaterbiljetter.
          </note>
          <note>
            Samtidigt planerar regeringen också andra förändringar i skattesystemet.
            Vi har bland annat presenterat en förändring som innebär en skatte
            ­ nedsättning för ensamföretagare som anställer. Jag kan tycka
            att det är bättre att satsa våra skattepengar på företag som anställer
            än på representation.
          </note>
          <note>
            Det är helt korrekt att alliansregeringen sänkte väldigt många
            skatter. Det ledde också till att vi hade stora underskott i de
            offentliga finanserna och inte heller hade tillräckligt med resurser
            för att finansiera nödvändiga investeringar i till exempel skolan,
            vilket ju påverkar möjligheterna för ungdomar att komma i arbete.
            Alliansregeringen använde sänkta arbetsgivaravgifter för ungdomar,
            men där kan jag stilla notera att ungdomsarbetslösheten har sjunkit
            efter att den nedsättningen avskaffades.
          </note>
          <note type="speaker">
            Anf. 93 ULF BERG (M):
          </note>
          <note>
            Herr talman! Det är intressant att regeringen ibland tror på
            sänkta kostnader för företagarna, till exempel när det gäller
            det nya förslaget som kom häromdagen om att det ska vara en lägre
            arbetsgivaravgift för den första som anställs. Jag tror att man
            bara skulle betala pensionsdelen, om jag nu kommer ihåg det här
            rätt.
          </note>
          <note>
            Då finns det skäl att påminna om att när Alliansen gjorde den
            här nedsättningen så fick vi utstå mycket kritik. Nu tar man ett
            litet, litet steg, och jag tycker att det är ganska symtomatiskt
            för regeringen att peka på en liten sänkt kostnad. Sedan får man
            betala 50 kronor någon annanstans, och så får man en krona där.
          </note>
          <note>
            Det är ju lika här, och det kan man se i svaret: Okej, ni får
            50 miljoner genom att ni kan lyfta moms i ökad omfattning, men
            det blir en bolagsskatt som kommer att kosta er nästan 1 miljard
            extra.
          </note>
          <note>
            Varför är det så viktigt med sänkta kostnader just för att bekämpa
            utanförskapet? Jag besökte ett varuhus i södra Sverige; jag tror
            till och med att man har en tv-serie om det. Jag frågade dem:
            Hur mycket kommer ni att få i ökade kostnader om man tar bort
            de nedsatta arbetsgivaravgifterna för unga? Svaret var 12 miljoner.
            Jag frågade vad som skulle hända då. Då kommer vi naturligtvis
            att se till att hela tiden anställa dem som har yrkeserfarenhet,
            var svaret, för det här har varit väldigt bra.
          </note>
          <note>
            Om man hela tiden adderar kostnader för företagarna blir det
            svårare att anställa. Man pratar om vikten av att människor ska
            komma i arbete och att vi ska göra allt för att bekämpa utanförskap,
            men det är ju ändå företagare som ska se till att genomföra dessa
            anställningar.
          </note>
          <note>
            Vi vet att det finns främst många småföretagare. Om var och en
            anställer en till får det en fantastisk effekt. Vissa av regeringens
            reformer vänder sig till de stora företagen som säger att de ska
            ta emot 100. Ja, det är bara storföretag som kan göra det. Men
            hemma i Dalarna finns många små företag. Var och en kan se till
            att en person kommer in i arbete.
          </note>
          <note>
            Jag brukar fråga många arbetssökande hur många gånger de har
            visat upp sitt skolbetyg. Det kanske var första gången. Sedan
            är det fråga om att skapa ett cv. Har man väl fått en arbetsgivare
            är det lättare att få jobb och vara kvar i jobb.
          </note>
          <note>
            Därför är det här förslaget otroligt olyckligt. Det kostar främst
            småföretagare 1 miljard. Det är helt okej att få dra av för en
            annons på Facebook eller Google, men att äta lunch med en affärsrelation
            på en restaurang ska man inte få göra avdrag för. Regeringen motiverar
            det med att avdraget är så krångligt att det måste vara enhetliga
            belopp. Men om företagarna tycker att det är för krångligt låter
            de bli att göra avdragen. Det är ytterligare ett argument som
            inte håller.
          </note>
          <note>
            Nu får vi väl hoppas att promemorian kommer fram till att förslaget
            inte är bra. Det finns ett intressant förslag från Skatteverket.
            Men det förslaget skulle kosta pengar. Med andra ord skulle företagarna
            få sänkta kostnader. Hade inte det varit ett bättre förslag för
            att gynna företagsamheten i Sverige?
          </note>
          <note type="speaker">
            Anf. 94 Finansminister MAGDALENA ANDERSSON (S):
          </note>
          <note>
            Herr talman! Det är en stor skillnad mellan den sänkta ungdomsarbetsgivaravgiften
            som den tidigare alliansregeringen genomförde och det förslag
            vi har lagt fram för att sänka arbetsgivaravgiften för egenföretagare
            första gången de anställer någon. Det första var en nedsättning
            för alla ungdomar oavsett om de hade jobb eller inte och oavsett
            hur länge de jobbade. En enig expertkår har dömt ut sänkningen
            som ett ineffektivt sätt att använda skattebetalarnas pengar på.
          </note>
          <note>
            Verkligheten visar på att det inte är så att ungdomar har sämre
            chanser att få jobb efter förändringen. Tvärtom ser vi att ungdomsarbetslösheten
            sjunker.
          </note>
          <note>
            För egenföretagarna handlar det om en träffsäker åtgärd. Man
            försöker nå de egenföretagare som funderar över att anställa och
            som inte riktigt är där att ta steget. Det är ett stort beslut
            att anställa någon för första gången. Det är ett stort beslut
            och mycket nytt att lära sig. Det kostar en del i form av att
            lära sig nya administrativa rutiner, och bokföringen blir annorlunda
            när det finns en anställd. Ett förslag om en tillfällig nedsättning
            handlar om att få fler egenföretagare att ta steget.
          </note>
          <note>
            Precis vad gäller ungdomsarbetsgivaravgifterna för ungdomar håller
            den här regeringen hårt i pengarna och tar ansvar för de offentliga
            finanserna. Det gör att nya, stora skattesänkningar inte ligger
            i korten. Här handlar det om att ta ansvar, vara försiktig och
            se till att det finns långsiktig hållbarhet i de offentliga finanserna
            och bryta den trend som den borgerliga regeringen hade med att
            varje år ständigt försämra de offentliga finanserna. Man gick
            från stora överskott till stora underskott. Det är inte en utveckling
            som kan fortsätta. Här handlar det om att ta ansvar.
          </note>
          <note type="speaker">
            Anf. 95 ULF BERG (M):
          </note>
          <note>
            Herr talman! Den förra regeringen tog det ansvaret. Om man är
            mitt i en brinnande lågkonjunktur måste man naturligtvis se till
            att inte spä på arbetslösheten. Då kan vi vara överens om att
            tillåta underskott. Vi ska också titta på hur Sverige har det
            ställt med statsskulden, som ser bra ut. Alliansregeringen städade
            upp rejält i olika skulder. Den diskussionen kan vi ta en annan
            gång.
          </note>
          <note>
            Nu är det viktigt att vi håller oss till småföretagarna. Jag
            är orolig över vad statsrådet sa i sitt svar om att det är fråga
            om en regelförenkling. Den borde vi vara politiskt överens om.
          </note>
          <note>
            Herr talman! Jag funderar över om det inte vore bra om regeringen
            inte skulle lägga fram några ytterligare förenklingsförslag. Jag
            vet inte om småföretagarna har råd om varje liten förändrad regel
            kostar 1 miljard.
          </note>
          <note>
            Jag skulle tycka om ifall statsrådet kunde säga rent ut att det
            ska in mer pengar till statskassan, att det är tomt, att det skramlar
            i kassakistan, lador ­ na är tomma och regeringen har ställt till
            det med alla utgifterna. Då ska man erkänna att det är fråga om
            en höjd skatt, och den drabbar företagare. I stället formulerar
            sig statsrådet som att avdraget knappast märks.
          </note>
          <note>
            Jag tycker naturligtvis att 1 miljard är mycket pengar. Vi är
            nog helt överens om att avdraget inte kommer att drabba de stora
            drakarna. De som kommer att drabbas är de hårt arbetande egenföreta
            garna som har ett par anställda och vill äta en lunch och komma
            överens om en affär som kan ge dem en chans att kanske anställa
            eller behålla sina anställda.
          </note>
          <note>
            Statsrådet borde dra tillbaka förslaget.
          </note>
          <note type="speaker">
            Anf. 96 Finansminister MAGDALENA ANDERSSON (S):
          </note>
          <note>
            Herr talman! Jag försökte vara tydlig i mitt första inlägg, nämligen
            att det är fråga om en överfinansiering. Det offentliga förlorar
            en del pengar på momsen. Men som reglerna tillämpas i dag och
            med finansieringen som innebär att möjligheten att göra avdrag
            på inkomstskatten för måltider tas bort kompenseras momsförändringen.
          </note>
          <note>
            Samtidigt är det viktigt att ha proportioner i detta. Det handlar
            om både stora och små företag som använder avdraget för representation.
            Det handlar alltså om en ökad kostnad på 20 kronor per måltid.
            Givet hur viktigt vi vet att många företag tycker att representation
            är kommer man att fortsätta att representera, men man kanske väljer
            en billigare måltid, en billigare lunch eller en billigare varmrätt
            om man äter middag, eller hoppar över kaffet eller lättölen –
            vad vet jag.
          </note>
          <note>
            Det är viktigt att påminna om att samtidigt som regeringen gör
            denna förändring gör vi också andra saker för att förstärka företag
            som är på väg att anställa. Jag kanske hellre ger en skatterabatt
            för den som anställer än för den som går på restaurang.
          </note>
          <note>
            Överläggningen var härmed avslutad.
          </note>
          <note>
            § 16 Svar på interpellation 2015/16:471 om Backaundantaget
          </note>
          <note type="speaker">
            Anf. 97 Finansminister MAGDALENA ANDERSSON (S):
          </note>
          <note>
            Herr talman! Lars Hjälmered har frågat mig när jag beräknar att
            beredningen i Regeringskansliet av Backaundantaget är klar, när
            jag beräknar att Backaundantaget kommer att införas, vilken av
            de föreslagna lösningarna för stadsdelen Backa jag anser ska införas
            och om jag anser att ett och ett halvt år är en rimlig tid för
            en skyndsam beredning i Regeringskansliet.
          </note>
          <note>
            Regeringen har tidigare uttalat att det är angeläget att hitta
            en lösning på de problem i Backaområdet som lyfts fram i hemställan
            från Göteborgs stad och Trafikverket.
          </note>
          <note>
            Hemställans förslag remitterades hösten 2014, och två centrala
            remissinstanser, Skatteverket och Transportstyrelsen, avstyrkte
            då genomförandet av förslaget. Mot bakgrund av vad som framkom
            vid den tidigare remitteringen och i syfte att skapa ett bättre
            beslutsunderlag remitterades under 2015 en promemoria från Finansdepartementet
            innehållande dels ett förslag till alternativ lösning för undantag
            från trängselskatt vad gäller Backaområdet i Göteborg, dels hemställans
            förslag.
          </note>
          <note>
            Beredning av frågan pågår fortfarande inom Regeringskansliet,
            och regeringen arbetar för att snarast kunna redovisa en lösning.
            För att klara detta inhämtas nu kompletterande information från
            Trafikverket och Göteborgs stad. Innan beredningen har avslutats
            kan jag inte ta ställning till när en lagrådsremiss kan lämnas
            eller ändringar kan träda i kraft.
          </note>
          <note type="speaker">
            Anf. 98 LARS HJÄLMERED (M):
          </note>
          <note>
            Herr talman! Tack, finansministern, för svaret!
          </note>
          <note>
            Den 4 april 2014 kunde man läsa i tidningen GT, Göteborgs-Tidning
            ­ en: ”Låt Backa slippa trängselskatten.” Det var vad finansminister
            Magdalena Andersson sa i samband med ett besök i Göteborg. Jag
            tycker att vallöftet var tydligt, och jag ska återkomma till det
            alldeles strax, herr talman.
          </note>
          <note>
            Västsverige är en växande region i Sverige och mycket av ett
            logistiskt nav med den viktiga hamnen. Det behövs ordentliga infrastruktursatsningar
            för att klara både en vanlig daglig pendling för oss som arbetar
            och det viktiga godset. En del i detta är det så kallade västsvenska
            paketet. Det innehåller många delar, däribland till exempel en
            viktig förbindelse under Göta älv och en viktig förbindelse över
            Göta älv som ska ersätta Götaälvbron.
          </note>
          <note>
            Men det här har också – där tror jag att man brett politiskt
            kan vara självkritisk – kantats av en hel del otydligheter och
            bristande tillit kopplat till den folkomröstning som hölls, till
            att det tog lite för lång tid för utländska fordon att börja betala
            trängselskatt men också till en hel del annat kring regeringens
            senaste budgettrixande vad gäller finansieringen av paketet –
            och framför allt till det så kallade Backaundantaget.
          </note>
          <note>
            Det var ju så, herr talman, att när trängselskatten infördes
            visade det sig att för stadsdelen Backa på Hisingen blev det inte
            optimalt. Boende där blev närmast inlåsta i trängselskatteområdet.
          </note>
          <note>
            Det landade i att man i en politisk diskussion och en tjänstemannadiskussion
            tog fram olika förslag till lösningar på detta, och före förra
            valet ställdes det ut löften om att man skulle försöka hitta en
            lösning på detta. Det var i samband med det som finansministern
            sa: Låt Backa slippa trängselskatten!
          </note>
          <note>
            Ett drygt halvår efter valet kunde vi konstatera att ingenting
            hade hänt. Då ställde jag en fråga till finansministern: När beräknas
            beredningen av Backaundantaget vara klar, och när kommer undantaget
            att införas? I början av maj 2015 fick jag svaret att beredning
            pågår.
          </note>
          <note>
            Det dröjde ytterligare ett halvår. Ingenting hände. Då ställde
            jag samma fråga på nytt och fick i praktiken närmast samma svar.
            Finansministern sa: Det här är angeläget. Vi bereder frågan, men
            vi får återkomma.
          </note>
          <note>
            Nu, herr talman, har det gått ytterligare ett halvår då ingenting
            har hänt. Jag tycker att det är angeläget att på nytt ta upp frågan
            med finansminis ­ tern.
          </note>
          <note>
            Därför har jag ställt ett antal frågor: När beräknar finansministern
            att beredningen är klar? När räknar finansministern med att Backaundantaget
            är infört? Vilken av de föreslagna lösningarna vill hon se för
            att lösa situa ­ tionen för de boende i stadsdelen Backa i Göteborg?
            Och anser finans ­ ministern att ett och ett halvt år som det
            nu har tagit är en rimlig tid, sett till det tydliga vallöfte
            hon och regeringen ställde ut?
          </note>
          <note>
            Vi kan konstatera, herr talman, att finansministern säger att
            beredning pågår och att man hoppas införa detta snart. Hon vill
            egentligen inte svara på de återstående frågorna. Samtidigt har
            vi det tydliga vallöfte hon ställde ut i april 2014.
          </note>
          <note>
            Det är här någonstans problemet börjar, tycker jag. Att man som
            politiker tydligt ställer ut ett vallöfte och sedan inte levererar,
            det håller liksom inte. Jag kan förstå att många göteborgare reagerar
            på detta med både förvåning och ibland ilska.
          </note>
          <note>
            Därmed kommer vi, herr talman, till det jag tycker är lite av
            knäckfrågan i debatten. Finansministern sa: Låt Backa slippa trängselskatten!
            Jag vill fråga finansministern: Hur vill du praktiskt lösa detta,
            Magdalena Andersson? Vilket av de alternativ som nu ligger på
            bordet förordar du för att leva upp till det vallöfte du så tydligt
            ställde ut?
          </note>
          <note>
            I svaret du ger mig säger du att ni nu hämtar in kompletterande
            infor ­ mation från Trafikverket och Göteborgs stad. Vad är det
            för information ni hämtar in?
          </note>
          <note type="speaker">
            Anf. 99 Finansminister MAGDALENA ANDERSSON (S):
          </note>
          <note>
            Herr talman! Jag delar helt Lars Hjälmereds beskrivning av Göteborgsregionen,
            hur viktig den är för Sverige och den svenska ekonomin och hur
            viktig en väl fungerande transportinfrastruktur är i den delen.
            Det är ju inte en obetydlig andel av Sveriges exportintäkter och
            skatteinkomster som skapas i Göteborgsregionen, och det är en
            stolthet för hela Sverige.
          </note>
          <note>
            Lösningen med Västsvenska paketet och trängselskatten är ett
            sätt att försöka stärka regionen via en bättre transportinfrastruktur.
            Det är viktigt att vi fortsätter den satsningen.
          </note>
          <note>
            I valrörelsen var jag tydlig med att jag vill ha ett Backaundantag.
            Jag vill ha ett Backaundantag, och jag tycker att det är helt
            centralt att det införs. Det är någonting som jag arbetar för
            på Finansdepartementet.
          </note>
          <note>
            Samtidigt är det så att beredningsprocesserna i Regeringskansliet
            ibland drar ut på tiden. Det här är ett sådant fall. Vi har varit
            tvungna att omremittera det förslag som gick ut. Det togs fram
            under den borgerliga regeringen och fick väldigt allvarlig kritik.
            Vi var tvungna att titta på om man kunde hitta någon alternativ
            lösning och sedan remittera det igen. Men det är inte så att det
            inte har hänt någonting sedan dess, utan nu begär vi in ytterligare
            information från både Göteborgs stad och Trafikverket om hur de
            här undantagen skulle fungera i praktiken.
          </note>
          <note>
            Men jag delar helt Lars Hjälmereds uppfattning att konstruktionen
            av trängselskatten inte blev bra för Backa och att vi därför behöver
            hitta en lösning för Backa så att man inte ska behöva betala trängselskatt
            på det sätt man gör i dag.
          </note>
          <note>
            Det finns två alternativ. Nu handlar det om att bereda klart
            frågorna så att vi snarast kan komma fram till en lösning.
          </note>
          <note type="speaker">
            Anf. 100 LARS HJÄLMERED (M):
          </note>
          <note>
            Herr talman! Det är lite detta som är problemet: Jag och finansminis
            ­ tern möts i synen på att Göteborg är väldigt viktigt. Det logistiska
            centret i Göteborg med hamn med mera är otroligt viktigt. Vi har
            Västsvenska paketet med viktiga infrastruktursatsningar. Vi har
            ett tydligt vallöfte från Magdalena Andersson som gavs i tidningen
            GT, där hon sa: Låt Backa slippa trängselskatten! Det var glasklart,
            det som fördes fram.
          </note>
          <note>
            Den som vill kan läsa artikeln i tidningen Göteborgsposten från
            i lördags, den 19 mars – ”Backaundantaget ännu inte på plats”.
            Där kan man bland annat läsa att Magdalena Anderssons lokala partikamrater
            säger att de inte förstår varför det tar så lång tid, varför detta
            inte skulle kunna införas.
          </note>
          <note>
            Det är sant som finansministern säger att det har funnits olika
            förslag. De man har diskuterat heter G och H och har olika för-
            och nackdelar.
          </note>
          <note>
            Den information jag har fått lokalt är att om de frågor man sökt
            kompletterande information om säger Göteborgs stad: Det handlar
            om upphandlingsfrågor, men det hindrar inte regeringen från att
            fatta ett skarpt beslut och införa undantaget nu. Det är beskedet
            lokalt från Göteborg.
          </note>
          <note>
            Därmed tycker jag, herr talman, att vi kommer tillbaka till detta
            att vi har en finansminister som ställde ut ett tydligt löfte
            till Hisingsborna, till Backaborna, när hon sa: Ni ska inte betala
            trängselskatt. Sedan dess har det gått ett och ett halvt år, och
            jag har ställt frågor till finansministern varje halvår. Vad händer?
            Hon säger att det här är jätteangeläget och att man jobbar med
            frågan. När införs det? frågar jag. Det kan vi inte svara på,
            säger hon. Så var det första halvåret, och så var det andra halvåret.
            Nu har det gått ett och ett halvt år, och jag förstår faktiskt
            inte vad det är som tar så fruktansvärt lång tid.
          </note>
          <note>
            Vi har kommit tillbaka, tycker jag, till huvudfrågan. Finansministern
            ger ett tydligt löfte att Backaborna inte ska betala men levererar
            inte på det. Då är frågan: Hur vill du, Magdalena Andersson, praktiskt
            lösa detta?
          </note>
          <note>
            Det finns två lösningar, G och H, som är konkreta förslag. Vilken
            av dem är det du förordar? Det är väl en ganska enkel fråga. Det
            ena förslaget säger finansministern att man dömer ut baserat på
            vad remissinstanser har fått. Ska vi tolka det som att du landar
            i den andra lösningen? Om det är så, när kommer det konkreta förslaget
            till Backaborna och övriga göteborgare?
          </note>
          <note type="speaker">
            Anf. 101 Finansminister MAGDALENA ANDERSSON (S):
          </note>
          <note>
            Herr talman! Vallöften brukar utvärderas nästa gång det är val.
            Jag är övertygad om att det finns en lång rad vallöften som tidigare
            moderatledda regeringar och moderata kommunalråd har ställt ut
            som inte har levererats efter ett och ett halvt år.
          </note>
          <note>
            Vi ska ha levererat våra vallöften på valdagen, men min ambition
            är att Backaundantaget ska vara beslutat i Sveriges riksdag långt
            före nästa valdag. Jag tycker att det är angeläget att få till
            stånd ett sådant undantag.
          </note>
          <note>
            Beredningen av de båda undantagen pågår fortfarande i Regeringskansliet.
            Regeringen har ännu inte tagit ställning till något av dem – vare
            sig det mer utvidgade, där även alla som besöker personer i Backa
            kan komma i fråga för att slippa betala trängselskatt, eller det
            smalare som bara berör personer som bor i Backa. Vi har inte tagit
            ställning utan bereder frågan i Regeringskansliet, och vi behöver
            ytterligare kompletterande information från både Trafikverket
            och Göteborgs stad för att kunna ta ställning. Vi kommer till
            riksdagen med ett förslag så fort den beredningen är avslutad.
          </note>
          <note type="speaker">
            Anf. 102 LARS HJÄLMERED (M):
          </note>
          <note>
            Herr talman! Som lokal valföreträdare för Göteborg tycker jag
            faktiskt att det är viktigt att lyfta upp den här frågan. Övergripande
            handlar det om de viktiga infrastruktursatsningar som måste ske
            i Göteborg, både när det gäller Västsvenska paketet och andra
            satsningar, för att utveckla staden och regionen.
          </note>
          <note>
            Den här frågan kan låta som en detalj, men för människor som
            bor i stadsdelen Backa är det en av de allra viktigaste frågorna.
            Man tycker sig vara inlåst. Man ser att olika politiker har ställt
            ut tydliga vallöften. Den minnesgode kan konstatera att i den
            första diskussionen inför förra valet sa representanter för Socialdemokraterna
            att det här skulle varit infört den 1 januari 2015.
          </note>
          <note>
            Jag har respekt för att man landar i att ett förslag som var
            framlagt inte var perfekt, att det finns synpunkter på det. Då
            tar man fram ett annat och diskuterar det. Men nu har det alltså
            gått ett och ett halvt år. Jag tycker att det är otroligt lång
            tid. Den uppfattningen delas uppenbarligen i Göteborgsposten av
            Magdalena Anderssons lokala partikamrater, som inte riktigt förstår
            varför det tar så pass lång tid att införa detta.
          </note>
          <note>
            Avslutningsvis undrar jag, herr talman: Ska jag behöva vänta
            i sex månader till, eller kan vi räkna med att ett Backaundantag
            är på plats innan dess?
          </note>
          <note type="speaker">
            Anf. 103 Finansminister MAGDALENA ANDERSSON (S):
          </note>
          <note>
            Herr talman! Jag ska svara på den sista frågan. Jag hoppas verkligen
            att du inte behöver vänta sex månader till, Lars Hjälmered. Jag
            hade önskat att du inte skulle ha behövt vänta de gångna sex månaderna
            heller. Men trängselskattelagstiftningen är uppenbarligen inte
            så enkel, eftersom det blev fel från början.
          </note>
          <note>
            Min uppfattning är att det blev felaktigt sådan den utformades
            från början. Det visar väl att det är viktigt att man tänker igenom
            och bereder ordentligt, så att de beslut man fattar också är väl
            genomtänkta, så att det inte blir fel igen. Det är därför som
            beredningar ibland tar en del tid.
          </note>
          <note>
            Återigen vill jag säga att det inte innebär ett vallöftesbrott
            att detta inte är infört efter ett och ett halvt år. Däremot ska
            det utvärderas på valdagen. Då ser jag fram emot att detta är
            beslutat här i riksdagens kammare, och jag ser fram emot att få
            Moderaternas stöd för det.
          </note>
          <note>
            Överläggningen var härmed avslutad.
          </note>
          <note>
            § 17 Svar på interpellation 2015/16:481 om skattehöjningen på
            etanol
          </note>
          <note type="speaker">
            Anf. 104 Finansminister MAGDALENA ANDERSSON (S):
          </note>
          <note>
            Herr talman! Jonas Jacobsson Gjörtler har frågat mig dels vilka
            resonemang och motiv som låg bakom mitt och regeringens genomdrivande
            av den kraftiga skattehöjningen på etanol under 2015, dels om
            jag övervägde några andra åtgärder än skattehöjning och i så fall
            vilka, dels om jag är beredd att nu ta initiativ till att sänka
            skatten till en mer ändamålsenlig nivå och dels på vilket sätt
            jag avser att framöver arbeta för att vi ska få långsiktiga spelregler
            för biodrivmedel i syfte att främja en övergång till en fossiloberoende
            fordonsflotta.
          </note>
          <note>
            För hållbara biodrivmedel gäller i dag viss befrielse från energiskatt
            och full befrielse från koldioxidskatt. Skattebefrielsen är ett
            statligt stöd enligt EU-rätten. Kommissionen har i december 2015
            godkänt Sveriges skattebefrielse av biodrivmedel till och med
            den 31 december 2018 för flytande biodrivmedel och till och med
            den 31 december 2020 för biogas. Statsstödsgodkännandena är förenade
            med vissa villkor som måste uppfyllas för att ge skattenedsättning.
            Ett av villkoren är att biodrivmedlet inte får överkompenseras
            i förhållande till det fossila drivmedel det ersätter. Metodiken
            för hur överkompensationen ska beräknas framgår av statsstödsbesluten.
            Samma villkor gällde för de tidigare statsstödsgodkännanden som
            gällde fram till och med den 31 december 2015.
          </note>
          <note>
            Energimyndigheten har i uppdrag att regelbundet lämna rapporter
            till regeringen om de skattebefriade biodrivmedlen överkompenserats.
            Övervakningsrapporten för 2014 visade att överkompensation förelåg
            för både hög- och låginblandad etanol och Fame.
          </note>
          <note>
            Enligt det statsstödsbeslut som gällde fram till och med den
            31 december 2015 var regeringen skyldig att åtgärda en eventuell
            överkompensation senast under andra halvåret 2015. Om den överkompensation
            som uppstått 2014 inte hade åtgärdats skulle kommissionen inte
            ha förlängt vårt statsstödsgodkännande. Eftersom överkompensationen
            åtgärdades fick Sverige i december 2015 förlängt statsstödsgodkännande
            till och med utgången av 2018. Om en konstaterad överkompensation
            inte åtgärdas kan företagen bli skyldiga att betala tillbaka den
            del av skattebefrielsen som motsvarar överkompensationen jämte
            ränta. Därför höjde regeringen skatten på de överkompenserade
            biodrivmedlen på samma sätt som den förra regeringen gjorde 2013.
          </note>
          <note>
            Den 26 februari 2016 lämnade Energimyndigheten övervakningsrapporten
            för 2015 till regeringen. Rapporten visar att det finns god marginal
            till överkompensation för flera biodrivmedel. Mot den bakgrunden
            har Finansdepartementet remitterat ett förslag om lägre skatt
            för dessa biodrivmedel från och med den 1 augusti 2016.
          </note>
          <note>
            Det är angeläget att skatteregler och åtgärder är hållbara och
            försvarbara i ett EU-rättsligt perspektiv. Stabila villkor är
            också viktiga för de aktörer som producerar och handlar med biodrivmedel
            samt för de företag som tillverkar fordon som drivs med dessa
            drivmedel. Regeringens målsättning är att så snabbt som möjligt
            under mandatperioden ha regler på plats som ger långsiktigt hållbara
            och stabila villkor för biodrivmedel. Arbete pågår just nu inom
            Regeringskansliet med att ta fram sådana förslag. Jag vill inte
            föregå detta arbete genom att uttala mig om vilka långsiktiga
            spelregler som ska gälla för att främja en övergång till en fossiloberoende
            fordonsflotta.
          </note>
          <note type="speaker">
            Anf. 105 JONAS JACOBSSON GJÖRTLER (M):
          </note>
          <note>
            Herr talman! Tack, finansministern, för svaret! Bakgrunden till
            min fråga är att regeringen under förra året drev igenom en kraftig
            skattehöjning på etanol, som trädde i kraft den 1 december i fjol.
            Denna höjning, som ger en prisökning på en dryg krona för konsumenten,
            motiverade reger ­ ingen med att den rådande skattenivån ansågs
            strida mot EU:s statsstödsregler.
          </note>
          <note>
            Enligt den senaste övervakningsrapporten från Energimyndigheten
            stämmer dock inte detta. I avsnittet med slutsatser skriver myndigheten:
            ”Resultatet från statsstödsrapporteringen för hela år 2015 visade
            att överkompensation sannolikt inte har förekommit för något biodrivmedel.”
            När det gäller etanol för låginblandning anger myndigheten tydligt
            att den inte hade varit överkompenserad även om inte en skattehöjning
            hade genomförts över huvud taget.
          </note>
          <note>
            Beträffade etanol till E85 anger myndigheten att skattehöjningen
            på bensin förvisso skulle kunna medföra viss risk för överkompensation
            men att det sannolikt hade räckt med en lägre skattehöjning för
            att kompensera för det. Den fråga man då ställer sig är varför
            regeringen valde att genomföra en så kraftig skattehöjning, långt
            över vad som kan anses vara rimligt.
          </note>
          <note>
            En annan aspekt av detta är den ryckighet och brist på långsiktighet
            som finns i hanteringen. Energimyndigheten påtalar ju att problemet
            med överkompensation kan justera sig själv över en längre tidsperiod,
            särskilt i en tid som den vi har nu, när råvarupriserna är väldigt
            rörliga.
          </note>
          <note>
            Risken är därför enligt Energimyndigheten stor att skattejusteringar
            görs på fel sätt och i fel omfattning och att effekten träder
            in vid fel tillfälle. Det är exakt detta vi har kunnat se nu.
            Regeringen höjer skatten för mycket och vid fel tillfälle och
            tvingas sedan backa och flagga för en sänkning.
          </note>
          <note>
            Skatteinstrumentet som det används här fungerar uppenbarligen
            gans ­ ka dåligt för detta ändamål. Dessutom står det i strid
            med behovet av långsiktiga spelregler för biodrivmedel i Sverige.
            Även andra aktörer har kritiserat ryckigheten i de här spelreglerna.
            Det är många olika typer av ak ­ tö r ­ er som tycker att det
            är problematiskt.
          </note>
          <note>
            Osäkerheten och bristen på långsiktiga spelregler gör att människor
            väljer bort etanolen som bränsle. Förra året minskade etanolanvändningen
            tydligt avseende både den låginblandade varianten E85 och ED95.
            Totalt sett var minskningen över 40 procent.
          </note>
          <note>
            Det är förvisso positivt att regeringen har flaggat för att man
            är beredd att sänka denna skatt, som man precis kraftigt har höjt,
            men de direkta följdfrågorna på det blir dels varför regeringen
            väljer att göra detta först i augusti och inte tidigare, dels
            hur stor skattesänkningen blir. Kommer sänkningen att motsvara
            den mycket kraftiga höjning som gjordes i december, eller blir
            det en mindre sänkning, så att nettoeffekten för konsumenten ändå
            blir en skattehöjning?
          </note>
          <note>
            För att minska ryckigheten och kortsiktigheten i de här reglerna
            och samtidigt göra bedömningarna kring eventuell överkompensation
            mer tillförlitliga skulle man till exempel kunna tänka sig att
            göra fler mätningar och bedömningar på årsbasis, för att på så
            sätt minska risken för att tillfälliga toppar eller dalar på marknaden
            får för stort genomslag. Jag vill gärna fråga finansministern
            om hon och regeringen är beredd att verka för en sådan, mer stabil
            ordning.
          </note>
          <note type="speaker">
            Anf. 106 Finansminister MAGDALENA ANDERSSON (S):
          </note>
          <note>
            Herr talman! Jag är den förste att dela Jonas Jacobsson Gjörtlers
            uppfattning att detta är ryckigt och kortsiktigt och inte skapar
            stabila förutsättningar för branschen. Det är inte ett bra system
            vi har så som statsstödsreglerna är utformade. Det är dock ett
            system som fanns när vi trädde in i Regeringskansliet och som
            vi ärvde av den borgerliga alliansregeringen.
          </note>
          <note>
            Under den tid vi har arbetat i Regeringskansliet har vi tittat
            på hur man skulle kunna förändra reglerna för att skapa långsiktigare
            och stabilare villkor. Jag har diskuterat en del förslag med EU-kommissionen
            som vi inte har fått godkänt för, och vi kommer nu att fortsätta
            arbeta med andra förslag, som tyvärr behöver godkännas av EU.
            Men jag är den förste att hålla med om att det system som vi har
            i dag, som vi ärvde av den borgerliga regeringen, inte är ett
            bra system.
          </note>
          <note>
            Den information som vi hade när vi lade fram budgetpropositionen
            i höstas var att det förelåg överkompensation på vissa drivmedel,
            som vi då var tvungna att höja skatten för, på samma sätt som
            den förra regeringen gjorde till exempel 2013. Problemet var att
            vi behövde ett nytt statsstödsgodkännande av EU-kommissionen under
            hösten. Hade vi inte genomfört denna höjning under hösten pekade
            alla siffror på att vi annars skulle ha fått överkompensation.
            Då var regeringens bedömning att vi aldrig hade fått igenom ett
            nytt statsstödsgodkännande.
          </note>
          <note>
            Detta var alltså helt nödvändigt för att få igenom ett nytt statsstödsgodkännande.
            Annars hade vi kunnat stå med både full koldioxidskatt och full
            energiskatt på biodrivmedlen, och det är en situation som jag
            är övertygad om att ingen av oss hade velat hamna i. När vi nu
            efter att den nya rapporten har kommit får möjlighet att sänka
            skatten kommer vi att göra det så långt det bara är möjligt, givet
            att vi ändå behöver ha en viss säkerhetsmarginal med oss för att
            inte riskera överkompensationen.
          </note>
          <note type="speaker">
            Anf. 107 JONAS JACOBSSON GJÖRTLER (M):
          </note>
          <note>
            Herr talman! Jag tackar finansministern. Jag delar finansministerns
            bedömning att man var tvungen att göra någonting och att det inte
            hade varit rimligt att riskera att äventyra hela systemet genom
            att inte agera alls. Men det är inte riktigt det frågan gäller.
            Frågan handlar snarare för det första om nivån, alltså varför
            man valde att genomföra en skattehöjning som var så pass kraftig.
            För det andra: När man nu ser att det här inte visade sig vara
            nödvändigt och ska backa till en lägre nivå, varför väljer man
            då att genomföra det först i augusti?
          </note>
          <note>
            Jag var nyfiken på att höra någonting om nivån, och där fick
            jag väl ett halvt besked om att regeringen är beredd att göra
            så mycket som man bedömer är möjligt. Jag antar att jag inte kan
            få ett mer precist besked än så.
          </note>
          <note>
            Sedan hade jag hoppats att regeringen skulle kunna ge ett besked
            gällande om, när och på vilket sätt man avser att försöka få till
            stånd långsiktighet när det gäller spelreglerna för biodrivmedlen,
            men det låter väl dess ­ värre som att vi tvingas vänta på besked
            i den frågan.
          </note>
          <note>
            Jag vill gärna säga att jag tror att det generellt är viktigt
            med långsiktiga spelregler för att åstadkomma en fossilfri fordonsflotta
            till 2030. Vi tror att det är viktigt att uppmuntra ett miljösmart
            agerande.
          </note>
          <note>
            Vid sidan av de skattefrågor som vi diskuterar nu kan jag nämna
            miljöbilspoolerna som ett exempel. Vi menar att det är angeläget
            att regering ­ en kommer loss och får till en definition av vad
            en bilpoolsbil är. En definition behövs till exempel när kommuner
            vill reservera parkeringsplatser för bilpooler. Vi tror också
            att man behöver se över förutsättningarna för att göra det billigare
            att delta i bilpooler. De beskattas i dag som en tjänst med 25
            procents moms. Om EU-reglerna medger det borde man sträva efter
            att försöka sänka denna nivå på sikt. Det här är ju en form av
            kollektivt resande eller ett kollektivt sätt att lösa ett transportbehov.
            Momsen på kollektivtrafik är 6 procent, och vi anser att man borde
            gå den vägen även med bilpoolerna.
          </note>
          <note>
            Men samtidigt som vi från Moderaterna vill göra det enklare och
            billig ­ ­ are att agera miljösmart tvingas jag tyvärr konstatera
            att den rödgröna regeringen för närvarande i stället gör det dyrare.
            Dels gör man det dyrare att tanka förnybart genom den kraftigt
            höjda skatten på etanol, som vi har berört här, dels gör man det
            dyrare att ha en miljöbil som tjänstebil genom en nedsättning
            av förmånsvärdet för vissa miljöanpassade bilar. Dessutom gör
            regeringen det dyrare att köpa en laddhybrid genom att halvera
            super ­ miljöbilspremien för laddhybrider. Jag undrar på vilket
            sätt finansminis ­ tern och regeringen menar att detta gynnar
            miljön.
          </note>
          <note>
            Alla vet i och för sig att regeringen behöver få in pengar till
            sina ofinansierade reformer, olika bidragshöjningar och annat.
            Vi vet också att regeringen ser skattehöjningar som det huvudsakliga
            medlet för detta. Men jag måste säga att det ändå framstår som
            kontraproduktivt att regeringen, som samtidigt säger sig vilja
            främja miljöklokt agerande och som står bakom ambitionen om en
            fossilfri fordonsflotta till 2030, nu så uppenbart missgynnar
            miljövänliga drivmedel med en onödigt hög straffbeskattning.
          </note>
          <note>
            När och på vilket sätt avser regeringen att återkomma med förslag
            som skapar långsiktiga spelregler för biodrivmedel i syfte att
            främja övergången till en fossiloberoende fordonsflotta? Kan vi
            räkna med ett besked under detta år?
          </note>
          <note type="speaker">
            Anf. 108 Finansminister MAGDALENA ANDERSSON (S):
          </note>
          <note>
            Herr talman! Varför sker sänkningen den 1 augusti? Här har vi
            verkligen jobbat för högtryck. Från att vi fick rapporten från
            Energimyndigheten har det jobbats på högtryck på Finansdepartementet
            för att få fram en departementsskrivelse som kan gå ut på remiss.
            Men sedan måste detta också processas genom riksdagen, och därför
            är bedömningen att det är helt omöjligt att göra detta före den
            1 augusti. Så pass lång tid tar det att få igenom lagstiftningen.
            Men även med denna tidsutdräkt är detta en rekordsnabb skatteförändring.
            Ambitionen har också verkligen varit att få igenom detta så fort
            det över huvud taget går.
          </note>
          <note>
            Sedan ska jag säga något om bilpooler. Där finns det en rad ”problemmöjligheter”.
            Bilpooler är ett fantastiskt sätt för människor att äga bil tillsammans
            och ett sätt att använda våra resurser på ett effektivare sätt
            än man skulle kunna göra annars. Men det är inte alldeles enkelt
            att i skattelagstiftningen kunna särskilja vad som är en bilpool
            och vad som är ett biluthyrningsföretag. Det är inte någon alldeles
            enkel lagstiftningsavgränsning. Jag vill göra det påpekandet.
          </note>
          <note>
            När kan då ett nytt och mer långsiktigt system vara på plats?
            Vi jobbar på Finansdepartementet med att få fram ett sådant system.
            Samtidigt är det så att det måste få okej via EU, vilket gör att
            den typen av processer alltid kan ta en del tid. Den förra regeringen
            diskuterade ett förslag om kvote ­ ring, som fick en hel del kritik.
            Det visar att det kräver en del tankearbete att hitta alternativa
            förslag som är bra. Det är viktigt att vi får fram ett system
            som både skapar långsiktighet och tydligt gynnar de biobaserade
            drivmedlen. Jag uppskattar att Jonas Jacobsson Gjörtler delar
            den ambitio ­ nen med regeringen.
          </note>
          <note type="speaker">
            Anf. 109 JONAS JACOBSSON GJÖRTLER (M):
          </note>
          <note>
            Herr talman! Jag tackar finansministern. Vi har en liten vända
            till i debatten, även om vi redan tagit varandra i hand. Men jag
            ska inte göra detta så väldigt mycket längre. Som jag nämnde tidigare
            gör regeringen det dyr ­ - are att tanka förnybart genom den höjda
            skatten på etanol och dyrare att ha miljöbil som tjänstebil genom
            nedsättningen av förmånsvärdet för miljöanpassade bilar. Dessutom
            gör regeringen det dyrare att köpa sig en laddhybrid genom att
            man halverar supermiljöbilspremien för laddhybrider. Det är svårt
            att tolka detta som några steg i rätt riktning på vägen mot en
            fossiloberoende fordonsflotta år 2030, ett mål som jag tror att
            vi egentligen borde vara överens om att vi vill försöka uppnå.
          </note>
          <note>
            I övrigt tycker jag ändå att finansministern ger en del hoppfulla
            besked, som jag tackar för: att sänkningen ska bli så stor som
            möjligt och att man ska genomföra den så snart som möjligt, vilket
            tyvärr blir först i augusti. Detta tolkar jag ändå som ett positivt
            besked.
          </note>
          <note>
            Jag tackar också för resonemangen kring bilpooler, som jag uppfattar
            som en signal från regeringen om att man vill komma fram med en
            definition. Jag hoppas att det går att lyckas med det, så att
            vi kan få till stånd ett långsiktigt system för bilpooler.
          </note>
          <note>
            När det gäller de långsiktiga systemen i övrigt är kvotplikten
            en möjlighet som finansministern nämner. Det finns kanske även
            andra tänkbara alternativ, men det viktiga är att få någonting
            på plats så snart som möjligt. Vi kan inte ha den ryckighet som
            vi ser nu, där skatten går upp kraftigt i december och sedan förhoppningsvis
            sänks lika kraftigt i augusti. Vi behöver ha betydligt mer långsiktiga
            spelregler om vi ska kunna få till stånd en fossilfri fordonsflotta
            till 2030.
          </note>
          <note type="speaker">
            Anf. 110 Finansminister MAGDALENA ANDERSSON (S):
          </note>
          <note>
            Herr talman! Jag har redan gjort mitt slutinlägg, eftersom jag
            trodde att mitt förra inlägg var det sista, så jag vill bara avsluta
            med att tacka för debatten.
          </note>
          <note>
            Överläggningen var härmed avslutad.
          </note>
          <note>
            § 18 Svar på interpellationerna 2015/16:469 och 470 om övernattbefordran
            och det svenska portot
          </note>
          <note type="speaker">
            Anf. 111 Statsrådet MEHMET KAPLAN (MP):
          </note>
          <note>
            Herr talman! Erik Ottoson har ställt två frågor till mig i två
            interpellationer.
          </note>
          <note>
            För det första har Erik Ottoson frågat mig om jag är beredd att
            gå fram med ett förslag om att slopa kravet på övernattbefordran
            så att samhällsuppdraget endast omfattar att leverera post inom
            två tre dagar.
          </note>
          <note>
            För det andra har Erik Ottoson frågat mig om jag anser att det
            vore önskvärt att släppa priset på portot fritt i syfte att skapa
            ett bättre funk ­ tionssätt på marknaden och därmed samtidigt
            stimulera till digitalisering av försändelser som i dag går med
            post.
          </note>
          <note>
            Jag besvarar de två interpellationerna i ett sammanhang.
          </note>
          <note>
            För att besvara frågorna vill jag hänvisa till kommittédirektiv,
            En översyn av postlagstiftningen i ett digitaliserat samhälle
            , som regeringen beslutade den 13 augusti 2015.
          </note>
          <note>
            Utredningen kommer att se över behovet av övernattbefordran av
            brev som en del av den samhällsomfattande posttjänsten mot bakgrund
            av de senaste årens snabba utveckling av elektroniska kommunikationsalternativ.
            I det ingår att beskriva konsekvenserna av en eventuell avveckling
            av övernattbefordran av brev som en del av den samhällsomfattande
            posttjänsten och att föreslå alternativa lösningar.
          </note>
          <note>
            Utredningen ska även se över behovet av en pristaksreglering
            enligt postförordningen. I detta ingår att beskriva konsekvenserna
            av en eventuell avveckling av pristaket samt undersöka om det
            fortfarande finns grupp ­ er i samhället som behöver skyddas av
            ett pristak och , om så är fallet , föreslå en ändamålsenlig konstruktion
            av ett sådant pristak.
          </note>
          <note>
            Dessa delar ska redovisas i ett delbetänkade senast den 31 mars
            i år. Jag ser fram emot att ta del av utredningens förslag i dessa
            viktiga frågor.
          </note>
          <note type="speaker">
            Anf. 112 ERIK OTTOSON (M):
          </note>
          <note>
            Herr talman! Tack för svaret, statsrådet. Frågan om hur postgången
            fungerar, ser ut och hänger ihop är en fråga som påverkar stora
            delar av befolkningen dagligdags. Det påverkar våra företag och
            näringslivet i sin helhet. Framför allt när vi kommer ut lite
            grann på landsbygden blir det en väldigt viktig samhällsfunktion.
          </note>
          <note>
            Samtidigt genomgår samhället en digitalisering , där alltmer
            utvecklas till att kunna kommuniceras via digitala medier. Man
            har från statens sida ganska stora stimulanser för utbyggnad av
            fiber. Det är någonting som det finns politisk enighet om. Det
            gör att brevvolymerna minskar i det svenska postsystemet , samtidigt
            som paketvolymerna ökar. Vi skapar en helt annan postmarknad gentemot
            hur den såg ut tidigare.
          </note>
          <note>
            Här har statsrådet och jag haft några inledande diskussioner.
            Kanske vi kan hitta ytterligare ett perspektiv i diskussionen
            här i dag. Jag ställde frågorna om övernattbefordran och priset
            på portot utifrån att det är två delar i ekvationen som kommer
            att behövas ses över på det ena eller andra sättet. Också jag
            ser fram emot slutsatserna från den utredning som nu är tillsatt.
          </note>
          <note>
            Herr talman! Statsrådet lämnar i sitt svar inte några spår av
            politisk ambition på området. Det är i sak riktigt att man som
            statsråd inte går in och föregriper slutsatserna av en utredning.
            Låt mig i stället ställa frågan till statsrådet: Vad har statsrådet
            för politiska ambitioner för postmarknad ­ en i relation till
            den digitala kommunikationsmarknaden som han också är ansvarig
            för vad gäller bredbandsutbyggnad, telekom och så vid ­ are?
          </note>
          <note>
            Menar statsrådet att det är regeringens ståndpunkt att postservicen
            ska ha samma grundkrav och samma utgångsläge för vad som är en
            samhällsservice på 2000-talet, när vi har en alltmer väl utbyggd
            it-infrastruktur i Sverige, som den hade på 80-talet före internets
            intrång i vardagsrummen och i näringslivet? Det är en fråga som
            är på en sådan nivå att statsrådet bör kunna utveckla vad regeringens
            politik är på området. Jag har nämligen sökt med ljus och lykta
            efter någon form av fingervisning om vad ambition en är hos regeringen.
          </note>
          <note>
            I budgetpropositioner och annat beskrivs inte detta så ingående
            som man hade kunnat hoppas. I den första budgetpropositionen omnämndes
            det bara kort att det så småningom skulle tillsättas en utredning.
            Vad den skulle nå fram till var i det skedet lite oklart. Det
            känns som att man har drabbats av den här frågan efter att man
            kom in i regeringen snarare än att man hade en vision för hur
            politiken skulle bedrivas när man gick in på Regeringskansliet.
          </note>
          <note>
            Jag ser mycket fram emot att få höra statsrådet utveckla hur
            han ser på postens roll i det digitaliserade samhället och om
            vi kan fortsätta att förvänta oss samma grundutbud av posttjänster
            trots den väldigt omfattande digitalisering som vi ser.
          </note>
          <note type="speaker">
            Anf. 113 Statsrådet MEHMET KAPLAN (MP):
          </note>
          <note>
            Herr talman! Tack, Erik Ottoson, för frågan och uppföljningsfrågorna.
            Digitaliseringen är något som genomsyrar hela samhället både här
            hemma i Sverige och i många andra länder. Det påverkar också det
            traditionella sättet att skicka brev och kompletterar det med
            många möjligheter att dela information i bland annat e-post men
            också i sociala medier.
          </note>
          <note>
            Digitaliseringen pågår också i alla EU-länder och påverkar postoperatörerna
            i olika grad. Jag var i Bryssel i går, och jag såg med ett brustet
            hjärta på det som hände där i morse. När jag var i Bryssel träffade
            jag personer som jobbade med frågorna ur olika perspektiv.
          </note>
          <note>
            Man kan titta på hur de nationella kraven på befordringstid för
            den samhällsomfattande posttjänsten skiljer sig åt även inom EU.
            Det är en ingång till vad det är vi behöver kunna ta ställning
            till. Det kan vi göra först när utredningen kommer med sitt betänkande.
          </note>
          <note>
            Bland annat har Finland och Frankrike lagstiftat om tjänster
            med ut ­ delning inom två arbetsdagar. Omfattningen av den samhällsomfattande
            posttjänsten skiljer sig stort mellan olika länder. Exempelvis
            exkluderas brevsändningar helt från den samhällsomfattande posttjänsten
            i vissa länd ­ er. Det är också någonting som vi behöver ha kännedom
            om.
          </note>
          <note>
            Som Erik Ottoson påpekar i interpellationen påverkas postmarknaden
            i hög grad av denna digitalisering. Digitaliseringen är snabb.
            Jag har hand om bredbandsutbyggnaden från nationell nivå. Där
            har regeringen gjort en hel del insatser. Vi har bland annat sett
            till att vi har ett bredbandsstöd i landsbygdsprogrammet, som
            tyvärr verkar vara i underkant. Det är ett sätt att bygga ut där
            marknaden annars inte kommer att klara av utbyggnaden.
          </note>
          <note>
            Man kan titta på just övernattbefordran, som är en viktig del
            här. Där ser jag fram emot att ta del av utredningens analys.
            Den politiska ingången handlar egentligen om att skapa goda förutsättningar
            för att alla i Sverige har tillgång till samhällsomfattande tjänster.
            Det är också viktigt att dessa tjänster kan anpassas till nya
            lösningar såsom digitaliseringen.
          </note>
          <note>
            Det är också därför som en utredning är väldigt viktig. Regeringens
            ingång på området är att med bred samsyn kunna fatta beslut om
            vad som kommer att gälla i Sverige framöver. Eftersom det är en
            minoritetsreger ­ ing, precis som regeringen under den förra mandatperioden,
            är det viktigt att vi har ett bra underlag för att fatta beslut
            i denna kammare.
          </note>
          <note>
            Där hoppas jag på en förståelse för och känsla för hur en sådan
            lösning skulle kunna se ut. Men det är återigen oerhört viktigt
            att vi inväntar och tar del av utredningens analys och förslag
            i det delbetänkande som lämnas inom bara någon vecka.
          </note>
          <note type="speaker">
            Anf. 114 ERIK OTTOSON (M):
          </note>
          <note>
            Herr talman! Tack för de utvecklade tankarna, statsrådet ! För
            tydlighetens skull vill jag säga att övernattbefordran för många
            i min generation som bor i städer är någonting som man över huvud
            taget inte begrundar att det existerar. Om man däremot befinner
            sig på landsbygden är perspektivet möjligen ett annat.
          </note>
          <note>
            Allting måste ställas i relation till vad det kostar. I det här
            fallet rör det sig om en väldig mängd lufttransporter med flygplan
            från alla möjliga hörn i riket som måste gå varje natt för att
            tillgodose kravet.
          </note>
          <note>
            De motiveras inte alltid av volymer så att flygplanen som transporterar
            försändelserna är fulla.
          </note>
          <note>
            Det finns en internettjänst som man kan ha i sin telefon eller
            sin dator där man ser vilka flygplan som rör sig över Sverige.
            Någonstans vid 23- eller 24-rycket på kvällen ser man hur en rad
            flygplan lyfter samtidigt. Det kan vara ganska intressant för
            den som tycker att sådant är spännande.
          </note>
          <note>
            Detta säger dock någonting dels om miljöperspektivet på frågan,
            dels om vilka effektiviseringar man skulle kunna göra inom ramen
            för det här. Vi talar alltså inte om att man skulle behöva förlänga
            leveranstiden särskilt mycket. Det handlar om att i stället för
            att man lägger brevet på brevlådan vid 16-tiden i Ystad och det
            är framme i brevlådan hemma hos någon i Kiruna kl. 10 dagen därpå
            tar det möjligen ett dygn till. De flesta som i dag använder posttjänsten
            för att skicka brev räknar nog med att det ska kunna gå ytterligare
            något dygn eftersom man inte litar på att övernattbefordran fungerar
            fullt ut.
          </note>
          <note>
            Jag har full sympati för den grupp företag som behöver detta
            krav för sin verksamhet. Jag kan dock dra parallellen till en
            del näringsidkare i Stockholmsområdet som jag själv har kontakt
            med och som har samma behov. De använder sig inte av posten som
            ligger inom samhällsuppdraget, utan de använder sig av budfirmor.
            På det sättet vet de att försändelserna kommer fram. Jag förstår
            att situationen är en annan på landsbygden, men det säger ändå
            någonting om de utmaningar som vi står inför. Jag ser liksom statsrådet
            fram emot det delbetänkande som kommer om bara någon vecka.
          </note>
          <note>
            Jag kanske är ouppmärksam, men jag uppfattade inte riktigt huruvida
            statsrådet de facto anser att vi kommer att behöva se över omfattningen
            av samhällsuppdraget för att möta digitaliseringen. Man satsar
            stora mängder skattepengar på att bygga ut it-infrastrukturen.
            Ett sätt att se det på vore att man kunde räkna hem några av de
            investeringarna i form av andra juster ­ ingar i ändan av det
            vi kallar för vanliga postförsändelser.
          </note>
          <note>
            Är det en syn som statsrådet delar? Eller är också han av uppfattningen
            att samhällsuppdraget bör ligga fast utifrån att detta är nödvändigt
            för landsbygden, framför allt för att säkra konkurrenskraft? Man
            ska alltså inte behöva flytta in till staden för att bedriva en
            företagsverksamhet som drar nytta av den sortens försändelser.
          </note>
          <note type="speaker">
            Anf. 115 Statsrådet MEHMET KAPLAN (MP):
          </note>
          <note>
            Herr talman! Tack så mycket, Erik Ottoson, för uppföljningsfrågan!
            Erik Ottoson är inne på en viktig fråga när det gäller skillnaderna
            i vårt avlånga land. Städerna har vissa förutsättningar som landsbygden
            inte har. Om man tittar på hur en omställning till en digitalisering
            sker ser man att det är viktigt att digitala lösningar kompletteras
            med andra, i vissa fall, traditionella kommunikationsmöjligheter
            för att alla i Sverige ska ha tillgång till samhällsomfattande
            tjänster även i fortsättningen.
          </note>
          <note>
            Vi jobbar stenhårt – vi tog vid ett arbete som den gamla regeringen
            hade genomdrivit i stora delar – med en digitalisering av hela
            landet. Vi ska få ut snabbt och stabilt bredband till alla. I
            dag täcks befolkningen av en hastighet som motsvaras av 4G. Över
            99 procent av hushållen har tillgång till denna hastighet, som
            kan uppnås i vissa fall. Vi vet att fiber är ett rätt smart sätt
            att fördela bredband på. Samtidigt finns det vissa andra länder
            i vårt närområde som har valt bort fiber eller satsat på mer koppar,
            och de känner i dag att de står i en återvändsgränd.
          </note>
          <note>
            Jag vill ändå inte föregripa utredarens slutsatser, men det är
            viktigt att invänta just kopplingen däremellan.
          </note>
          <note>
            När det gäller övernattbefordran är det viktigt att förstå att
            Sverige som land måste ligga inom ramen för de krav som ställs
            i postdirektivet. Vi har inte hur vida ramar som helst, utan Sverige
            måste leva upp till de tidskrav som ställs i postdirektivet för
            befordran av gränsöverskridande post inom EU. Det kopplas också
            till hur vi klarar av övernattbefordran i vårt eget land. Det
            finns miniminivåer inom EU för gränsöverskridande befordran på
            tre respektive fem dagar.
          </note>
          <note>
            Om man vill se någon sorts tak för hur lång tid det kan ta kan
            man vidga vyn och tänka på vad detta innebär i ett europeiskt
            perspektiv. I slutbetänkandet ska utredaren föreslå förändringar
            också i det gällande postdirektivet. Det finns alltså ett helhetstänk
            här.
          </note>
          <note>
            Vilka grupper är det då som kommer att hamna i en prekär situation?
            Utredaren ska identifiera de grupper i samhället som har behov
            av att övernattbefordran av brev ingår i den samhällsomfattande
            posttjänsten. Det är viktigt både för mig som it-minister med
            ansvar för postfrågor och för Erik Ottoson som tycker att frågan
            är viktig att den belyses ordentlig. Annars svävar vi i ovisshet.
            Det är bra att invänta detta. Det tyckte jag mig också höra Erik
            Ottoson säga att det är.
          </note>
          <note type="speaker">
            Anf. 116 ERIK OTTOSON (M):
          </note>
          <note>
            Herr talman! Tack, statsrådet, för de utvecklade tankarna! Jag
            tänkte avsluta med några ord om den andra frågan i den andra interpellationen
            om priset på portot.
          </note>
          <note>
            I dag har vi en marknad på området som lever en tynande tillvaro.
            Vi har tidigare diskuterat momsen på portot. Jag ska formulera
            mig så här: Om utredningen kommer fram till att man ska justera
            upp eller på något sätt släppa priset på frimärkena fritt för
            att skapa marknadspriser på området – är det någonting som statsrådet
            i sådant fall är beredd att gå vidare med för att skapa en mer
            dynamisk postmarknad? Eller anser statsrådet att det är av vikt
            att vi har ett tak för portot för att se till att det inte blir
            för dyrt att skicka vanliga brev? Det är den fråga som jag tror
            att statsrådet, trots att utredningen ännu inte har kommit med
            sitt delbetänkande, borde kunna bidra med ett svar på.
          </note>
          <note>
            Min personliga uppfattning är att vi har en framtid som man möjligen
            kan skönja när man sneglar på Danmark, där brevvolymerna är väldigt
            mycket mindre än de är i Sverige. Den danska staten har som utgångspunkt
            att all kommunikation ska ske digitalt sinsemellan men också gentemot
            medborgare. Det är ingen dålig utgångspunkt i 2000-talet. Jag
            är övertygad om – och jag har också fått signaler om detta – att
            man lyckas tillgodose behoven för dem som inte känner att de vill
            kommunicera digitalt utan som vill göra det manuellt.
          </note>
          <note>
            Jag har ställt min fråga till statsrådet och ser fram mot det
            avslutande svaret.
          </note>
          <note type="speaker">
            Anf. 117 Statsrådet MEHMET KAPLAN (MP):
          </note>
          <note>
            Herr talman! Tack så mycket, Erik Ottoson, för interpellationsdebatt
            ­ en! Den gäller en fråga som oftast är viktigare för landsbygden,
            men Erik Ottoson lyfter upp frågan i ett storstadsperspektiv,
            som också är viktigt.
          </note>
          <note>
            När det gäller det svenska portot är det viktigt att veta att
            det nuvarande pristaket regleras i postförordningen. Det innebär
            att Postnord inte tillåts höja portot för inrikes befordran av
            enstaka övernattbefordrade postförsändelser upp till 500 gram
            med mer än höjningarna av konsumentprisindex. Pristaket infördes
            1998 med syfte att skydda konsumenten mot alltför kraftiga prishöjningar.
            Det är viktigt att känna till att vi i Sverige inte har många
            områden med prisregleringar. Vi har en stark tradition av fri
            prissättning som båda våra partier eftersträvar. Prisreglering
            brukar endast komma i fråga på marknader som saknar fungerande
            konkurrens och eller där det finns ett stort skyddsintresse för
            grupper som kan fara illa till följd av prishöjningarna. Ett exempel
            på statliga prisregleringar är apotekens handelsmarginal på receptbelagda
            läkemedel.
          </note>
          <note>
            Jag vet att det svenska portot för övernattbefordrade brev är
            lägre än i våra grannländer Norge, Finland och, som Erik Ottoson
            nämnde, Danmark. Men det är svårt att säga till hur stor del detta
            beror på pristaket.
          </note>
          <note>
            Om man tittar på vad som har utretts tidigare kan man se att
            i post- och kassaserviceutredningens slutbetänkande Postmarknad
            i förändring föreslogs att pristaket skulle tas bort, vilket dåvarande
            regering inte ansåg. Därför har regeringen bett den nu pågående
            utredningen se över om pris ­ taket fortfarande behövs och hur
            det i så fall kan vara utformat. Jag ser fram emot att ta del
            av utredarens analys.
          </note>
          <note>
            Jag vill önska Erik Ottoson och alla andra här en glad påsk!
          </note>
          <note>
            Överläggningen var härmed avslutad.
          </note>
          <note>
            § 19 Svar på interpellation 2015/16:415 om framtidens cancervård
            och Försäkringskassan
          </note>
          <note type="speaker">
            Anf. 118 Socialförsäkringsminister ANNIKA STRANDHÄLL (S):
          </note>
          <note>
            Herr talman! Lotta Finstorp har frågat mig vad jag avser att
            göra för att underlätta för kroniskt cancersjuka så att de kan
            arbeta full tid men samtidigt få den behandling de förtjänar.
            Vidare frågar hon mig om jag avser att se över direktiven till
            Försäkringskassan för alla med kroniska sjukdomar som vid vissa
            specifika tillfällen behöver få behandling.
          </note>
          <note>
            Jag tycker att det är viktiga frågor som Lotta Finstorp tar upp.
            Sjukförsäkringens utformning ska vara generell. Samtidigt måste
            den vara så flexibel att hänsyn kan tas till kvinnors och mäns
            individuella behov.
          </note>
          <note>
            En individ kan få förebyggande sjukpenning för den tid det tar
            att få medicinska behandlingar. Sådan sjukpenning lämnas som hel,
            tre fjärdedels, halv eller en kvarts sjukpenning. Reglerna om
            karensdag gäller inte vid förebyggande sjukpenning.
          </note>
          <note>
            Förebyggande sjukpenning kan kombineras med vanlig sjukpenning.
            Detta är viktigt då behandlingen i sig kan vara mycket påfrestande.
            Patienten kan behöva återhämta sig och inte arbeta efter denna.
            Sjukpenning och förebyggande sjukpenning är så kallade dagersättningar
            och kan lämnas utifrån situationen en viss dag.
          </note>
          <note>
            Försäkringskassans västra region bedriver sedan en tid tillsammans
            med onkologin ett projekt i syfte att utveckla samarbetet och
            underlätta för patienterna. Projektet ska pågå fram till hösten.
            En preliminär bedömning är att nuvarande regelverk ger möjlighet
            till flexibla lösningar. Däremot finns en hel del administrativa
            svårigheter för myndigheten.
          </note>
          <note>
            Jag har själv besökt projektet och tycker att det verkar mycket
            intressant. Erfarenheterna bör kunna komma till nytta i andra
            delar av landet. Om det skulle visa sig att regelverket behöver
            förändras är jag öppen för sådana förslag.
          </note>
          <note type="speaker">
            Anf. 119 LOTTA FINSTORP (M):
          </note>
          <note>
            Herr talman! Den snabba positiva medicinska utvecklingen ställer
            nya krav på sjukförsäkringen. Kroniskt cancersjuka, liksom patienter
            med andra kroniska sjukdomstillstånd, måste få kontinuerlig behandling
            eller behandling med jämna mellanrum för att hålla sin sjukdom
            i schack. Vid de här tillfällena måste den cancerdrabbade ofta
            stanna hemma efter behandlingen, därför att den ger sådana biverkningar,
            och blir då tvungen att ta ut semester några dagar i månaden,
            alternativt gå ned i arbetstid , efter - som Försäkringskassan
            nekar en flexibel sjukpenning.
          </note>
          <note>
            För några veckor sedan träffade jag Blodcancerförbundet. De informerade
            mig om de problem som uppstår i ett oflexibelt sjukpenningsystem.
            I dag har forskningen gått framåt så att många av de personer
            som har dessa diagnoser lever som kroniker i många år. Tidigare
            var prognoserna ofta dåliga, men glädjande nog finns det i dag
            bra behandlingsmetoder som gör att man kan leva ett gott liv med
            sin sjukdom.
          </note>
          <note>
            Ministern nämner i svaret förebyggande sjukpenning. Att det är
            ett bra alternativ till sjukskrivning överensstämmer helt med
            min uppfattning, men det är inte relevant för många patientgrupper,
            till exempel om man lever med en kronisk cancersjukdom. Orsaken
            är att den förebyggande sjukpenningen riktar sig till patienter
            där målet är att förebygga sjukdom alternativt förkorta sjukdomstiden.
            De som är kroniker behöver behandling regelbundet, och deras sjukdomstid
            kan varken förebyggas eller förkortas. Snarare handlar det om
            att förlänga livslängden eller förbättra livskvaliteten för individen.
            Det denna stora grupp kroniker behöver är en betydligt större
            flexibilitet i sjukförsäkringssystemet än i dag.
          </note>
          <note>
            Förebyggande sjukpenning kan enligt Försäkringskassan endast
            användas för frånvaro i samband med behandling och vid resa till
            och från sjukvården i samband med behandlingen. Den kan inte nyttjas
            för frånvaro efter behandling till exempel för biverkningar som
            har orsakats av behandlingen. Behöver man vara frånvarande för
            biverkningarna måste man ta ut vanlig sjukpenning direkt efter
            den förebyggande sjukpenningen. Och för varje nytt sjuktillfälle
            gäller en ny karensdag.
          </note>
          <note>
            Det känns inte som att systemet stimulerar till att vara på arbetet
            maximalt i samband med cancerbehandling, alltså till att kunna
            arbeta 100 procent av sin egen förmåga. Systemet slår undan fötterna
            på den som vill arbeta så mycket som möjligt. Det stimulerar i
            stället till att patienten tar ut en längre sjukfrånvaro för att
            slippa alla karensdagar i samband med cancerbehandlingsperioden.
          </note>
          <note>
            Det här väcker en mängd frågor. Anser ministern att sjukförsäkringen
            ska stimulera till att man ska kunna arbeta till 100 procent av
            sin förmåga? Vem är vinnare i ett i sådant oflexibelt och otidsenligt
            system som vi har nu ?
          </note>
          <note>
            Jag ser att det egentligen bara finns förlorare, såväl samhällsekonom
            ­ iskt som på individnivå. Arbetsgivare förlorar också på att
            man måste vara borta på ett annat sätt än om man kunde få en flexibel
            sjukskrivning.
          </note>
          <note type="speaker">
            Anf. 120 Socialförsäkringsminister ANNIKA STRANDHÄLL (S):
          </note>
          <note>
            Herr talman! Tack, Lotta Finstorp, för det här inspelet! I frågan
            vill jag vara tydlig med att jag på intet sätt är av någon som
            helst annan uppfattning än att vi behöver underlätta i den här
            delen.
          </note>
          <note>
            Jag nämnde i mitt in terpellationssvar det projekt som nu pågår
            i Västra Götalandsregionen mellan Försäkringskassan, Regionalt
            cancercentrum väst och cancerklinikerna i Västra Götalandsregionen.
            Det är ett oerhört spännande projekt där man har just perspektivet
            att det ska gå att växla mellan att arbeta och att vid behov,
            när man är under behandling, kunna ha den frånvaro som man anser
            är nödvändig.
          </note>
          <note>
            Delvis lutar man sig på ett tidigare projekt som var likartat.
            I det här projektet fokuserar man just på cancerpatienter, precis
            som Lotta Finstorp nämner. Det tidigare projektet handlade om
            bröstcancerpatienter, och man tittar på resultaten från det. Resultaten
            visar bland annat att de som deltog i det projektet hade betydligt
            färre dagar med sjukpenning – man växlade mellan sjukpenning och
            arbete – än de som blev sjukskrivna under hela behandlingsperioden.
          </note>
          <note>
            Faktum är att under en sexmånadersperiod var genomsnittet 94
            sjukdagar för dem som fortsatte att arbeta i någon utsträckning
            och då kunde växla, medan den kontrollgrupp som var sjukskriven
            under hela behandlingsperioden hade 140 sjukdagar. Men det var
            inte det viktigaste resultatet från det här projektet, utan det
            var den vinst som de här patienterna själva beskrev när projektet
            avslutades, nämligen vinsten av känslan av frihet som följde med
            att de kunde avgöra från dag till dag hur mycket de orkade arbeta.
            Det faktum att de hade kvar den sociala kontakten med arbetet
            gjorde också att patienterna kände sig friskare.
          </note>
          <note>
            Som jag nämnde för Lotta Finstorp träffade jag Försäkringskassan
            och dem som arbetar med det här projektet i Västra Götaland. De
            beskriver motsvarande resultat.
          </note>
          <note>
            Det som har varit lite bekymmersamt är att man när man startade
            det här projektet som riktade in sig på cancer var ganska extensiv
            i sin tolkning av regelverket, vilket gjorde att man fick smäll
            på fingrarna av juristerna – nu är jag väldigt rak och ärlig.
            Det har gjort att man nu följer regelverket som har blivit lite
            tydligare, och man försöker att hantera situationen inom ramen
            för det.
          </note>
          <note>
            Projektet ska pågå till september 2016. Vid avslutandet av det
            har man i uppdrag att återkomma till regeringen och Socialdepartementet
            med förslag till sådana förändringar som man önskar se.
          </note>
          <note>
            Det ska också sägas att i det nya projektet prövar man flera
            olika vägar, inom ramen för regelverket, för att göra det enklare
            att kombinera arbete med behandling. Bland annat ska ansökan om
            förebyggande sjukpenning och sjukpenning kunna göras på samma
            blankett. Läkare ska kunna utfärda intyg som gäller alla tre ersättningsslag
            som kan vara aktuella, som ju Lotta Finstorp väl känner till –
            allt för att underlätta för patienterna.
          </note>
          <note type="speaker">
            Anf. 121 LOTTA FINSTORP (M):
          </note>
          <note>
            Herr talman! Projektet i Västra Götaland är väldigt intressant.
            Min fråga var: Hur kommer ministern att kunna använda sig av det
            goda resultatet? Jag fick ett visst svar på den frågan. Detta
            borde gälla generellt i hela Sverige för de långvariga eller kroniska
            tillstånd där man regelbundet måste få en underhållande behandling.
          </note>
          <note>
            Dagens sjukförsäkringssystem där man har fasta sjukskrivningsnivåer
            i form av hel, tre fjärdedels, halv eller kvarts sjukpenning är
            inte speciellt flexibelt. Det är ett stort steg, och det har vi
            debatterat tidigare, mellan att arbeta 25 procent och att gå över
            till att arbeta 50 procent med en sjukdom i kroppen. Jag tycker
            att tiden är mogen nu, med tanke på alla medicinska framsteg som
            görs, för att systemet blir mycket mer flexibelt utifrån individens
            behov av att vara sjukskriven.
          </note>
          <note>
            Många kroniker med underhållande behandling beskriver att det
            när man får sin behandling är det från gång till gång svårt att
            veta hur man kommer att reagera på behandlingen. Det är också
            väldigt individuellt vilka biverkningar och följdeffekter behandlingen
            medför. Det är nu läge att ha en mycket mer flexibel sjukskrivningsnivå
            med tanke på hur forskning och framsteg ser ut.
          </note>
          <note>
            Ju större valmöjligheter som finns i sjukskrivningssystemet desto
            mer kan sjukskrivningen anpassas till en specifik behandling och
            till en specifik individ, som är unik på många olika sätt, utifrån
            biverkningar som minskar arbetsförmågan. Det finns bara vinnare
            om man kunde göra på det sättet.
          </note>
          <note>
            Jag tycker att försöket i Västra Götaland är oerhört intressant.
            När det är genomfört hoppas jag verkligen att detta kan införas
            generellt i hela landet. Det är många som hör av sig och som känner
            till projektet och önsk ­ ar att de ska få ta del av det även
            i andra delar av landet.
          </note>
          <note>
            Många beskriver att Försäkringskassans administration är väldigt
            krånglig för den som inte är heltidssjukskriven eller sjukskriven
            utifrån de fasta nivåerna. Ibland kan det bli minst lika jobbigt
            att hantera det som att ha sin diagnos och sin sjukdom. Det måste
            vi försöka att komma till rätta med. Det är inte okej att man
            vid kontakter med Försäkringskassan ska uppleva det som jobbigt.
            Man kopierar papper och skickar in, och det blir ändå aldrig rätt.
            Jag kommer senare att beskriva en sådan erfarenhet som jag har
            väldigt nära mig.
          </note>
          <note>
            För någon vecka sedan läste jag i GT om en förtvivlad förälder
            som hade ett barn med leukemi. I Försäkringskassans regler står
            det väldigt tydligt att vid vård av sjukt barn är Försäkringskassans
            uppdrag att besluta om att betala ut många av förmånerna. Är man
            förälder till ett allvarligt sjukt barn som inte har fyllt 18
            år har man rätt till tillfällig föräldrapenning under ett obegränsat
            antal dagar. Den här föräldern ska nu betala tillbaka den sjukpenning
            som hon har fått ut under de dagar som barnet har kunnat gå i
            skolan. Det är oerhört märkligt, tycker jag. Jag skulle vilja
            att ministern kommenterar detta.
          </note>
          <note type="speaker">
            Anf. 122 Socialförsäkringsminister ANNIKA STRANDHÄLL (S):
          </note>
          <note>
            Herr talman! Tack för det inspelet, Lotta Finstorp! Jag instämmer
            i att den medicinska utvecklingen går väldigt snabbt. Det regelverk
            som jag inledde med om förebyggande sjukpenning kom till 1992
            och har inte ändrats särskilt mycket sedan dess, vilket gör att
            det finns all anledning att utveckla regelverket med tanke på
            kroniker och cancerpatienter.
          </note>
          <note>
            Tidigare projekt som handlar om bröstcancerpatienterna har utvärderats.
            Utöver att man beskrev vinsterna med att kombinera behandling
            och arbete och att vara i ett socialt sammanhang beskriver man
            det som också Lotta Finstorp tar upp, nämligen att administrationen
            av sjukpenningen var krånglig. Även Försäkringskassan har redan
            lyft upp detta kopplat till det projekt som man nu bedriver. Det
            är tungrott administrativt för Försäkringskassan, nu när man behöver
            följa regelverket by the book.
          </note>
          <note>
            Det som Försäkringskassan gjorde under 2015 var en rättslig kvalitetsuppföljning
            av besluten om förebyggande sjukpenning. Kvalitetsuppföljningen
            visade då att man över landet hanterade regelverket på olika sätt.
            Det ledde fram till att Försäkringskassan förtydligade sin vägledning
            om att förebyggande sjukpenning, precis som Lotta Finstorp säger,
            bara ska lämnas för den tid som behandlingen förhindrar arbete
            inklusive resor. Det är kanske en bakgrund till den frustration
            om Lotta Finstorp har upplevt i dialogen med blodcancerpatienter.
          </note>
          <note>
            Som tidsramarna ser ut är tanken att man under hösten 2016 ska
            kom ­ ma med förslag som kan underlätta för den försäkrade, hälso-
            och sjukvården och Försäkringskassan. Förhoppningsvis ska förslagen
            landa mitt bord för att vi ska kunna ta frågorna vidare.
          </note>
          <note>
            Den sjukpenning som man kan få i fasta delar är någonting som
            jag och Lotta Finstorp har diskuterat tidigare, så också den frågan
            finns med i detta.
          </note>
          <note>
            Av de diskussioner som vi har haft uppfattar jag det som att
            det inte finns några jättestora skillnader mellan oss och Moderaterna
            i den här fråg ­ an. Om man har ytterligare konkreta inspel tar
            vi väldigt gärna emot så ­ da ­ na förslag, så att vi inte missar
            något i det arbete som nu ska göras.
          </note>
          <note type="speaker">
            Anf. 123 LOTTA FINSTORP (M):
          </note>
          <note>
            Herr talman! Tack för ministerns lyhördhet! Det finns inte så
            många rätt eller fel i det här. Vi lever i ett socialförsäkringssystem
            som inte är helt riggat för den nya tid som vi redan befinner
            oss i avseende ny forskning, nya mediciner och så vidare. Det
            var ju därför som Socialförsäkrings ­ utredningen tillsattes,
            för att utarbeta förslag utifrån hur Sverige ser ut i dag och
            hur människor lever och har det.
          </note>
          <note>
            Förebyggande sjukpenning används relativt sparsamt. Det är väldigt
            olyckligt att man hanterar det olika över landet. Det måste man
            naturligtvis göra någonting åt. Det får inte vara ett rättsosäkert
            system. Ju mer flexibla lösningar i ett system desto större risk
            kan det vara för att det tillämpas olika över landet. Men här
            går det säkert att hitta lösningar.
          </note>
          <note>
            Många vittnar om det oflexibla i systemet. Om man vill arbeta,
            och om man i ett sjukförsäkringssystem utgår ifrån att alla människor
            verkligen vill arbeta kan det sedan anpassas det till detta.
          </note>
          <note>
            Jag vill ge ett annat exempel, helt kort. Det är en mig närstående
            som har en cancersjukdom som tack vare forskningsframsteg hålls
            i schack med licenspreparat. Hon är en av tre patienter i Sverige.
            Hon har ett läkar ­ intyg som medger hundraprocentig sjukskrivning,
            men hon vill arbeta. Hon går på behandling två dagar i månaden.
            Hon har alltså fått gå ned i arbetstid för att klara de två dagarna
            när hon är inne för behandling.
          </note>
          <note>
            Så ska det inte behöva vara. Man lever med en fruktansvärd sjukdom.
            Dessutom måste man gå ned så pass mycket ekonomiskt. Vi måste
            hitta flexiblare lösningar.
          </note>
          <note type="speaker">
            Anf. 124 Socialförsäkringsminister ANNIKA STRANDHÄLL (S):
          </note>
          <note>
            Herr talman! Tack, Lotta Finstorp, för att du delar med dig av
            det exemp ­ let! Vi känner igen det här nu. Framför allt var det
            en tydlig ögon ­ öppnare för mig när jag besökte projektet i Västra
            Götaland och fick träffa dem som faktiskt hade haft en stor nytta
            av det här. Jag har även tagit del av tidigare resultat från projekt
            där man har prövat detta.
          </note>
          <note>
            Tänker man efter är det egentligen ganska självklart. Man drabbas
            av en svår sjukdom som tar över mycket i livet. Man kan då också
            hamna i en situation där man inte längre har kvar kontakten med
            det sociala liv som för många i hög utsträckning finns på arbetsplatsen.
            Då behöver vi naturligtvis utveckla våra socialförsäkringssystem
            så att de understöder en möjlig ­ het som är positiv både för
            individen och för samhället i stort.
          </note>
          <note>
            I det här projektet prövar man flera olika sätt för att förenkla
            för individ ­ en och förenkla administrationen. Man ser hur man
            kan göra detta. Man har också jobbat väldigt aktivt med just arbetsgivarna.
            Projektet har tagit fram ett särskilt informationsmaterial för
            arbetsgivare. Man ökar kunska ­ pen hos arbetsgivarna om att det
            faktiskt finns goda möjligheter i dag att arbeta även under en
            cancerbehandling. Det handlar ju också om att förändra mindset
            hos oss som är runt omkring i samhället.
          </note>
          <note>
            Detta har tagits emot väldigt positivt. Det har också varit lokala
            samverkansträffar med arbetsgivarna, där man verkligen har träffats
            och pratat igenom det här med goda resultat.
          </note>
          <note>
            Jag vill återigen understryka att det är vår ambition, om vi
            får konkreta förslag på bordet, att verkligen förändra den här
            situationen. Jag ser fram emot en fortsatt dialog i frågan.
          </note>
          <note>
            Överläggningen var härmed avslutad.
          </note>
          <note>
            § 20 Svar på interpellation 2015/16:474 om regionala skillnader
            i sjukskrivningar
          </note>
          <note type="speaker">
            Anf. 125 Socialförsäkringsminister ANNIKA STRANDHÄLL (S):
          </note>
          <note>
            Herr talman! Tack för interpellationen, Lotta Finstorp!
          </note>
          <note>
            Lotta Finstorp har frågat mig vad jag avser att vidta för åtgärder
            för att minska de regionala skillnaderna när det gäller antalet
            sjukskrivna och vad jag avser att vidta för åtgärder om ojämlik
            vård är en orsak till de regionala skillnaderna gällande sjukskrivningarna.
          </note>
          <note>
            Sedan 2010 har sjukfrånvaron ökat kraftigt. Det är framför allt
            kvinn ­ ors sjukfrånvaro som ökar, och psykisk ohälsa är i dag
            den vanligaste sjukskrivningsorsaken för både kvinnor och män.
            Samtidigt kan konstateras att de regionala skillnaderna i antalet
            sjukpenningdagar är stora.
          </note>
          <note>
            Att bryta utvecklingen och stabilisera sjukfrånvaron är en av
            regeringens absolut mest prioriterade frågor. Regeringens målsättning
            är att sjukpenningtalet ska uppgå till högst nio dagar vid utgången
            av 2020. För att nå detta mål behöver åtgärder vidtas i alla regioner
            och av alla berörda aktörer.
          </note>
          <note>
            I åtgärdsprogrammet för ökad hälsa och minskad sjukfrånvaro tar
            regeringen ett samlat grepp på de områden som behöver utvecklas
            och där åtgärder behöver vidtas för att öka hälsan, bryta den
            negativa utvecklingen och stabilisera sjukfrånvaron.
          </note>
          <note>
            Ett prioriterat område är att anpassa primärvårdens verksamhet
            för personer med psykisk ohälsa och långvarig smärta. En viktig
            åtgärd är den överenskommelse som regeringen och SKL tecknade
            i december 2015 och som ger landstingen 1,5 miljarder kronor i
            stimulansmedel för kvalitetshöjande insatser inom hälso- och sjukvården.
            Bland annat förstärks de individanpassade rehabiliteringsinsatserna
            för patienter med psykisk ohälsa och långvarig smärta.
          </note>
          <note>
            I detta sammanhang vill jag också nämna den kommission för jämlik
            hälsa som regeringen har tillsatt. Till grund för kommissionens
            uppdrag ligger regeringens mål om att de påverkbara hälsoklyftorna
            ska slutas inom en generation.
          </note>
          <note>
            Ett annat prioriterat område i regeringens åtgärdsprogram är
            att öka kunskaperna om sjukskrivningspraxis och sjukskrivningsmönster.
            Rege ­ ringen har gett Socialstyrelsen i uppdrag att uppdatera
            det försäkrings ­ medicinska beslutsstödet för att säkerställa
            att de rekommenderade sjuk ­ skrivnings ­ tiderna följer den aktuella
            kunskapsutvecklingen. Regeringen ko ­ m ­ m ­ er att ge relevanta
            myndigheter i uppdrag att analysera skillnader i sjukskrivningsmönster
            och sjukskrivningspraxis mellan exempelvis olika reg ­ ioner och
            primärvårdsenheter.
          </note>
          <note>
            Det är självklart att vi ska ha en rättvis och likvärdig sjukförsäkring
            i hela landet, men regionala skillnader kommer alltid att finnas
            , eftersom situationen ser olika ut i olika regioner och kommuner.
            Den lokala arbets ­ marknaden och demografiska skillnader är exempel
            på faktorer som bidrar till de regionala skillnaderna. Däremot
            ska det inte förekomma omotive ­ rade skillnader i sjukskrivning
            på grund av skillnader i sjukskrivnings ­ praxis eller vård och
            behandling. Jag är övertygad om att regeringens åt ­ gärd ­ er
            kommer att bidra till att man kommer till rätta med omotiverade
            regionala skillnader i sjukskrivning.
          </note>
          <note type="speaker">
            Anf. 126 LOTTA FINSTORP (M):
          </note>
          <note>
            Herr talman! Tack, ministern, för svaret! Det här är en intressant
            fråga, tycker jag, Det finns liksom inte rätt eller fel eller
            någon som kan peka på att det beror på just det här.
          </note>
          <note>
            Jag har försökt läsa in mig på gamla utredningar. Under perioden
            1970–2001 såg det ungefär likadant ut som det gör i dag. Det är
            många analytiker genom åren som har försökt sätta fingret på vad
            det här kan bero på. Jag tittade på en rapport som Riksförsäkringsverket
            gjorde 2003 – det gjorde jag utifrån det jag har hittat som är
            i nutid. Fenomenet var svårt att greppa redan då.
          </note>
          <note>
            Norrlandslänen har legat över riksgenomsnittet för ohälsotalet
            under hela perioden 1970–2001. I Hallands, Jönköpings och Uppsala
            län har ohälsotalen under hela denna period legat under riksgenomsnittet.
            Det ser i princip likadant ut i dag. De höga ohälsotalen i Norrlandslänen
            förklarades i rapporten från 2003 främst av en stor grupp förtidspensionärer.
            Sjukfrånvaron i dessa län låg i mitten av 90-talet i nivå med
            riksgenomsnittet. Det stora gapet mellan Norrlandslänen och de
            län med de lägsta ohälsotalen uppstod en bit in på 90-talet. Jag
            har inte sett någon som har kunnat förklara det heller. Det stämmer
            inte med lågkonjunktur och högkonjunktur och sådant.
          </note>
          <note>
            Sjukfallsfrekvensen är i dag överlag betydligt högre i glesbygd
            och i landets norra delar än i övriga regioner. Relativt tätbefolkade
            Norrlands ­ kommuner hade år 2000 fler sjukfall per invånare för
            både män och kvinn ­ or än glesbygdskommuner längre söderut, medan
            glesbygdskommuner hade fler förtidspensionärer. Men jag har valt
            att inte titta på dem som har sjuk- och aktivitetsersättning utan
            mer på vanliga sjukskrivningar, så att säga.
          </note>
          <note>
            ISF skrev en rapport 2010 om regionala skillnader – det är många
            som har försökt sätta fingret på det. Där står det:
          </note>
          <note>
            ”Den nuvarande höga nivån på oförklarade regionala skillnader
            kan vara en signal om att viss osäkerhet föreligger i regeltillämpningen.”
          </note>
          <note>
            Då tänker jag så här: Under alla dessa år har det bytts läkare
            och personal på Försäkringskassan. Det måste vara någonting annat
            som gör att det fortsätter på samma sätt.
          </note>
          <note>
            Det finns rapporter och utredningar som visar att sjukskrivningstalen
            är högre där det finns få arbetsgivare, till exempel där kommunen
            är en stor och dominerande arbetsgivare och där framför allt kvinnor
            inte har flera arbetsgivare att välja på.
          </note>
          <note>
            Det tycker jag rent politiskt är väldigt intressant. Om man lägger
            på pålagor på alternativt drivna verksamheter inom vård och omsorg,
            till exempel, och förhindrar att det blir flera arbetsgivare inom
            de sektorerna skulle det kunna försvåra ytterligare när det gäller
            att få det mer jämställt över landet. Jag tycker att det hänger
            ihop väldigt mycket.
          </note>
          <note>
            Det finns också län, regioner och kommuner där man kan se att
            sjuk ­ skriv ­ ningen används som en arbetsmarknadsregulator.
            Min fråga till mi ­ nist ­ ­ ­ ern är då: Anser ministern att
            det kan vara en delförklaring även i dag, det vill säga att sjukskrivningar
            fungerar, på vissa håll i landet, som arbetsmarknadslösningar?
          </note>
          <note type="speaker">
            Anf. 127 Socialförsäkringsminister ANNIKA STRANDHÄLL (S):
          </note>
          <note>
            Herr talman! Tack, Lotta Finstorp! Jag delar den bild som målas
            upp av att det här är oerhört komplext. Det var också väldigt
            intressant. Även jag har följt detta under några decennier, dock
            inte sedan 1970. Men jag är inte heller förvånad över att det
            har sett ut så här över lång tid.
          </note>
          <note>
            Jag delar alltså uppfattningen att det är komplext, och det finns
            många olika förklaringar bakom detta. En av dem, vilket man också
            kom fram till tidigare, är att det inte finns någon tvekan om
            att det också finns en arbetsmarknadsfaktor med i det. Hög arbetslöshet
            till exempel betyder att det finns sämre möjligheter att hitta
            alternativa inkomstkällor, varför sjukfrånvaron kan bli högre.
            Det kan vi konstatera. Så har det sett ut, och det har bevisats
            flera gånger.
          </note>
          <note>
            Vi vet till exempel av tidigare studier att hjärtinfarkts- och
            bröstcanc ­ erpatienter överlag var sjukskrivna längre i Norrlandslänen
            än i andra län , och i glesbygd jämfört med övriga landet. Det
            finns också demografiska faktorer som spelar in i viss mån, men
            dessa har, vad jag har förstått, en mer marginell effekt än övriga
            faktorer.
          </note>
          <note>
            Det vi också kan se är att när sjukfrånvaron går ned minskar
            också de regionala skillnaderna, och när sjukfrånvaron går upp
            accentueras dessa skillnader. Jag tror att om man i Sverige ska
            lyckas åstadkomma en låg och stabil sjukfrånvaro så måste vi också
            våga titta på den här frågan med öppna ögon.
          </note>
          <note>
            En sak som naturligtvis är oerhört viktig, och det är också därför
            det finns med i regeringens åtgärdspaket från i höstas, är delarna
            om sjukskrivningspraxis och om att göra jämförande analyser av
            varför det ser olika ut över landet. Sedan kanske vi inte kommer
            fram till något annat resultat än de tidigare utredningarna, men
            detta finns med där.
          </note>
          <note>
            Det handlar också om ett antal ganska konkreta åtgärder, till
            exempel att ytterligare förstärka beslutsstödet. Också det arbete
            som regeringen nu gör inom ramen för kommissionen för jämlik hälsa
            tror jag är väldigt viktigt, för det är ändå någonstans i grund
            och botten så att det är ett väldigt viktigt politiskt ansvar
            att se till att tillgången på vård och behandling och kvaliteten
            på vård och behandling de facto i så hög utsträckning som möjligt
            är likvärdig över landet.
          </note>
          <note>
            Det här är någonting som i allra högsta grad är en del i regeringens
            ambitioner , tillsammans med alla de andra åtgärder som vi också
            föreslår , i det uppdrag som vi nu kommer att ge myndigheter som
            handlar om att analysera skillnaderna i sjukskrivningspraxis,
            mellan olika regioner och också mellan primärvårdsenheter. Vi
            funderar också på hur man kan under ­ söka möjligheten att faktiskt
            följa upp enskilda läkares sätt att sjukskriva.
          </note>
          <note>
            I uppdraget ingår också att utveckla de transparenta jämförelserna,
            uppföljningarna och sjukskrivningsmönstren, och det är ett arbete
            som reger ­ ingen kommer att försöka göra i samråd med Sveriges
            läkarförbund, med Svenska Läkaresällskapet och sjukvårdens huvudmän.
            Jag och Gabriel Wikström inledde för några veckor sedan ett samtal
            med företrädare för hälso- och sjukvården som bland annat handlar
            om just de här delarna.
          </note>
          <note type="speaker">
            Anf. 128 LOTTA FINSTORP (M):
          </note>
          <note>
            Herr talman! Jag tror att man framför allt skulle behöva djupdyka
            i och analysera det här med olika sjukskrivningslängd för samma
            diagnoser. Jag hoppas att det kommer att göras nu, eftersom ett
            samarbete mellan primärvård och hälso- och sjukvården är oerhört
            viktigt att titta på. Det är ändå de som sjukskriver.
          </note>
          <note>
            Sedan tycker jag att Esorapporten om drivkrafterna i sjukförsäkringssystemet,
            Sjukskrivningarnas anatomi , är tänkvärd läsning. Där finns bland
            annat ett förslag, eller vad man ska säga, om att bara vissa läkare
            ska få sjukskriva – läkare som har en särskild behörighet kanske
            i yrkesmedicin eller som kanske kan arbetsmarknaden mer än en
            allmänläkare på en vårdcentral.
          </note>
          <note>
            De skriver också att kapiteringsmodellen kan göra att man sjukskriver
            snabbare därför att man får betalt mer antal, per pinne liksom.
            Därför skulle man behöva se hur förhållandet ser ut mellan till
            exempel Norrland och Jönköpings län.
          </note>
          <note>
            Det finns också en rapport från 2005 där Svenskt Näringsliv jämförde
            Gislaved i Jönköpings län med Strömsund i Jämtlands län. Det är
            Frykman och Hansen som har gjort rapporten, och de har tittat
            på kultur kring sjukskrivning. Det här var som sagt 2005, så det
            är elva år sedan, men på något sätt ser ju statistiken likadan
            ut nu.
          </note>
          <note>
            Forskarna konstaterar att i Strömsund handlar varje sjukskrivning
            om att få en diagnos som man kan bära med högt huvud, det vill
            säga att man slitit ut sig för man har arbetat så hårt. I Gislaved,
            beskriver de, är det snarare så att sjukskrivning ses som ett
            olycksöde, att man har haft otur. Det är någonting som man egentligen
            inte vill tala så mycket om, och man vill verkligen se till att
            inte fastna i det längre än man måste.
          </note>
          <note>
            Det är klart att om det är så, så präglas också en sjukskrivningskultur
            väldigt mycket av detta. Sedan tänker jag att många av regionerna
            och landstingen har väldigt många hyrläkare som går runt på olika
            vårdcentral ­ er i hela landet, och därför är det ännu märkligare
            om det skulle vara kul ­ tur ­ ella skillnader som har bitit sig
            fast. Jag tycker att det här är en jätte ­ intressant fråga som
            jag ibland kan känna att jag vill forska i! Men jag älskar att
            vara här, så jag stannar här.
          </note>
          <note>
            Oavsett var vi tittar i landet ser vi att det är bland kvinnor
            i offentlig sektor som vi har höga sjukskrivningstal, och vi har
            lagt fram förslag från moderat håll om att omställningsstöd är
            oerhört viktigt. Det är viktigt att kunna byta arbetsgivare, att
            kunna skola om sig till ett annat yrke, att våga göra det utan
            att tappa för mycket ekonomiskt, för det är ofta det som det handlar
            om. Det handlar ju om kvinnor mellan 40 och 55 år där vi ser att
            det sticker i väg, och då är man familjeförsörjare. Man måste
            veta att man har en trygg inkomst.
          </note>
          <note>
            Omställningsstöd i någon form tror jag alltså är oerhört viktigt
            för att vi ska få ned sjuktalen bland offentliganställda kvinnor,
            och det måste finnas olika arbetsgivare att välja bland om man
            vill vara kvar som under ­ sköterska till exempel.
          </note>
          <note type="speaker">
            Anf. 129 Socialförsäkringsminister ANNIKA STRANDHÄLL (S):
          </note>
          <note>
            Herr talman! Det här är som sagt var väldigt komplexa frågor,
            och jag tänker just på den situation som vi nu står i och som
            vi egentligen har stått i ganska länge, nämligen att det är de
            psykiska diagnoserna som domin ­ erar. Det är lätta till måttliga
            psykiska diagnoser som är de vanligast före ­ kommande, och jag
            tycker att en av de otroligt viktiga frågorna framåt är att de
            facto mycket mer börja förflytta bilden av sjukskrivning till
            att sjuk ­ skrivning ska vara en behandlingsmetod bland andra.
          </note>
          <note>
            Det är också så att forskningen och utvecklingen har visat oss
            att när det handlar om just de här diagnoserna är det inte självklart
            att det absolut bästa i alla fall är att bli sjukskriven på heltid,
            borta från sin arbetsplats. Jag tänker på detta relaterat till
            den interpellationsdebatt som vi hade här tidigare när vi pratade
            om bröstcancerpatienterna som beskriver hur mycket bättre, friskare
            och friare man kände sig när man hade en möjlighet att också ha
            en fot kvar i arbetslivet och i det sociala sammanhanget. Det
            tror jag är väldigt mänskligt, och det handlar om oss alla.
          </note>
          <note>
            Däremot vill jag inte undvika frågan om att de facto komma åt
            de regio ­ nala skillnaderna i så måtto det är möjligt att göra
            det. Sedan finns det naturligtvis alltid vissa demografiska faktorer
            och annat, men just ett ut ­ vecklat beslutsstöd, som också följer
            med den utveckling som vi ser när det gäller kunskapsläget i samhället
            i övrigt, tycker jag är jätteviktigt. Det förbättrade beslutsstödet
            för de psykiska diagnoserna som Socialstyrelsen har haft regeringens
            uppdrag att arbeta med ska vara klart i höst och börja implementeras
            runt om i landet.
          </note>
          <note>
            Det är oerhört väsentligt att vi kommer igång med att göra analyserna
            runt om i landet. Då kan också Försäkringskassan – jag uppfattar
            att de är på den bollen – behöva arbeta på lite olika sätt också
            regionalt för att komma åt problemet.
          </note>
          <note>
            Med den erfarenhet jag har med mig ser jag en bild där det vore
            bra att kunna införa någon form av system som innebär att det
            går att identifiera de sjukskrivande läkarna. Det har funnits
            tankar på att införa någon form av förskrivningskod och följa
            sjukskrivningsmönstret ända ned till enskilda läkare. Jag tänker
            på att Lotta Finstorp tog upp den höga frekvensen av stafettläkare
            som flyttar runt inom primärvården. Jag tror att det vore bra.
          </note>
          <note>
            Jag vill understryka att vi inte bara vidtar detta åtgärdsprogram
            utan att vi också riktar betydande insatser mot just primärvården
            för att kunna anpassa primärvårdens verksamhet bättre till personer
            som lider av psykisk ohälsa och långvarig smärta. Det är ett viktigt
            utvecklingsområde.
          </note>
          <note type="speaker">
            Anf. 130 LOTTA FINSTORP (M):
          </note>
          <note>
            Herr talman! Det finns stora skillnader i sjukskrivningarna regionalt
            och över huvud taget i sjukförsäkringssystemet.
          </note>
          <note>
            Begreppet psykisk ohälsa blir för gemene man och för många inom
            politiken brett. Det handlar om allt från stressrelaterat utmattningssyndrom
            till psykoser. Primärvårdspsykiatrin eller primärvården måste
            hantera de som kommer dit med stressrelaterade utmattningssyndrom
            mer separat än i dag. Det måste till nationella riktlinjer, och
            de behöver uppdateras utifrån vad som händer och sker i dag.
          </note>
          <note>
            Ministern sa något intressant om att följa de sjukskrivande läkarna.
            Jag vet inte om det har gjorts någon sådan analys på senare år.
            Det vore intress ­ ant att veta. Det gäller också vad som beskrivs
            i Esorapporten. Det hand ­ ­ lar om fortbildning och vidareutbildning.
            De läkare som sjukskriver måste ha kunskap. Det måste vara svårt
            att sjukskriva någon om man inte har kun ­ skap om hur en arbetsplats
            ser ut i dag. Jag lever kvar i min bild av hur industrin arbetar.
            Jag utgår från att det också gäller för många av doktor ­ erna.
          </note>
          <note>
            Sjukskrivande doktorer har det inte så lätt i dag eftersom verkligheten
            är så komplex. I fråga om den psykiska ohälsan måste man titta
            specifikt på det som handlar om utmattningssyndrom och inte titta
            på hela bredden av psykiatriska diagnoser.
          </note>
          <note type="speaker">
            Anf. 131 Socialförsäkringsminister ANNIKA STRANDHÄLL (S):
          </note>
          <note>
            Herr talman! Vi kan konstatera att det inte är de tyngre psykiatriska
            diagnoserna som står för en majoritet av sjukskrivningarna för
            kvinnor. De utgör en liten del. Men sjukskrivningar på grund av
            psykiska diagnoser och problem med rörelseorganen står tillsammans
            för 65 procent av alla sjukskrivningar för kvinnor. Genomsnittet
            i landet ligger runt 62 procent. Det är enormt stort.
          </note>
          <note>
            Vi vet att det i dag ser olika ut över landet i fråga om hur
            företagshälsovården nyttjas i sådana sammanhang. Det innebär att
            många hamnar hos en primärvård som i dag inte är dimensionerad
            eller på andra sätt är utrustad för att hantera det som faktiskt
            är en överväldigande andel av dem som blir sjukskrivna i Sverige
            i dag.
          </note>
          <note>
            Detta måste vi ta tag i. Annars kommer vi aldrig att få bukt
            med sjukskrivningarna. Det är jag helt övertygad om.
          </note>
          <note>
            Vi vet inte så mycket, och frågan är om vi får reda på mer om
            vi undersöker dessa frågor. Men det är klart att vi ska göra det.
            Parallellt måste vi se till att göra saker. Det handlar om primärvårdens
            förutsättningar att hantera dessa patienter, och det handlar om
            sjukskrivning som behandlingsmetod för vissa av dessa diagnoser.
            Vi måste ta ett steg.
          </note>
          <note>
            Jag har sagt det förr, och jag säger det igen: Det här är en
            av regeringens absolut mest prioriterade frågor. Jag är glad att
            vi debatterar dessa frågor i dag och att vi förhoppningsvis kan
            hjälpa till att förflytta varandra i frågorna.
          </note>
          <note>
            Överläggningen var härmed avslutad.
          </note>
          <note>
            § 21 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2015/16:106 Förstärkt insättningsgaranti
          </note>
          <note>
            2015/16:131 Styrelser för universitet och högskolor – ledamöternas
            tillsättning och ansvar
          </note>
          <note>
            2015/16:133 Förmedlingsavgifter vid kortbetalningar
          </note>
          <note>
            2015/16:135 Ett övergripande ramverk för aktiva åtgärder i syfte
            att främja lika rättigheter och möjligheter
          </note>
          <note>
            2015/16:136 Arbetslöshet och ekonomiskt bistånd
          </note>
          <note>
            2015/16:137 Statlig ersättning till personer som insjuknat i
            narkolepsi efter pandemivaccinering
          </note>
          <note>
            2015/16:138 Avgiftsfrihet för viss screening inom hälso- och
            sjukvården
          </note>
          <note>
            2015/16:139 Patientrörlighet inom EES – vissa kompletterande
            förslag
          </note>
          <note>
            2015/16:141 Effektivare uppdatering av lägenhetsregistret
          </note>
          <note>
            2015/16:142 Särskild kompletterande pedagogisk utbildning för
            personer med forskarexamen
          </note>
          <note>
            2015/16:144 Offentlighet och sekretess för uppgifter i domstolsavgöranden
          </note>
          <note>
            2015/16:146 Extra ändringsbudget för 2016 – Ändring av rätten
            till bistånd för vissa utlänningar
          </note>
          <note>
            2015/16:147 Ändring av en avvisningsbestämmelse i utlänningslagen
          </note>
          <note>
            2015/16:149 Ytterligare undervisningstid i matematik
          </note>
          <note>
            2015/16:150 Straffrättsligt skydd mot olovlig identitetsanvändning
          </note>
          <note>
            2015/16:151 Ny påföljd efter tidigare dom
          </note>
          <note>
            2015/16:152 Samförståndsavtal om värdlandsstöd
          </note>
          <note>
            2015/16:153 Stöd till Frankrike med försvarsmateriel
          </note>
          <note>
            Skrivelser
          </note>
          <note>
            2015/16:75 Redogörelse för behandlingen av riksdagens skrivelser
            till regeringen
          </note>
          <note>
            2015/16:90 Nordiskt samarbete 2015
          </note>
          <note>
            2015/16:114 Strategisk exportkontroll 2015 – krigsmateriel och
            produkter med dubbla användningsområden
          </note>
          <note>
            EU-dokument
          </note>
          <note>
            KOM(2016) 157 Förslag till Europaparlamentets och rådets förordning
            om fastställande av bestämmelser om tillhandahållande på marknaden
            av CE-märkta gödselprodukter och om ändring av förordning (EG)
            nr 1069/2009 och (EG) nr 1107/2009
          </note>
          <note>
            § 22 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 18 mars
          </note>
          <note>
            2015/16:1004 Strategiska forskningsområden
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2015/16:1005 Snus och e-cigaretter
          </note>
          <note>
            av Jesper Skalberg Karlsson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:1006 Utökad jaktvapengarderob
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1007 Skuldsatta personer som ägare av många bilar
          </note>
          <note>
            av Hans Hoff (S)
          </note>
          <note>
            till statsrådet Ardalan Shekarabi (S)
          </note>
          <note>
            2015/16:1008 Licensplikten för ljuddämpare
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            den 21 mars
          </note>
          <note>
            2015/16:1009 Latinamerikanska kvinnors rätt till fri abort och
            säkra preventivmedel
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2015/16:1010 Behovsstyrd hindersbelysning vid vindkraftverk
          </note>
          <note>
            av Anders Åkesson (C)
          </note>
          <note>
            till försvarsminister Peter Hultqvist (S)
          </note>
          <note>
            § 23 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 21 mars
          </note>
          <note>
            2015/16:959 Åtgärder för minskade avhopp från högskoleutbildningar
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2015/16:971 Nya storregioner
          </note>
          <note>
            av Jenny Petersson (M)
          </note>
          <note>
            till statsrådet Ardalan Shekarabi (S)
          </note>
          <note>
            § 24 Kamm aren åtskildes kl. 20.36 .
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början till och med
            § 10 anf. 57 (delvis),
          </note>
          <note>
            av förste vice talmannen därefter till och med § 19 anf. 121
            (delvis) och
          </note>
          <note>
            av andre vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Återrapportering från Europeiska rådets möte
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            Anf. 2 MARIE GRANLUND (S)
          </note>
          <note>
            Anf. 3 Statsminister STEFAN LÖFVEN (S)
          </note>
          <note>
            Anf. 4 MARIE GRANLUND (S)
          </note>
          <note>
            Anf. 5 Statsminister STEFAN LÖFVEN (S)
          </note>
          <note>
            Anf. 6 ULRIKA KARLSSON i Uppsala (M)
          </note>
          <note>
            Anf. 7 Statsminister STEFAN LÖFVEN (S)
          </note>
          <note>
            Anf. 8 ULRIKA KARLSSON i Uppsala (M)
          </note>
          <note>
            Anf. 9 Statsminister STEFAN LÖFVEN (S)
          </note>
          <note>
            Anf. 10 PAVEL GAMOV (SD)
          </note>
          <note>
            Anf. 11 Statsminister STEFAN LÖFVEN (S)
          </note>
          <note>
            Anf. 12 PAVEL GAMOV (SD)
          </note>
          <note>
            Anf. 13 Statsminister STEFAN LÖFVEN (S)
          </note>
          <note>
            Anf. 14 CARL SCHLYTER (MP)
          </note>
          <note>
            Anf. 15 Statsminister STEFAN LÖFVEN (S)
          </note>
          <note>
            Anf. 16 CARL SCHLYTER (MP)
          </note>
          <note>
            Anf. 17 Statsminister STEFAN LÖFVEN (S)
          </note>
          <note>
            Anf. 18 ESKIL ERLANDSSON (C)
          </note>
          <note>
            Anf. 19 Statsminister STEFAN LÖFVEN (S)
          </note>
          <note>
            Anf. 20 ESKIL ERLANDSSON (C)
          </note>
          <note>
            Anf. 21 Statsminister STEFAN LÖFVEN (S)
          </note>
          <note>
            Anf. 22 JONAS SJÖSTEDT (V)
          </note>
          <note>
            Anf. 23 Statsminister STEFAN LÖFVEN (S)
          </note>
          <note>
            Anf. 24 JONAS SJÖSTEDT (V)
          </note>
          <note>
            Anf. 25 Statsminister STEFAN LÖFVEN (S)
          </note>
          <note>
            Anf. 26 TINA ACKETOFT (L)
          </note>
          <note>
            Anf. 27 Statsminister STEFAN LÖFVEN (S)
          </note>
          <note>
            Anf. 28 TINA ACKETOFT (L)
          </note>
          <note>
            Anf. 29 Statsminister STEFAN LÖFVEN (S)
          </note>
          <note>
            Anf. 30 DÉSIRÉE PETHRUS (KD)
          </note>
          <note>
            Anf. 31 Statsminister STEFAN LÖFVEN (S)
          </note>
          <note>
            Anf. 32 DÉSIRÉE PETHRUS (KD)
          </note>
          <note>
            Anf. 33 Statsminister STEFAN LÖFVEN (S)
          </note>
          <note>
            Anf. 34 JOHAN HULTBERG (M)
          </note>
          <note>
            Anf. 35 Statsminister STEFAN LÖFVEN (S)
          </note>
          <note>
            Anf. 36 JOHAN HULTBERG (M)
          </note>
          <note>
            Anf. 37 Statsminister STEFAN LÖFVEN (S)
          </note>
          <note>
            Anf. 38 JOHAN HULTBERG (M)
          </note>
          <note>
            Anf. 39 Statsminister STEFAN LÖFVEN (S)
          </note>
          <note>
            Anf. 40 FREDRIK SCHULTE (M)
          </note>
          <note>
            Anf. 41 Statsminister STEFAN LÖFVEN (S)
          </note>
          <note>
            Anf. 42 FREDRIK SCHULTE (M)
          </note>
          <note>
            Anf. 43 Statsminister STEFAN LÖFVEN (S)
          </note>
          <note>
            § 2 Anmälan om ändrat slutdatum för ersättare
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om subsidiaritetsprövning
          </note>
          <note>
            § 5 Anmälan om fördröjt svar på interpellation
          </note>
          <note>
            § 6 Anmälan om faktapromemoria
          </note>
          <note>
            § 7 Ärenden för hänvisning till utskott
          </note>
          <note>
            § 8 Ärenden för bordläggning
          </note>
          <note>
            § 9 Svar på interpellation 2015/16:476 om regeringens hantering
            av fas 3
          </note>
          <note>
            Anf. 44 Arbetsmarknadsminister YLVA JOHANSSON (S)
          </note>
          <note>
            Anf. 45 KATARINA BRÄNNSTRÖM (M)
          </note>
          <note>
            Anf. 46 Arbetsmarknadsminister YLVA JOHANSSON (S)
          </note>
          <note>
            Anf. 47 KATARINA BRÄNNSTRÖM (M)
          </note>
          <note>
            Anf. 48 FREDRIK SCHULTE (M)
          </note>
          <note>
            Anf. 49 PATRIK BJÖRCK (S)
          </note>
          <note>
            Anf. 50 Arbetsmarknadsminister YLVA JOHANSSON (S)
          </note>
          <note>
            Anf. 51 KATARINA BRÄNNSTRÖM (M)
          </note>
          <note>
            Anf. 52 FREDRIK SCHULTE (M)
          </note>
          <note>
            Anf. 53 PATRIK BJÖRCK (S)
          </note>
          <note>
            Anf. 54 Arbetsmarknadsminister YLVA JOHANSSON (S)
          </note>
          <note>
            § 10 Svar på interpellation 2015/16:479 om insatser för ökad
            sysselsättning bland utrikes födda kvinnor
          </note>
          <note>
            Anf. 55 Arbetsmarknadsminister YLVA JOHANSSON (S)
          </note>
          <note>
            Anf. 56 ERIK ANDERSSON (M)
          </note>
          <note>
            Anf. 57 Arbetsmarknadsminister YLVA JOHANSSON (S)
          </note>
          <note>
            Anf. 58 ERIK ANDERSSON (M)
          </note>
          <note>
            Anf. 59 Arbetsmarknadsminister YLVA JOHANSSON (S)
          </note>
          <note>
            Anf. 60 ERIK ANDERSSON (M)
          </note>
          <note>
            Anf. 61 Arbetsmarknadsminister YLVA JOHANSSON (S)
          </note>
          <note>
            § 11 Svar på interpellation 2015/16:359 om äldreomsorg
          </note>
          <note>
            Anf. 62 Statsrådet ÅSA REGNÉR (S)
          </note>
          <note>
            Anf. 63 KARIN RÅGSJÖ (V)
          </note>
          <note>
            Anf. 64 Statsrådet ÅSA REGNÉR (S)
          </note>
          <note>
            Anf. 65 KARIN RÅGSJÖ (V)
          </note>
          <note>
            Anf. 66 Statsrådet ÅSA REGNÉR (S)
          </note>
          <note>
            Anf. 67 KARIN RÅGSJÖ (V)
          </note>
          <note>
            Anf. 68 Statsrådet ÅSA REGNÉR (S)
          </note>
          <note>
            § 12 Svar på interpellation 2015/16:431 om barnäktenskap
          </note>
          <note>
            Anf. 69 Statsrådet ÅSA REGNÉR (S)
          </note>
          <note>
            Anf. 70 BORIANA ÅBERG (M)
          </note>
          <note>
            Anf. 71 Statsrådet ÅSA REGNÉR (S)
          </note>
          <note>
            Anf. 72 BORIANA ÅBERG (M)
          </note>
          <note>
            Anf. 73 Statsrådet ÅSA REGNÉR (S)
          </note>
          <note>
            Anf. 74 BORIANA ÅBERG (M)
          </note>
          <note>
            Anf. 75 Statsrådet ÅSA REGNÉR (S)
          </note>
          <note>
            § 13 Svar på interpellation 2015/16:462 om hbtq-personer och
            våld i nära relationer
          </note>
          <note>
            Anf. 76 Statsrådet ÅSA REGNÉR (S)
          </note>
          <note>
            (forts.)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 13 (forts.) Svar på interpellation 2015/16:462 om hbtq-personer
            och våld i nära relationer
          </note>
          <note>
            Anf. 77 ROBERT HANNAH (L)
          </note>
          <note>
            Anf. 78 Statsrådet ÅSA REGNÉR (S)
          </note>
          <note>
            Anf. 79 ROBERT HANNAH (L)
          </note>
          <note>
            Anf. 80 Statsrådet ÅSA REGNÉR (S)
          </note>
          <note>
            Anf. 81 ROBERT HANNAH (L)
          </note>
          <note>
            Anf. 82 Statsrådet ÅSA REGNÉR (S)
          </note>
          <note>
            § 14 Svar på interpellation 2015/16:480 om ökad kvalitet och
            skärpt tillsyn för utsatta barn
          </note>
          <note>
            Anf. 83 Statsrådet ÅSA REGNÉR (S)
          </note>
          <note>
            Anf. 84 CECILIA WIDEGREN (M)
          </note>
          <note>
            Anf. 85 Statsrådet ÅSA REGNÉR (S)
          </note>
          <note>
            Anf. 86 CECILIA WIDEGREN (M)
          </note>
          <note>
            Anf. 87 Statsrådet ÅSA REGNÉR (S)
          </note>
          <note>
            Anf. 88 CECILIA WIDEGREN (M)
          </note>
          <note>
            Anf. 89 Statsrådet ÅSA REGNÉR (S)
          </note>
          <note>
            § 15 Svar på interpellation 2015/16:468 om avdragsrätten för
            representation
          </note>
          <note>
            Anf. 90 Finansminister MAGDALENA ANDERSSON (S)
          </note>
          <note>
            Anf. 91 ULF BERG (M)
          </note>
          <note>
            Anf. 92 Finansminister MAGDALENA ANDERSSON (S)
          </note>
          <note>
            Anf. 93 ULF BERG (M)
          </note>
          <note>
            Anf. 94 Finansminister MAGDALENA ANDERSSON (S)
          </note>
          <note>
            Anf. 95 ULF BERG (M)
          </note>
          <note>
            Anf. 96 Finansminister MAGDALENA ANDERSSON (S)
          </note>
          <note>
            § 16 Svar på interpellation 2015/16:471 om Backaundantaget
          </note>
          <note>
            Anf. 97 Finansminister MAGDALENA ANDERSSON (S)
          </note>
          <note>
            Anf. 98 LARS HJÄLMERED (M)
          </note>
          <note>
            Anf. 99 Finansminister MAGDALENA ANDERSSON (S)
          </note>
          <note>
            Anf. 100 LARS HJÄLMERED (M)
          </note>
          <note>
            Anf. 101 Finansminister MAGDALENA ANDERSSON (S)
          </note>
          <note>
            Anf. 102 LARS HJÄLMERED (M)
          </note>
          <note>
            Anf. 103 Finansminister MAGDALENA ANDERSSON (S)
          </note>
          <note>
            § 17 Svar på interpellation 2015/16:481 om skattehöjningen på
            etanol
          </note>
          <note>
            Anf. 104 Finansminister MAGDALENA ANDERSSON (S)
          </note>
          <note>
            Anf. 105 JONAS JACOBSSON GJÖRTLER (M)
          </note>
          <note>
            Anf. 106 Finansminister MAGDALENA ANDERSSON (S)
          </note>
          <note>
            Anf. 107 JONAS JACOBSSON GJÖRTLER (M)
          </note>
          <note>
            Anf. 108 Finansminister MAGDALENA ANDERSSON (S)
          </note>
          <note>
            Anf. 109 JONAS JACOBSSON GJÖRTLER (M)
          </note>
          <note>
            Anf. 110 Finansminister MAGDALENA ANDERSSON (S)
          </note>
          <note>
            § 18 Svar på interpellationerna 2015/16:469 och 470 om övernattbefordran
            och det svenska portot
          </note>
          <note>
            Anf. 111 Statsrådet MEHMET KAPLAN (MP)
          </note>
          <note>
            Anf. 112 ERIK OTTOSON (M)
          </note>
          <note>
            Anf. 113 Statsrådet MEHMET KAPLAN (MP)
          </note>
          <note>
            Anf. 114 ERIK OTTOSON (M)
          </note>
          <note>
            Anf. 115 Statsrådet MEHMET KAPLAN (MP)
          </note>
          <note>
            Anf. 116 ERIK OTTOSON (M)
          </note>
          <note>
            Anf. 117 Statsrådet MEHMET KAPLAN (MP)
          </note>
          <note>
            § 19 Svar på interpellation 2015/16:415 om framtidens cancervård
            och Försäkringskassan
          </note>
          <note>
            Anf. 118 Socialförsäkringsminister ANNIKA STRANDHÄLL (S)
          </note>
          <note>
            Anf. 119 LOTTA FINSTORP (M)
          </note>
          <note>
            Anf. 120 Socialförsäkringsminister ANNIKA STRANDHÄLL (S)
          </note>
          <note>
            Anf. 121 LOTTA FINSTORP (M)
          </note>
          <note>
            Anf. 122 Socialförsäkringsminister ANNIKA STRANDHÄLL (S)
          </note>
          <note>
            Anf. 123 LOTTA FINSTORP (M)
          </note>
          <note>
            Anf. 124 Socialförsäkringsminister ANNIKA STRANDHÄLL (S)
          </note>
          <note>
            § 20 Svar på interpellation 2015/16:474 om regionala skillnader
            i sjukskrivningar
          </note>
          <note>
            Anf. 125 Socialförsäkringsminister ANNIKA STRANDHÄLL (S)
          </note>
          <note>
            Anf. 126 LOTTA FINSTORP (M)
          </note>
          <note>
            Anf. 127 Socialförsäkringsminister ANNIKA STRANDHÄLL (S)
          </note>
          <note>
            Anf. 128 LOTTA FINSTORP (M)
          </note>
          <note>
            Anf. 129 Socialförsäkringsminister ANNIKA STRANDHÄLL (S)
          </note>
          <note>
            Anf. 130 LOTTA FINSTORP (M)
          </note>
          <note>
            Anf. 131 Socialförsäkringsminister ANNIKA STRANDHÄLL (S)
          </note>
          <note>
            § 21 Bordläggning
          </note>
          <note>
            § 22 Anmälan om frågor för skriftliga svar
          </note>
          <note>
            § 23 Anmälan om skriftliga svar på frågor
          </note>
          <note>
            § 24 Kammaren åtskildes kl. 20.36.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
