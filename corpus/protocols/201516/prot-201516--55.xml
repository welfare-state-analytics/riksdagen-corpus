<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--55</head>
          <docDate when="2016-01-20 00:00:00">2016-01-20 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 16, 17 och 18 december justerades.
          </note>
          <note>
            § 2 Avsägelser
          </note>
          <note>
            Förste vice talmannen meddelade
          </note>
          <note>
            att Mikael Oscarsson (KD) avsagt sig uppdraget som suppleant
            i finansutskottet,
          </note>
          <note>
            att Penilla Gunther (KD) avsagt sig uppdraget som suppleant i
            kulturutskottet och
          </note>
          <note>
            att Andreas Carlson (KD) avsagt sig uppdraget som suppleant i
            arbetsmarknadsutskottet.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade att Kristdemokraternas riksdagsgrupp
            anmält Andreas Carlson som suppleant i finansutskottet, Lars-Axel
            Nordell som suppleant i kulturutskottet samt Penilla Gunther som
            suppleant i arbetsmarknadsutskottet.
          </note>
          <note>
            Förste vice talmannen förklarade valda till
          </note>
          <note>
            suppleant i finansutskottet
          </note>
          <note>
            Andreas Carlson (KD)
          </note>
          <note>
            suppleant i kulturutskottet
          </note>
          <note>
            Lars-Axel Nordell (KD)
          </note>
          <note>
            suppleant i arbetsmarknadsutskottet
          </note>
          <note>
            Penilla Gunther (KD)
          </note>
          <note>
            § 4 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2015/16: 312
          </note>
          <note>
            Till riksdagen
          </note>
          <note>
            I nterpellation 2015/16:312 Elområden , kärnkraftsavveckling
            och prisskillnader
          </note>
          <note>
            av Jonas Jacobsson Gjörtler (M)
          </note>
          <note>
            Interpellationen kommer att besvaras tisdagen den 2 februari
            2016. Energiministern har inte möjlighet besvara interpellationen
            inom anvisad tid på grund av redan inbokade engagemang.
          </note>
          <note>
            Stockholm den 18 januari 2016
          </note>
          <note>
            Miljö- och energidepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Lena Ingvarsson
          </note>
          <note>
            Expeditions- och rättschef
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2015/16:79 till skatteutskottet
          </note>
          <note>
            Motioner
          </note>
          <note>
            2015/16:3294, 3304 och 3308 till arbetsmarknadsutskottet
          </note>
          <note>
            2015/16:3297 till trafikutskottet
          </note>
          <note>
            2015/16:3299, 3303 och 3309 till socialutskottet
          </note>
          <note>
            2015/16:3295, 3301, 3311 och 3314 till justitieutskottet
          </note>
          <note>
            2015/16:3296 och 3315 till näringsutskottet
          </note>
          <note>
            2015/16:3305 till socialutskottet
          </note>
          <note>
            2015/16:3306 och 3307 till näringsutskottet
          </note>
          <note>
            2015/16:3298 och 3302 till försvarsutskottet
          </note>
          <note>
            2015/16:3300 och 3310 till utbildningsutskottet
          </note>
          <note>
            EU-dokument
          </note>
          <note>
            KOM(2015) 614 till miljö- och jordbruksutskottet
          </note>
          <note>
            KOM(2015) 667 till trafikutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 14 mars 2016 .
          </note>
          <note>
            § 6 Uppföljning av riksdagens tillämpning av subsidiaritetsprincipen
          </note>
          <note>
            Konstitutionsutskottets betänkande 2015/16:KU5
          </note>
          <note>
            Uppföljning av riksdagens tillämpning av subsidiaritetsprincipen
          </note>
          <note>
            föredrogs.
          </note>
          <note type="speaker">
            Anf. 1 EMANUEL ÖZ (S):
          </note>
          <note>
            Herr talman! KU5 handlar om u ppföljning av riksdagens tillämpning
            av subsidiaritetsprincipen . Konstitutionsutskottet ska enligt
            7 kap. 8 § riksdagsordningen följa tillämpningen av subsidiaritetsprincipen
            och en gång om året meddela kammaren sina iakttagelser. I detta
            betänkande till riksdagen redovisas resultatet av den uppföljning
            som har gjorts under 2014. I betänkandet har även yttranden inhämtats
            från andra riksdagsutskott.
          </note>
          <note>
            S ubsidiaritetsprincipen som princip handlar om att beslut ska
            fattas så effektivt och så nära medborgarna som möjligt. Den används
            för att avgöra om en fråga ska beslutas på EU-nivå eller hos medlemsstaterna.
            Detta är en viktig fråga som förtjänar betydligt mer uppmärksamhet
            än den har fått hittills, herr talman, eftersom den egentligen
            handlar om maktfördelningen mellan de nationella parlamenten och
            Europeiska unionen. Det är även ur demokratisk synpunkt viktigt
            att de svenska medborgarna känner att beslut som fattas inte ligger
            långt ifrån dem och att beslut är förankrade i den svenska vardagen.
          </note>
          <note>
            Jag ska också tillägga att de nationella parlamentens inflytande
            kom att stärkas i samband med godkännandet av Lissabonfördraget,
            bland annat genom den möjlighet till subsidiaritetsprövning som
            infördes och möjligheten att avge en subsidiaritetsvarning. Det
            är viktigt att riksdagen tillämpar den möjlighet Lissabonfördraget
            skapade och att vi tillsammans med andra nationella parlament
            antingen kan påverka innehållet i ett lagförslag eller till och
            med förhindra att lagförslaget behandlas vidare.
          </note>
          <note>
            Herr talman! Jag tänker kommentera några valda delar i detta
            betänkande som jag ändå tycker är viktiga att lyfta fram.
          </note>
          <note>
            Den första delen handlar om EU-kommissionens motiveringar. Enligt
            artikel 5 i protokoll nr 2 om tillämpningen av subsidiaritets-
            och propor ­ tionalitetsprinciperna ska utkasten till lagstiftningsakter
            motiveras med av ­ seende på just subsidiaritets - och proportionalitets
            prin ciperna. Detta gäller oavsett om kommissionen eller någon
            annan är förslagsställaren.
          </note>
          <note>
            En brist vi har kunnat konstatera sedan tidigare och som dessvärre
            kvarstår har att göra med kommissionens motiveringar till dess
            lagförslag, det vill säga motiveringarna till att ett lagförslag
            passar bäst att beslutas på unionsnivå. Uppföljningen i det här
            betänkandet omfattar 58 subsidiaritetsprövningar som genomfördes
            i riksdagen under 2014. Bland dessa saknades 9 av 58 utkast, det
            vill säga 15 procent av alla utkast. Detta innebär i och för sig
            en kvantitativ förbättring jämfört med den förra uppföljningen,
            som gjordes 2014 och gällde 2013 års subsidiaritetsprövningar.
          </note>
          <note>
            Flera av de utskott som har fått uttala sig i frågan har i sina
            yttranden till konstitutionsutskottet redogjort för att vissa
            motiveringar är bristfälliga då de är ofullständiga eller kortfattade,
            eller att motiveringar helt har saknats. Detta försvårar för de
            nationella parlamenten att bedöma om ett förslag är förenligt
            med subsidiaritetsprincipen eller inte. Enligt utskottets mening
            utgör detta en svaghet i lagstiftningsprocessen inom unionen,
            vilket kommissionen ytterst bär ansvaret för.
          </note>
          <note>
            Det är därför viktigt att det klart framgår hur kommissionen
            har resonerat för att komma fram till om förslagen är förenliga
            med subsidiaritetsprincipen eller inte. Här vill konstitutionsutskottet
            ändå erinra om att kommissionen och andra förslagsställare har
            en absolut skyldighet att motivera sina utkast till lagstiftningsakter
            i fråga om subsidiaritetsprincipen, i enlighet med protokoll nr
            2.
          </note>
          <note>
            Vi noterar även att kommissionen under flera år, senast i sitt
            meddelande om en ny EU-agenda för bättre lagstiftning för bättre
            resultat, har framhållit att förslag ska åtföljas av en bättre
            motivering – särskilt när det gäller subsidiaritetsprincipen s
            tillämpning. Detta är bra, men det återstår en hel del innan kommissionen
            uppfyller kraven i protokollet. Jag ser fram emot det fortsatta
            arbetet från kommissionens håll i denna del. Riksdagen bör dock
            ändå i sin kommunikation med kommissionen understryka vikten av
            att utkast till lagstiftningsakter motiveras och att dessa motiveringar
            är utförliga.
          </note>
          <note>
            Herr talman! Den andra punkten jag skulle vilja beröra har att
            göra med kontakterna mellan de nationella parlamenten. Konstitutionsutskottet
            har vid upprepade tillfällen betonat värdet av informationsutbyte
            mellan de nationella parlamenten, vilket vi här återigen framhåller.
          </note>
          <note>
            Mot denna bakgrund bad utskottet i detta betänkande även om en
            kommentar från de andra utskotten till om några kontakter har
            tagits med andra nationella parlament i syfte att inhämta information
            i pågående subsidiaritetsprövningar. Det konstateras, liksom vid
            flera tidigare uppföljningar, att inget av utskotten har haft
            några kontakter med andra nationella parlament.
          </note>
          <note>
            Här vill jag ändå påpeka, herr talman, att det om vi inte kommunicerar
            med andra nationella parlament faktiskt finns risk att vi går
            miste om rätt så viktig information. Vi går även miste om möjligheten
            att uppnå de gränsvärden som finns i fördraget så att vi skulle
            kunna påverka innehållet i eller rent av stoppa ett lagförslag.
          </note>
          <note>
            För att säkra ett effektivt utövande av de parlamentariska befogenheter
            vi ändå får när det gäller övervakningen av subsidiaritetsprincipen
            krävs ett utökat samarbete mellan de nationella parlamenten. Denna
            fråga anser jag måste diskuteras med större allvar och i större
            utsträckning, och i den diskussionen bör vi någonstans rannsaka
            oss själva och titta på vad vi har gjort samt vad vi kan göra
            mer i vår strävan efter bättre samarbete i dessa avseenden.
          </note>
          <note>
            I sammanhanget vill jag framhålla att riksdagens representant
            vid EU:s institutioner är en möjlig väg till informationsutbyte
            med andra nationella parlament. Flera av utskotten har lämnat
            yttranden till KU och har haft kontakter med riksdagens representant
            vid EU:s institutioner, och de framhåller att dessa fungerar väl.
            Det är i och för sig en konstruktiv del på vägen mot förbättring,
            men det är inte fullt tillräckligt för att i praktiken kunna uppfylla
            syftet med subsidiaritetsprövningen.
          </note>
          <note>
            Det sista jag skulle vilja nämna innan min talartid tar slut
            har att göra med IPEX, herr talman. Konstitutionsutskottet har
            även i den delen begärt en kommentar från de utfrågade utskotten
            om inhämtande av information från databasen IPEX. Det har framkommit
            uppgifter om att informationen i IPEX varken är fullständig eller
            relevant när utskotten har behandlat subsidiaritets ärenden. Det
            görs gällande att det till exempel saknas uppgifter från en del
            medlemsstater eller att informationen inte finns på engelska utan
            bara på originalspråken.
          </note>
          <note>
            Det är flera utskott som framhåller den begränsade nyttan med
            den här databasen och anser att IPEX behöver förbättras för att
            kunna bli ett bra stöd för handläggningen av den här sortens ärenden.
            Riksdagen bör därför verka för att IPEX utvecklas till att bli
            ett effektivare verktyg för informationsutbyte mellan de nationella
            parlamenten.
          </note>
          <note>
            Med det sagda, herr talman, yrkar jag på godkännande av utskottets
            anmälan i betänkande nr 5.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10 .)
          </note>
          <note>
            § 7 Justitieombudsmännens ämbetsberättelse
          </note>
          <note>
            Konstitutionsutskottets betänkande 2015/16:KU7
          </note>
          <note>
            Justitieombudsmännens ämbetsberättelse ( redog . 2015/16:JO1)
          </note>
          <note>
            föredrogs.
          </note>
          <note type="speaker">
            Anf. 2 EMILIA TÖYRÄ (S):
          </note>
          <note>
            Herr talman! Justitieombudsmännens ämbetsberättelse behandlas
            årligen av konstitutionsutskottet. I samband med att berättelsen
            överlämnas håller utskottet en utfrågning med ombudsmännen, så
            också detta riksdagsår. Själva ämbetsberättelsen är en ganska
            tjock bok, närmare 800 sidor med bilagor. I den presenterar ombudsmännen
            sina iakttagelser från perioden juli 2014 till juni 2015.
          </note>
          <note>
            I konstitutionsutskottets betänkande, som vi är här för att behandla
            i dag, lyfter vi fram vissa frågor specifikt.
          </note>
          <note>
            En sådan specifik fråga, herr talman, gäller handläggningstiden
            för vårdnadsmål i tingsrätterna. Att det i vissa fall tagit runt
            tre år att avgöra mål som gäller vilken förälder som ska ha vårdnaden
            om barnen är något som JO, Lars Lindström, kritiserar. Som han
            påpekar är det inte bara parterna som berörs av hur arbetet i
            domstolen går till utan också, eller kanske framför allt, barnen.
          </note>
          <note>
            Det är självklart aldrig bra att ha en lång domstolsprocess,
            speciellt om man knappt kan se slutet på den. Men i dessa fall
            är det extra behjärtansvärt att komma med en snabbare lösning
            så att barnen inte hinner bli vuxna innan fallen är lösta.
          </note>
          <note>
            Herr talman! Också chefs-JO poängterar ett ärende som rör barn.
            En kvinna placerades i häkte och blev fråntagen sitt spädbarn
            som hon ammade. Hon ansökte om permission med tanke på barnet
            men fick avslag på grunder som chefs-JO finner olämpliga. Kriminalvårdens
            uppdrag är inte att göra medicinska bedömningar och skulle ha
            sett på ärendet på ett annat sätt.
          </note>
          <note>
            Dessa två exempel tycker jag visar på vikten av att ha justitieombudsmän
            att vända sig till när man tycker sig ha blivit felaktigt behandlad
            i något avseende. Vi har ju från riksdagens sida tidigare uttalat
            att klagomålsprövning, som är en del av ombudsmännens arbete,
            ska prioriteras i förhållande till andra arbetsuppgifter eftersom
            prövningen till största del uppfyller JO:s syfte. Det är givetvis
            också av betydelse att ombudsmännen har möjlighet att utföra specifika
            inspektioner. Den balansen har ombudsmännen hittills hanterat
            väl, vilket vi tror också blir fallet i framtiden.
          </note>
          <note>
            Herr talman! Jag ska avslutningsvis också nämna något om förändringen
            vad gäller NPM - ­ enheten.
          </note>
          <note>
            JO har ett särskilt uppdrag som nationellt besöksorgan – som
            på engelska kallas National Preventive Mechanism , NPM – vilket
            innebär att JO regelbundet inspekterar platser där människor hålls
            frihetsberövade. Syftet är att bevaka att dessa människor inte
            utsätts för grym, omänsklig eller annan förnedrande behandling
            eller bestraffning.
          </note>
          <note>
            Under verksamhetsåret har NPM-enheten ändrat namn till Opcat
            -enheten med förhoppning om att det tydliggör grunden för JO:s
            uppdrag som nationellt besöksorgan. För den som vill fördjupa
            sig mer i vad Opcat -enheten hittat under sina inspektioner finns
            det mycket matnyttigt att läsa på JO:s hemsida.
          </note>
          <note>
            Herr talman! Med detta anförande vill jag yrka bi fall till utskottets
            förslag att lägga redogörelsen till handlingarna.
          </note>
          <note>
            ( Applåder )
          </note>
          <note type="speaker">
            Anf . 3 MARIA ABRAHAMSSON (M):
          </note>
          <note>
            Herr talman! Som vi hörde Emilia Töyrä berätta behandlas JO:s
            ämbetsberättelse i betänkande KU7.
          </note>
          <note>
            Under året har ca 1 200 socialtjänstärenden registrerats hos
            JO. Det är en tioprocentig ökning jämfört med föregående år och
            gör socialtjänsten till JO:s enskilt största tillsynsområde.
          </note>
          <note>
            Ett nytt fenomen som JO uppmärksammar oss på gäller informationsinhämtningen
            på internet i till exempel ärenden om försörjningsstöd. JO konstaterar
            att det inte finns några formella hinder mot att socialtjänsten
            inom ramen för en utredning om till exempel försörjningsstöd hämtar
            in offentliga uppgifter på internet – nej, inte ens om det sker
            utan den enskildes samtycke. Däremot påpekar JO att den grundläggande
            principen att utredningar ska bedrivas i samråd med den enskilde
            också gäller i den här typen av ärenden där myndigheter hämtar
            uppgifter på internet.
          </note>
          <note>
            I klartext betyder det att socialtjänsten helt enkelt inte ska
            surfa om ­ kring och rutinmässigt söka efter information om personen
            som söker bi ­ stånd. Surfandet ska ha ett bestämt syfte, till
            exempel att det är nödvändigt för att kontrollera en uppgift som
            har lämnats in. JO uttalar också att det inte får komma i fråga
            att en tjänsteman inom socialtjänsten försöker få fram uppgifter
            om en enskild genom att till exempel använda privata Face ­ bookkonton.
          </note>
          <note>
            JO understryker mot den här bakgrunden att det är angeläget att
            myn ­ digheterna tar fram riktlinjer och rutiner för dessa nya
            verktyg, om man avser att använda dem i sin informationssökning
            i de här ärendena. KU delar JO:s uppfattning, som jag uppfattat
            det, och har fört en liten diskus ­ sion än så länge om i vilken
            form JO:s synpunkter ska kunna hanteras i det här avseendet.
          </note>
          <note>
            Domstolsfrågor är av särskild vikt för KU. De ligger också mig
            varmt om hjärtat. De rör ju själva kärnan i hur rättsstaten fungerar
            och hur rättsstaten ska fungera. Jag vill därför säga några ord
            om just JO:s granskning av domstolarna.
          </note>
          <note>
            I ett fall riktar JO allvarlig kritik mot en rådman vid Blekinge
            tingsrätt som utan stöd i lag har beslutat om hemlig övervakning
            av elektronisk kommunikation. Allvarlig kritik riktas också mot
            en annan rådman i samma tingsrätt för att denna låtit handläggningen
            i ett vårdnadsmål dra ut på tiden, närmare bestämt i fem år, som
            vi hörde talas om här tidigare. JO riktar även kritik mot en domare
            i Norrköpings tingsrätt för att domstolen har dömt en person för
            en gärning som han inte var åtalad för.
          </note>
          <note>
            De här tre fallen exemplifierar vad som kan gå allvarligt snett
            i våra domstolar. Man kan fråga sig om inte riksdagen borde agera
            på ett mer aktivt sätt. Jag har funderat en hel del på det. Jag
            är medveten om att det är en annan debatt, men möjligen kan det
            finnas skäl för riksdagen att börja fundera på behovet av en noggrannare
            domarrekrytering. De uppräknade fallen kan också väcka frågor
            och funderingar om domstolarnas arbetsförhållanden och resurstilldelning.
          </note>
          <note>
            Avslutningsvis, herr talman, vill jag passa på att ge en liten
            lägesrapport om riksdagens tillkännagivande till regeringen med
            anledning av att JO i ämbetsberättelsen återkommer till hur man
            ska komma till rätta med de problem som uppstår när kommuners
            och myndigheters personal blir utsatta för enskilda personers
            frekventa och omfattande framställningar om att få ta del av allmänna
            handlingar. Enligt tillkännagivandet ska regeringen utreda frågan
            om möjliga åtgärder för att med bibehållen respekt för offentlighetsprincipen
            möta de utmaningar som kan uppstå vid just mycket frekventa och
            omfattande framställningar.
          </note>
          <note>
            Jag kan då berätta att den 9 december meddelade justitie- och
            migra ­ tionsminister Morgan Johansson i ett svar på en skriftlig
            fråga att han avser att ge en utredare i uppdrag att undersöka
            förekomsten av eventuellt miss ­ bruk av offentlighetsprincipen
            och analysera behovet av åtgärder. Det är ett klart besked som
            utskottet naturligtvis välkomnar.
          </note>
          <note>
            Med de orden, herr talman, föreslår också jag att riksdagen lägger
            JO:s ämbetsberättelse till handlingarna.
          </note>
          <note>
            (Applåder)
          </note>
          <note type="speaker">
            Anf. 4 JONAS MILLARD (SD):
          </note>
          <note>
            Herr talman! Justitieombudsmännens funktion i samhället är att
            skydda medborgarna mot övergrepp som begås av myndigheterna och
            att återrapportera detta till riksdagen. Det är av den sistnämnda
            anledningen vi har dagens diskussion.
          </note>
          <note>
            Enligt årets ämbetsberättelse har JO hanterat drygt 7 000 ärenden
            under året. Jag tänker inte redogöra för alla dessa; det ska jag
            skona kammaren från. Jag ska dock ta upp några exempel, och föregående
            talare har redan nämnt några.
          </note>
          <note>
            Det handlar om vårdgivare som lämnar ut känsliga uppgifter om
            sina patienter. När det gäller journalföringen är det väldigt
            känsliga uppgifter. Här har JO valt att ge kritik.
          </note>
          <note>
            Det handlar om hur kriminalvården har brustit i hanteringen av
            intagna och nekat vård eller inte gett vård i tid trots att borde
            varit uppenbart för kriminalvården att de intagna behövde det.
          </note>
          <note>
            Det finns också allvarliga fall där JO tittat på tingsrätter
            och hanteringen av vårdnadstvister, vilket en tidigare talare
            var inne på. Det finns exempel på att man fördröjt en tvist eller
            att en tvist tagit nära fem år, vilket givetvis inte är bra för
            vare sig barn eller föräldrar. Även i detta fall riktar JO allvarlig
            kritik.
          </note>
          <note>
            Låt oss titta på utvecklingen av justitieombudsmännens uppdrag
            och ämbetsberättelse. Man kan gå tillbaka ända till 1999 i den
            statistik som finns i årets ämbetsberättelse. Då kan man konstatera
            att klagomålshanteringen har ökat kraftigt. Det har i regel skett
            på bekostnad av inspektionsverksamheten.
          </note>
          <note>
            JO utför varje år flera olika inspektioner. År 1999 utfördes
            113 inspek ­ tioner på eget initiativ. Samtidigt hanterade man
            4 500 klagomål och an ­ mälningar.
          </note>
          <note>
            År 2015 har detta förändrats en hel del. Då hanterades 7 143
            klago ­ målsärenden av Justitieombudsmannen, men det utfördes
            bara 78 inspek ­ tioner.
          </note>
          <note>
            JO skriver i sin ämbetsberättelse att prövningen av klagomålsärendena
            tar huvuddelen av JO:s handläggningsresurser i anspråk. Antalet
            inspek ­ tioner och övriga granskningar på JO:s eget initiativ
            ligger på samma nivå som föregående år men är alltjämt färre än
            vad JO anser önskvärt.
          </note>
          <note>
            Här bör även nämnas att JO sedan några år har skärpt kraven på
            vad som ska anses utgöra ett klagomål. Något hundratal skrifter
            som tidigare skulle ha registrerats som klagomål har nu i stället
            hanterats i administrativ ordning.
          </note>
          <note>
            Av denna anledning har Sverigedemokraterna valt att i betänkandet
            ha ett särskilt yttrande, som jag vill uppmärksamma kammaren på.
            Anledningen till att Sverigedemokraterna tycker att det är viktigt
            att vi ser mer inspektioner från JO:s sida är att inspektioner
            har en förmåga att träffa de personer som har den lägsta förmågan
            att själva initiera anmälningar, alltså den absolut svagaste gruppen
            i samhället som inte har styrkan och förmågan att själv göra JO-anmälningar
            och driva processer.
          </note>
          <note type="speaker">
            Anf. 5 AGNETA BÖRJESSON (MP):
          </note>
          <note>
            Herr talman! Vi behandlar JO:s ämbetsberättelse. Det handlar
            om 7 358 ärenden, vilket är en liten ökning jämfört med året innan.
          </note>
          <note>
            Under förra året uppmärksammade KU alldeles särskilt det långa
            häktningstiderna, och det märks nu att det har pågått ett visst
            arbete på detta område.
          </note>
          <note>
            De fyra ombudsmännen Elisabet Fura, Lars Lindström, Cecilia Renfors
            och Lilian Wiklund har haft störst fokus på socialtjänst och LSS-ärenden.
            Det är ett stort antal ärenden som berör detta. Tidigare har kriminalvården
            utgjort den största bördan, men nu har det gått över på socialtjänsten.
          </note>
          <note>
            Det KU i sin hearing alldeles särskilt har uppmärksammat är att
            kommunerna har fler områden att titta på. Det gäller till exempel
            PBL-ärenden där man tydligt ser att det finns bristande handläggning
            i kommunerna.
          </note>
          <note>
            När vi under hearingen ställde frågor på detta uppmärksammade
            flera av justitieombudsmännen att det ibland finns en bristande
            kompetens, framför allt juridisk, i de små kommunerna.
          </note>
          <note>
            Därför skriver utskottet i sitt ställningstagande: ” Utskottet
            vill betona vikten av att den kommunala ärendehanteringen håller
            en god förvaltningsrättslig standard. För att detta ska kunna
            säkerställas krävs bl.a. att kommunens tjänstemän har den kompetens
            som krävs. Kommunerna har i sin roll som arbetsgivare ett ansvar
            för att de anställda ges den kompetens utveckling och det stöd
            i övrigt som kan behövas. Utskottet ser vidare positivt på det
            uppdrag som regeringen har lämnat till Boverket om kompetensinsatser
            när det gäller bl.a. prövning och beslut enligt plan- och bygglagen
            .”
          </note>
          <note>
            Det är viktigt att riksdagen uppmärksammar JO:s arbete. Det är
            en tjock och läsvärd bok som man lämnar varje år. KU hoppas att
            JO:s ämbetsberättelse synliggörs mer i det allmänna.
          </note>
          <note>
            Med detta vill jag att vi lägger redogörelsen till handlingarna.
          </note>
          <note>
            (Applåd er )
          </note>
          <note type="speaker">
            Anf. 6 PER-INGVAR JOHNSSON (C):
          </note>
          <note>
            Herr talman! Justitieombudsmännen lämnade den 24 november förra
            året en muntlig information om sin verksamhet till oss i konstitutionsutskottet
            vid ett öppet sammanträde.
          </note>
          <note>
            Ämbetsberättelsen omfattar nästan 800 sidor. Av de statistiska
            uppgifterna i Justitieombudsmännens ämbetsberättelse framgår att
            ca 7 400 ärenden kom in under tiden den 1 juli 2014 till den 30
            juni 2015. Det innebär en liten ökning, knappt 1 procent, i förhållande
            till året före.
          </note>
          <note>
            I JO:s verksamhet var antalet inspektionsärenden 78. JO besvarade
            under året 137 remisser – det är ganska mycket – som huvudsakligen
            kom in från Regeringskansliet.
          </note>
          <note>
            I ämbetsberättelsen konstateras att prövningen av klagomålsärenden
            tar huvuddelen av handläggningsresurserna inom JO-ämbetet. Antalet
            inspektioner och övriga granskningar på JO:s eget initiativ ligger
            på samma nivå som föregående år, men de är alltjämt färre än vad
            JO anser önskvärt.
          </note>
          <note>
            Antalet avgjorda ärenden uppgick till drygt 7 200, vilket innebär
            en minskning med ungefär 200. De oavslutade ärendena, som alltså
            är balansen vid årets slut, var 997 till antalet. Det motsvarar
            ungefär en och en halv månads arbete inom myndigheten.
          </note>
          <note>
            Jag har valt ut några ärenden i ämbetsberättelsen som jag särskilt
            vill kommentera. En person anmälde den visselblåsarfunktion som
            inrättats inom Försvarets materielverk, FMV. Syftet med funktionen
            var att få fler anställda att anmäla eventuella missförhållanden
            inom myndigheten. Anmälaren menade att det konkurrerar med den
            lagstadgade meddelarfrihet som finns för alla som arbetar inom
            myndigheter.
          </note>
          <note>
            Chefsjustitieombudsmannen Elisabet Fura uttalar i sitt beslut
            i detta ärende att en sådan visselblåsarfunktion som inrättats
            inom FMV inte konkurrerar med meddelarfriheten. Det kan vara bra
            att veta också för andra myndigheter.
          </note>
          <note>
            Av stort intresse är de synpunkter på Facebookanvändning vid
            myndighetsutövning som justitieombudsmannen Lilian Wiklund tagit
            upp. JO menar att det behövs riktlinjer inom bland annat kommunernas
            socialtjänst för hur uppgifter får användas i myndighetsutövning.
            JO är tydlig med att tjänstemän inte får använda personliga Facebookkonton
            i sin tjänsteutövning.
          </note>
          <note>
            Justitieombudsmannen Lars Lindström riktar i flera ärenden kritik
            mot alltför långa handläggningstider i domstolar i vårdnadsmål.
            En ansvarig domare får av JO allvarlig kritik för att det i ett
            vårdnadsmål tog fem år att komma till ett avgörande.
          </note>
          <note>
            Justitieombudsmannen Cecilia Renfors lyfter i ämbetsberättelsen
            bland annat fram kritik mot långa handläggningstider och bristande
            service inom Migrationsverket. JO framhåller att Migrationsverkets
            förmåga att fatta beslut i rimlig tid och ge god service ytterst
            är en resursfråga som statsmakterna ansvarar för. Detta är kritik
            som gällde väntetiderna på beslut före höstens stora flyktingström.
          </note>
          <note>
            Herr talman! Min slutsats av JO:s kritik är att det uppenbarligen
            krävs mycket stora resurser för fatta snabbare beslut inom Migrationsverket,
            resurser som behöver tillföras av regering och riksdag, om inte
            kritiken i nästa ämbetsberättelse från JO ska bli mycket allvarlig.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 8 Riksrevisionens rapport om aktivitetsersättning
          </note>
          <note>
            Socialförsäkringsutskottets betänkande 2015/16:SfU9
          </note>
          <note>
            Riksrevisionens rapport om aktivitetsersättning ( skr . 2015/16:37)
          </note>
          <note>
            föredrogs.
          </note>
          <note type="speaker">
            Anf. 7 LOTTA FINSTORP (M):
          </note>
          <note>
            Herr talman! Riksrevisionens övergripande slutsats i granskningsrapporten
            Aktivitetsersättning – en ersättning utan aktivitet? är allvarlig
            och alarmerande. Rapportens slutsats är att syftet med aktivitetsersättningen
            inte uppnås och att ersättningen inte lever upp till riksdagens
            och regeringens mål om ett aktivt förhållningssätt för unga med
            nedsatt arbetsförmåga.
          </note>
          <note>
            Därför är det anmärkningsvärt att utskottet föreslår att riksdagen
            bara ska lägga skrivelsen till handlingarna, men Moderaterna och
            Centerpartiet har en gemensam reservation som jag yrkar bifall
            till och som jag kommer att återkomma till i mitt anförande.
          </note>
          <note>
            Förmånen aktivitetsersättning ersatte systemet med förtidspension
            för unga då det nya pensionssystemet infördes 2003. Nu skulle
            aktiviteter skräddarsys för de unga och göra det svårare att bli
            pensionerad i förtid. Men enligt forskare och politiker har det
            inte blivit någon större skillnad. Förmånen är begränsad till
            högst tre år, då den ska omprövas av Försäkringskassan, som också
            ska utarbeta en insatsplan för den enskilde.
          </note>
          <note>
            Försäkringskassan har även ett samordningsansvar, vilket innebär
            att myndigheten ska identifiera behovet av samordning av insatser
            mellan olika aktörer.
          </note>
          <note>
            Många i gruppen unga med funktionsnedsättning som får aktivitetsersättning
            deltar inte i insatser som syftar till att öka chanserna att få
            arbete eller börja studera. Riksrevisionens granskning visar att
            Försäkringskassan inte gör tillräckligt för att sätta in insatser
            och följa upp dem.
          </note>
          <note>
            Jag har en vän – en ung person med funktionsnedsättning – som
            hade suttit och tagit sönder kopparkablar under ett antal år.
            Han sa en dag till sin handläggare på Försäkringskassan att han
            inte kunde tänka sig att sitta resten av livet och bara ta sönder
            saker. Han ville skapa något som var meningsfullt. Tack vare en
            engagerad rektor fick han möjlighet att bli rastvakt. Där kunde
            han också berätta om sin funktionsnedsättning för barnen på rasten.
            Det blev bra, men det var tack vare att han själv tog tag i frågan
            och träffade rätt personer.
          </note>
          <note>
            Herr talman! Granskningen visar att många unga med aktivitetsersättning
            saknar insatser helt och hållet. Ungefär sex av tio går vidare
            till sjukersättning vid 30 års ålder. Unga med aktivitetsersättning
            riskerar att hamna utanför arbetsmarknaden och att få låga inkomster
            hela livet, och därmed låg ålderspension.
          </note>
          <note>
            Många i gruppen klarar inte av att studera på heltid, men om
            de studerar på deltid försvinner rätten till hela ersättningen.
            Det är uppenbart att detta skapar inlåsningseffekter. Den som
            har aktivitetsersättning tjänar inte heller på att söka arbete
            eftersom nettoinkomsten, om man även har bostadstillägg, kan minska
            med en fjärdedel om han eller hon skriver in sig vid Arbetsförmedlingen.
          </note>
          <note>
            Riksrevisionen anser att det är viktigt att staten effektiviserar
            systemet med aktivitetsersättning så att fler unga får chansen
            att gå vidare till jobb eller utbildning. Det är allvarligt att
            så många unga riskerar att hamna utanför arbetsmarknaden. Det
            innebär stora kostnader på lång sikt både för den enskilde och
            samhället.
          </note>
          <note>
            Regeringen bör bli mer aktiv i sin styrning och se över de ansvariga
            aktörernas uppdrag när det gäller samordning av insatserna. Regeringen
            bör också se över möjligheten att öka de ekonomiska incitamenten
            att gå vidare till arbete och studier. Försäkringskassan bör förbättra
            uppföljningen av insatser till gruppen och förtydliga informationen
            om vad det innebär för ekonomin om man börjar arbeta eller studera.
          </note>
          <note>
            Herr talman! Sveriges Radio uppmärksammade problemet i maj 2014.
            Många av dem som får ersättning har funktionsnedsättning och riskerar
            därmed att fastna med låg inkomst livet ut.
          </note>
          <note>
            Sara Hultqvist är doktorand på Linnéuniversitetet och har skrivit
            sin avhandling om unga som får aktivitetsersättning. Problemet
            enligt henne är att de flesta är hänvisade till att leva på minimiersättningar
            från Försäkringskassan och att konsekvensen blir att man tillhör
            en sorts unga fattigpensionärer. Hon menar att det är ett slags
            andra klassens pensionärer.
          </note>
          <note>
            Enligt doktoranden består en stor del av ökningen av personer
            med psykiska funktionsnedsättningar. Många kommer också in genom
            särskolan, där eleverna per automatik har rätt till aktivitetsersättning.
            Och har man en funktionsnedsättning är man inte först i jobbkön
            heller, konstaterar hon.
          </note>
          <note>
            Som många andra delar av trygghetssystemet grundas nivån på aktivitetsersättningen
            på hur mycket pengar man tjänat innan. Miniminivåerna ligger på
            mellan 7 700 och 8 700 kronor i månaden före skatt, beroende på
            hur gammal man är. Eftersom få har lyckats ta sig ut på arbetsmarknaden
            lever de flesta på dessa minimibelopp.
          </note>
          <note>
            De allra flesta som beviljas aktivitetsersättning försörjer sig
            aldrig någonsin fullt ut på lönearbete. Har man då redan i 20-årsåldern
            hamnat på efterkälken rent ekonomiskt är risken stor att man livet
            igenom kommer att befinna sig i den här relativa fattigdomen.
          </note>
          <note>
            Det är bra att det finns ett skyddsnät; förtidspensionssystem
            för unga människor måste finnas. Men det är kontraproduktivt om
            det används mer än det behövs. Vi får dock inte glömma att det
            finns människor som verkligen behöver förtidspension och som alltid
            kommer att behöva det. Och deras ersättning får inte äventyras.
            Många vittnar om den oro som de och deras anhöriga känner varje
            gång ersättningen ska prövas.
          </note>
          <note>
            Finsam och samordningsförbunden skulle kunna arbeta ännu mer
            aktivt för gruppen. Man skulle även kunna titta på den särskilda
            studiekurs som finns på folkhögskolorna för att få in fler från
            den gruppen.
          </note>
          <note>
            Det finns bra exempel i Sverige. Jag vill nämna Duveholms gymnasie
            ­ särskola i Katrineholm. De har precis gått med i ett Erasmusprojekt
            för just denna grupp av unga människor. ” Partnerskapet ska undersöka
            och för ­ söka hitta bra pedagogiska modeller som hjälper och
            underlättar elevernas utveckling från grundläggande utbildning
            … Parterna vill göra en ingåen ­ de undersökning med tanke på
            att endast 6% av unga med utvecklings ­ störning har anställning
            … långt färre än genomsnittet för normalstörda unga. ”, skriver
            de.
          </note>
          <note>
            Alla har rätt att få sin arbetsförmåga prövad. Det är en uppfattning
            som Socialdemokraterna uppenbarligen inte delar, eftersom man
            inte stöder den översyn som vi vill se i den här frågan. Vi har
            nyligen sett det när det gäller sjukförsäkringen, där en stor
            grupp som har arbetsförmåga nu inte kommer att prövas mot arbetsmarknaden.
          </note>
          <note>
            Att kunna arbeta efter sin förmåga är för oss moderater en grundpelare.
            Egen inkomst, självförtroende, gemenskap och känsla av sammanhang
            är synnerligen viktigt, inte minst för gruppen funktionsnedsatta.
            Tvärtom visar forskning att utanförskap kan leda till psykisk
            ohälsa, missbruksproblematik etcetera.
          </note>
          <note>
            Herr talman! Vi moderater har därför i en gemensam reservation
            tillsammans med Centern föreslagit att personer med sjuk- eller
            aktivitetsersättning ska få bättre förutsättningar att bryta sitt
            utanförskap. I dagens system finns inlåsningseffekter som bland
            annat visar sig då en person med aktivitetsersättning påbörjar
            studier på deltid eller börjar söka arbete. För att förändra situationen
            bör en översyn göras av trygghetssystemen för att stärka de ekonomiska
            incitamenten för att gå vidare från aktivitetsersättning till
            studier eller arbete.
          </note>
          <note>
            Regeringspartierna anser inte att det är väsentligt. Det ska
            bli mycket intressant att få ta del av deras argument i debatten.
          </note>
          <note>
            (Applåder)
          </note>
          <note type="speaker">
            Anf. 8 SOLVEIG ZANDER (C):
          </note>
          <note>
            Herr talman! Det ärende som vi nu diskuterar är, som vi hörde
            nyss från moderaten Lotta Finstorp , ett mycket viktigt ärende.
            Det är viktigare än vad vi kanske ser vid en första anblick. Det
            handlar faktiskt om att man betraktas som sjuk när man har en
            funktionsnedsättning eller ett handikapp. Det handlar om hur vi
            inlemmas i socialförsäkringssystemet och betraktas som sjuka redan
            när vi är barn och ungdomar. Det är helt fel. Vi måste på alla
            möjliga sätt hjälpa våra barn och ungdomar till en självklar rättighet
            till utbildning och att få verktyg att komma in på arbetsmarknaden
            och inte från unga år bli stämplade att vara sjuk och utanför.
          </note>
          <note>
            Vi i Centerpartiet menar att regeringen måste göra mer än det
            man nu säger sig göra. Man skrapar på ytan för att förändra. Centerpartiet
            och Moderaterna har förslag, men man avstyrker dem.
          </note>
          <note>
            Riksrevisionens rapport, som Lotta Finstorp tydligt redogjorde
            för, vi ­ sar vilka fel och brister det finns på många olika sätt
            när det gäller att för ­ hindra och undvika en inlåsningseffekt
            för barn och ungdomar i aktivitets ­ ersättningen.
          </note>
          <note>
            Regeringen säger att man vill titta på beslutslängden för aktivitetsersättningen
            och övergången till studier och arbete. Det är bra. Man säger
            också att man har tillsatt en nationell samordnare för ungdomar
            som varken arbetar eller studerar, för att hjälpa dem in på arbetsmarknaden.
            Det är jättebra. Men det handlar inte om dessa ungdomar som har
            en funktionsnedsättning, som har ett handikapp av något slag,
            utan det handlar om andra ungdomar.
          </note>
          <note>
            Samordningsförbunden har fått mer pengar, säger regeringen också.
            Det är också bra, men det gäller inte heller de här ungdomarna.
            Det gäller inte att man blir stämplad från början utan det gäller
            när man har kommit en bit på väg.
          </note>
          <note>
            Varför får man då aktivitetsersättning? En sak som naturligtvis
            vore viktig är att titta på vad kommunerna gör för att barn ska
            få stöd och hjälp i skolan, utan att man måste gå i särskola till
            exempel. Är det något som regeringen skulle vara intresserad av
            att titta på, hur skolsystemet fungerar från början för barn som
            har någon form av behov av hjälp och stöd?
          </note>
          <note>
            Det är en större utredning, något mer, som vi föreslår i vår
            motion från Centerpartiet och Moderaterna. Man måste göra en total
            översyn av hur vi betraktar våra ungdomar och vilken chans till
            utbildning och möjligheter till ett arbetsliv vi ger våra ungdomar
            som har en funktionsnedsättning.
          </note>
          <note>
            Något man kan peka på som är ganska enkelt och viktigt är att
            först och främst ser till att de kan läsa på heltid. Men det kan
            betraktas som deltid därför att man har en funktionsnedsättning
            som gör att man inte tar in information lika snabbt och lätt som
            om man inte skulle ha den funk ­ tionsnedsättning. Då förlorar
            man sin aktivitetsersättning, det man har haft om man börjar studera.
            När man läser för långsamt, om jag uttrycker mig så, innebär det
            att man inte får ihop tillräckligt många poäng för att kunna få
            studiemedel, och då blir man också åsidosatt och får inte möjlighet
            att studera om man har en funktionsnedsättning.
          </note>
          <note>
            Det måste vara lättare att pröva att studera och att jobba, om
            man har haft och har aktivitetsersättning. Det behövs också fler
            eftergymnasiala utbildningar för personer med intellektuella funktionsnedsättningar.
            På högskolan i Gävle hade man det, men den utbildningen har lagts
            ned. Att studera på folkhögskola är möjligt om hemkommunen är
            villig att betala utbildningen, men det gör inte alla kommuner.
            Det är också något som är viktigt att titta på.
          </note>
          <note>
            Som sagt finns det mycket man kan göra för att tillgodose det
            som Riksrevisionen så tydligt visar på när det gäller problemen
            för ungdomar med aktivitetsersättning att komma ut i arbetslivet.
            Men de förslagen avstyrker som sagt regeringen, och det menar
            vi från Centerpartiet inte är acceptabelt.
          </note>
          <note>
            Därför yrkar jag bifall till den reservation som vi från Centerpartiet
            och Moderaterna har.
          </note>
          <note>
            ( Applåder )
          </note>
          <note type="speaker">
            Anf . 9 KERSTIN NILSSON (S):
          </note>
          <note>
            Herr talman! Jag börjar med att yrka bifall till utskottets förslag.
          </note>
          <note>
            Frågan om aktivitetsersättningen och hur den fungerar eller inte
            fungerar har varit aktuell i väldigt många år. En del utredningsuppdrag
            och smärre förändringar har gjorts genom åren.
          </note>
          <note>
            Förra året gjorde Riksrevisionen en genomlysning och har lämnat
            en bra och tydlig rapport. Den belyser flera delar som inte har
            fungerat och har även lämnat förslag på vad som behöver åtgärdas.
          </note>
          <note>
            Aktivitetsersättning är en ersättning utan aktivitet. Varför
            har det blivit så? Tanken när aktivitetsersättningen infördes
            2003 var ju den allra bästa. Unga skulle få en ekonomisk försörjning
            när de på grund av sjukdom eller funktionshinder och arbetsoförmåga
            inte hade ett arbete. De skulle också få aktiviteter som gjorde
            att de kom närmare arbetsförmåga och in på arbetsmarknaden, om
            det var möjligt.
          </note>
          <note>
            Som det står i rapporten: Syftet var att aldrig ge upp hoppet
            om att en individ någon gång ska utföra någon form av arbete eller
            rehabilitering. Men vad har hänt? Var det hoppet som övergavs,
            eller vad beror det på?
          </note>
          <note>
            Just aktivitetsdelen hos myndigheterna har inte varit så aktiv
            som vi nog hoppades på. Uppdraget har funnits hos Försäkringskassan
            men även hos Arbetsförmedlingen.
          </note>
          <note>
            Även samhället i stort har inte levt upp till förväntningarna
            när det gäller synen på människor med funktionsnedsättningar.
            Det är sorgligt, för vem vet hur många fler som i dag hade varit
            ute på arbetsmarknaden om det hade fungerat som vi tänkte från
            början.
          </note>
          <note>
            Riksrevisionen anser att det saknas ekonomiska incitament för
            att lämna ersättningen och gå till arbete. Ja, så är det kanske
            för några. Men i det stora hela tror jag att de flesta vill bli
            självständiga när det gäller deras försörjning och deras liv.
            Jag tror att det största hindret är att berörda personer inte
            har fått det stöd som de har behövt för att få en tro på sig själva,
            växa in i en förmåga och en arbetsförmåga och sedan verkligen
            få en anställning. Det är inte den enskildes förskyllan utan beror
            på att regelverk, stödåtgärder och annat inte har fungerat som
            det var tänkt. Olika personer behöver olika stöd och åtgärder,
            och vi måste se till att var och en får just precis vad den behöver.
          </note>
          <note>
            Herr talman! Jag ska inte gå in på vad som har varit brister
            och fel, för då får jag gå många år tillbaka. Jag ska i stället
            gå in på vad som ska göras för att unga människor med funktionshinder
            ska få reella möjligheter att komma in på arbetsmarknaden.
          </note>
          <note>
            Inflödet av unga som har beviljats aktivitetsersättning har ökat
            för varje år. Vi har sett att den största delen beror på en psykisk
            ohälsa. Att förebygga sådan ohälsa är den största utmaning som
            vi har. Den bästa rehabiliteringen är nämligen den som aldrig
            behövs.
          </note>
          <note>
            När man har lyssnat på föregående talare låter det som om ingenting
            görs om vi inte lyssnar på just deras förslag. Men vår regering
            gör saker, och vi har tagit tag i detta. Det pågår nu från regeringens
            sida flera olika insatser och utredningar från flera olika departement
            och områden, alla med målet att förbättra möjligheterna för personer,
            i synnerhet unga, att etablera sig i arbets- och samhällslivet.
          </note>
          <note>
            En stor del handlar om att förebygga, det vill säga att se till
            att unga har en bättre hälsa från början, att de ges möjligheter
            och att de inte ska behöva aktivitetsersättning.
          </note>
          <note>
            Stora satsningar görs inom området psykisk ohälsa. För unga som
            varken arbetar eller studerar har det tillsatts en nationell samordnare.
            I samordnarens uppdrag ingår att främja och förbättra samverkan
            mellan myndigheter, kommuner, landsting och organisationer på
            nationell, regional och lokal nivå när det gäller insatser för
            unga.
          </note>
          <note>
            Vi får inte glömma bort att unga är unga oavsett om de har funktionshinder
            eller inte. Här kan det finnas ett antal unga som kanske vore
            berättigade till dagens aktivitetsersättning om vi hade hittat
            dem.
          </note>
          <note>
            En nationell strategi har presenterats när det gäller åtgärder
            som har vidtagits eller ska vidtas för unga. Det pågår en översyn
            av regelverket för aktivitetsersättning. Regeringen kommer att
            verka för en fortsatt utveck ­ ling när det gäller samordning,
            insatser och stöd till personer med aktivi ­ tetsersättning. För
            att vända trenden med ett stort antal personer med akti ­ vitetsersättning
            måste både Försäkringskassan och övriga aktörer ta sitt fulla
            ansvar.
          </note>
          <note>
            Samordningsförbunden fyller en viktig funktion när det gäller
            stöd till unga med aktivitetsersättning. I budgeten har vi tillfört
            59 miljoner till samordningsförbunden för att de ska bli fler
            och för att de ska jobba med de unga. 300 miljoner har tillförts
            för att fler ska få anställning inom Samhall. Kopplat till lönestöd
            finns satsningar på särskilt introduktions- och uppföljningsstöd.
            Lönestöden har tillförts en massa pengar för att de ska kunna
            bli fler. Det är bara några exempel.
          </note>
          <note>
            Herr talman! Sammanfattningsvis handlar det om att stävja ohälsa,
            att skapa reella möjligheter för unga att få behålla en förmåga,
            en förmåga som förhoppningsvis kan leda till en anställning. Mycket
            är på gång.
          </note>
          <note>
            Jag ser fram emot en översyn, framtida förslag och de ändringar
            som vi kan diskutera och förhoppningsvis också ha en enighet om
            framöver.
          </note>
          <note>
            (Applåder)
          </note>
          <note type="speaker">
            Anf. 10 LOTTA FINSTORP (M) replik:
          </note>
          <note>
            Herr talman! Den fråga som vi diskuterar är mycket viktig för
            många unga mellan 19 och 30 år som i dag lever på aktivitetsersättning
            och som inte får det stöd som de behöver. Målet måste nämligen
            alltid vara att kunna komma ut på arbetsmarknaden och kunna arbeta
            till 100 procent av sin förmåga. Det kan handla om att man kan
            arbeta två timmar om dagen utifrån sin förmåga, men man finns
            med i ett sammanhang som är meningsfullt.
          </note>
          <note>
            Jag bär alltid med mig det som min gode vän har berättat om hur
            det är när man är funktionsnedsatt och måste sitta och göra, som
            han säger, helt meningslösa uppgifter. Det enda han vill är att
            komma ut, men får egentligen inte gehör för det från Försäkringskassan.
            Och han är ju inte ensam. Detta händer överallt i Sverige.
          </note>
          <note>
            Därför reagerade jag när Kerstin Nilsson sa att systemet kan
            ge inlåsning för några. Jag skulle vilja säga att det gäller de
            allra flesta. De som klarar att komma ut har ofta ett mycket gott
            stöd hemifrån från föräldrar som har kämpat för sitt barns sak
            ända sedan barnet föddes. Detta måste samhället verkligen ta tag
            i.
          </note>
          <note>
            Alliansregeringen tillsatte Funkautredningen 2011 som hade en
            mängd olika förslag som vi också genomförde. Det finns ett antal
            bra saker i Funkautredningen som har bärighet på denna grupp.
            Hur ser regeringen på att gå vidare med Funkautredningen? Jag
            undrar också när de utredningar som Regeringskansliet gör och
            som Kerstin Nilsson talar om ska vara klara.
          </note>
          <note>
            Anf . 11 KERSTIN NILSSON (S) replik :
          </note>
          <note>
            Herr talman! Det finns egentligen inte någon oenighet. Jag vet
            att alla partier brinner för att dessa personer ska få allt stöd
            de behöver för att komma ut på arbetsmarknaden och få en egen
            försörjning.
          </note>
          <note>
            Jag vet också att det finns kommunala regelverk som är helt tokiga.
            När en person med aktivitetsersättning får en anställning på två
            timmar en dag i veckan kan denna person missa hela sin dagliga
            verksamhet, och det är kanske den som är grunden och styrkan för
            att denna person ska kunna jobba dessa timmar.
          </note>
          <note>
            Det är alltså mycket som är på gång, och jag kan inte säga när
            de olika utredningarna är klara. Lotta Finstorp vet sedan de år
            då hennes parti satt i regeringen att utredningar kan ge nya utredningar
            och att det kan ta tid. Där har jag alltså inget svar.
          </note>
          <note>
            Jag följde Funkautredningen ganska noga när jag satt i arbetsmarknadsutskottet.
            Jag håller med om att det fanns många bra delar i den. Allting
            handlar inte om pengar, utan ibland handlar det om regelförenklingar
            som underlättar.
          </note>
          <note>
            Vi kan ha tillfört en massa pengar när det gäller lönestöd, men
            det måste ändå finnas arbetsgivare som är villiga att anställa.
            Där tror jag att vi har ett stort påverkansarbete att göra.
          </note>
          <note>
            Jag hoppas att det kommer fler åtgärder med anledning av det
            som fanns i Funkautredningen och som jag vet ligger på Arbetsmarknadsdepartementets
            bord i dag. Men jag kan tyvärr inte säga när och hur.
          </note>
          <note type="speaker">
            Anf. 12 LOTTA FINSTORP (M) replik:
          </note>
          <note>
            Herr talman! Jag har stått i denna kammare och interpellerat
            just i denna fråga med socialförsäkringsministern när Riksrevisionens
            rapport kom. Vi var, precis som Kerstin Nilsson uttrycker det,
            mycket överens om att det inte kan vara på detta sätt. Denna grupp
            unga måste få incitament som gör att de kan få sin arbetsförmåga
            bedömd och få bättre förutsättningar för studier eller arbete.
          </note>
          <note>
            Därför är jag förvånad över att ni inte vill göra en stor översyn
            genom att i dag bifalla den reservation som vi har tillsammans
            med Centerpartiet. Nog om detta.
          </note>
          <note>
            Vi ser att detta är ett stort problem för de individer som finns
            i denna personkrets. Något som är mycket viktigt är att var och
            en har en individuell plan som görs hos Försäkringskassan och
            som omprövas. Jag tycker att vi i detta land lider av att om någon
            har blivit sjuk eller funktionshindrad är detta någon sorts permanent
            tillstånd, vilket det inte alls behöver vara. Man kan ju faktiskt
            träna upp vissa förmågor som gör att man inte har samma behov
            och kanske har en bättre förmåga än man hade året innan.
          </note>
          <note>
            När det gäller de individuella planerna skulle jag vilja att
            Kerstin Nilsson säger något om hur hon ser på dem. Jag hör att
            människor är besvikna över att det går slentrian i det här. Man
            träffar sin handläggare men får inte riktigt sin förmåga bedömd.
            Här handlar det också om unga personer som har viljan att studera
            och kanske komma ut på arbetsmarknaden men som inte får sin sak
            riktigt prövad utifrån de styrkor som de faktiskt har då de har
            genomgått en positiv förändring. Det kan vara åt andra hållet
            också, att man blir sämre.
          </note>
          <note>
            Anf . 13 KERSTIN NILSSON (S) replik :
          </note>
          <note>
            Herr talman! Det finns egentligen inte så mycket som vi är oense
            om. När det gäller de här ungdomarna tycker jag såklart att alla
            klutar ska sättas till för att de verkligen ska få en självständighet
            och en förmåga till en egen försörjning.
          </note>
          <note>
            När det gäller de individuella planerna kan jag bara hålla med
            om att det är helt förkastligt att de här unga personerna inte
            fått en rejäl plan, att de inte haft ordentlig kontakt med handläggare
            och inte fått de åtgärder som de behöver. Vem vet hur många av
            dem som i dag hade varit ute i arbetslivet om det hade fungerat
            hela vägen? Det är Försäkringskassan, Arbetsförmedlingen, arbetsgivare
            och kommuner, alltså samhället i stort, som måste ta tag i detta.
          </note>
          <note>
            Vi vill hålla alla dörrar öppna. Det är därför som vi tittar
            på alla möjliga olika departementsområden, för lagstiftningarna
            går i varandra, och därför måste vi göra en översyn. Men vi har
            samma mål, Lotta. De här personerna ska ut i ett arbete och få
            det stöd de behöver, men det kommer att ta tid, för vi har mycket
            att förändra.
          </note>
          <note>
            Utredningsmässigt hoppas jag att vi kan komma framåt snabbt.
          </note>
          <note type="speaker">
            Anf. 14 SOLVEIG ZANDER (C) replik:
          </note>
          <note>
            Herr talman! Vi hör här från Kerstin Nilsson att hon inte tycker
            att vi är så oense i frågan. Nej, oense kanske vi inte är, men
            vi från Moderaterna och Centerpartiet vill göra mer. Vi ser att
            det här är ytterst angeläget.
          </note>
          <note>
            Våra trygghetssystem har en inlåsningseffekt. Då undrar jag:
            Vill man inte från Socialdemokraterna och regeringen göra en större
            översyn av hur man kan förändra trygghetssystemen så att det inte
            leder till inlåsning?
          </note>
          <note>
            Dessutom innebär regeringens förslag att ni bland annat ska titta
            på ungdomar som varken studerar eller har något arbete, alltså
            ungdomar som inte har någon inkomst. De ungdomar vi pratar om
            nu har ju en inkomst. De har en aktivitetsersättning, och det
            är inte en verklighet som vi kan bortse från. Det är alltså två
            helt olika grupper av ungdomar ni tittar på.
          </note>
          <note>
            För min del anser jag att alla människor har ett lika värde,
            oavsett om de har ett handikapp eller inte. Men vi måste göra
            mer för ungdomar med handikapp. Det är ju de ungdomarna som det
            gäller nu. Vad vill ni specifikt göra för dem? Jag hör inte något
            om det från Kerstin Nilsson.
          </note>
          <note>
            Anf . 15 KERSTIN NILSSON (S) replik :
          </note>
          <note>
            Herr talman! Ja, vi överens om målet. Du säger att ni vill göra
            mer, Solveig, men då har du inte lyssnat på vad jag sa. Vi gör
            en översyn på flera olika områden – utbildning, sjukvård och arbetsmarknad.
            Det är saker som sammanlänkas. På vårt eget område socialförsäkringar
            har jag talat om att det pågår en översyn och finns en vilja.
          </note>
          <note>
            När det gäller den här gruppen unga som du nämner som varken
            har arbete eller studerar och att det skulle vara en annan grupp
            än de som har funktionshinder tror jag att det nog säkert finns
            många olika slags ungdomar. Jag tror också att det i den gruppen
            finns ungdomar som kanske skulle vara berättigade till aktivitetsersättning
            om det prövades.
          </note>
          <note>
            Vi får inte glömma att vi inte alltid bara behöver ha olika spår.
            Ungdomarna kan också gå samma spår, men om man gör olika saker
            på individuell nivå för ungdomarna utifrån vad var och en behöver,
            diagnosticerat funktionshinder eller inte, tror jag att vi kommer
            långt.
          </note>
          <note>
            Men som sagt, vi gör mycket på området. Vi gör kanske inte just
            det just nu som ni önskar, men jag tror att vi har skäl att återkomma
            när utredningarna är klara. Då har ni också möjlighet att yttra
            er. Jag tror att vi är på rätt väg.
          </note>
          <note type="speaker">
            Anf. 16 SOLVEIG ZANDER (C) replik:
          </note>
          <note>
            Herr talman! Jag tycker att det är bra att Kerstin Nilsson tror
            på det här, för man ska ju verkligen tro på det man gör.
          </note>
          <note>
            Vi får möjlighet att komma tillbaka och yttra oss när era utredningar
            är klara. Vad gör ni till exempel inom arbetsmarknadsområdet för
            ungdomar med aktivitetsersättning? Vad gör ni på skolområdet för
            ungdomar med aktivitetsersättning? Vad gör ni för att undvika
            att ungdomar hamnar i aktivitetsersättning? Vad för andra åtgärder
            och förslag finns inom trygghetssystemet för att ge ungdomar med
            funktionsnedsättning stöd och hjälp utan aktivitetsersättning?
          </note>
          <note>
            Jag kan rekommendera Kerstin Nilsson och alla andra en bok som
            är skriven av Anders Hansson. Den heter Pojkarna – En berättelse
            om två utvecklingsstörda bröder . Den familjen har två barn, och
            vilka problem man har haft med myndigheter och att man inte har
            fått någon större hjälp beskrivs väldi gt väl, liksom oron för
            att barn en inte ska kunna få en försörjning när de blir stora.
          </note>
          <note>
            Den boken är mycket bra, och den handlar precis om det här. Vad
            gör man för att ge stöd och hjälp och undvika att de här personerna
            ska behöva ha aktivitetsersättning? Vad gör man för att funktionsnedsatta
            personer, handikappade personer, ska betraktas som alla andra
            ungdomar på sin väg in i vuxenlivet och för att ge dem möjligheter
            att kunna försörja sig mer eller mindre själva?
          </note>
          <note>
            Anf . 17 KERSTIN NILSSON (S) replik :
          </note>
          <note>
            Herr talman! Som jag har sagt innan gör vi både en översyn och
            tittar på det här från alla departement, för vi tycker att det
            här är jätteviktigt. De här ungdomarna ska vara i yrkeslivet många
            år när de väl kommer dit. Det ger dem en möjlighet till självständighet.
          </note>
          <note>
            Det kommer säkert många olika förslag när vi har gjort en översyn.
            Just att regelverk som går i varandra inte ska bli hinder utan
            att det ska ges möjligheter är viktigt.
          </note>
          <note>
            Jag måste bara avsluta med att fråga: Vad gjorde ni under de
            åtta år då ni satt vid makten?
          </note>
          <note type="speaker">
            Anf. 18 RICKARD PERSSON (MP):
          </note>
          <note>
            Herr talman! Riksrevisionen har kommit med denna rapport som
            berör de unga personer som har aktivitetsersättning, det som ibland
            brukar kallas ett slags tidsbegränsad sjukpension. Som tidigare
            har sagts i debatten är Riksrevisionens övergripande slutsats
            att syftet med aktivitetsersättningen inte uppnås och att ersättningen
            inte lever upp till riksdagens och regeringens mål om ett aktivt
            förhållningssätt för unga med nedsatt arbetsförmåga.
          </note>
          <note>
            Jag måste säga att jag inte är särskilt förvånad. Orsakerna till
            detta är i huvudsak tre.
          </note>
          <note>
            Den första är att under en följd av år har det funnits en kronisk
            underbemanning hos den personal på Försäkringskassan som har arbetat
            med aktivitetsersättningen.
          </note>
          <note>
            De handläggare som har svarat på Riksrevisionens enkät uppger
            att det är rimligt att ansvara för ungefär 65 ärenden samtidigt
            – och då utgår jag från att man menar ärenden där det krävs eller
            behövs en aktiv samordning – om man ska hinna följa upp, samordna
            och verka för att insatser kommer till stånd.
          </note>
          <note>
            Samtidigt visar enkäten att handläggarna i dagsläget ansvarar
            för i genomsnitt 118 ärenden. Det bör även tilläggas att 91 procent
            av handläggarna angav i Riksrevisionens enkät att mer tid eller
            färre ärenden skulle öka förutsättningarna för att ge unga med
            aktivitetsersättning insats efter behov.
          </note>
          <note>
            Riksrevisionen konstaterar att det inte bara är handläggarna
            vid Försäkringskassan som ifrågasätter den höga ärendemängden.
            Även analytiker på Försäkringskassan har uttryckt att dagens ärendemängd
            är för stor för att handläggarna ska kunna ge kvalificerat stöd
            till varje individ.
          </note>
          <note>
            Vid tidpunkten för Riksrevisionens enkät till handläggare vid
            Försäkringskassan motsvarade resursglappet, det vill säga skillnaden
            mellan behov av antal handläggare och faktiskt antal handläggare,
            60 årsarbetskrafter.
          </note>
          <note>
            Då ska man vara medveten om att det har varit ännu värre tidigare.
            Det var bara för några år sedan som handläggarna satt med ända
            upp till 500 ärenden, varav minst en tredjedel var sådana som
            skulle samordnas aktivt.
          </note>
          <note>
            Den andra orsaken är det som Riksrevisionen också påpekar, då
            man säger att det behov av insatser som i dagsläget finns för
            gruppen med aktivitetsersättning inte motsvaras av det utbud som
            tillgodoses vare sig genom kommunernas dagliga verksamhet, Arbetsförmedlingens
            arbetslivsinriktade rehabilitering eller de aktiviteter som Försäkringskassan
            beviljar särskild ersättning för.
          </note>
          <note>
            Detta medför att vissa personer får fel insats eller att de inte
            får någon insats alls. Särskilt utsatt är sannolikt gruppen som
            inte har rätt till daglig verksamhet eller som står långt från
            arbetsmarknaden för att kunna ta del av Arbetsförmedlingens arbetslivsinriktade
            rehabilitering, vilket motsvarar ungefär hälften av alla med aktivitetsersättning.
          </note>
          <note>
            Det finns alltså ingen kommunal, landstingskommunal eller statlig
            aktör som i tillräcklig utsträckning tillhandahåller de insatser
            som denna målgrupp behöver. Dessa aktörer erbjuder emellertid,
            i olika konstellationer, projekt och insatser inom ramen för Finsam
            , de finansiella samordningsförbunden. Men omfattningen av deras
            olika insatser räcker inte för att täcka behovet för målgruppen
            även beaktandes att Finsam nu får ett resurstillskott på 59 miljoner
            kronor per år.
          </note>
          <note>
            Dessa två orsaker som jag har beskrivit har varit kända under
            lång tid, och jag kan bara dela Riksrevisionens bedömning då man
            skriver att regeringen har varit alltför passiv i sin styrning,
            trots uppenbara och sedan länge påtalade problem i nuvarande system
            med aktivitetsersättningen. Denna kritik faller i allt väsentligt
            på den tidigare alliansregeringen.
          </note>
          <note>
            Jag vill tillägga att även tidigare ledningar för Försäkringskassan
            har varit för passiva och inte i tillräcklig omfattning flaggat
            för politikerna om behovet av resursförstärkning eller prioriterat
            ärendeslaget tillräckligt i det interna resursfördelningsarbetet.
          </note>
          <note>
            Den tredje orsaken till att målgruppens behov inte tillgodoses
            är andra aktörers agerande eller arbetssätt.
          </note>
          <note>
            Riksrevisionen säger att en översyn av aktivitetsersättningen
            bör omfatta både kommunerna och de statliga myndigheterna, och
            att även hälso- och sjukvårdens roll som aktör i systemet med
            aktivitetsersättningen bör ingå i översynen. Och här vill jag
            ta upp ett exempel som visar på problematiken.
          </note>
          <note>
            Cirka 70 procent av dem som har aktivitetsersättning har det
            på grund av psykiska funktionshinder. En del av dessa funktionshinder
            behöver inte vara kroniska, till exempel depressioner och ätstörningar.
            Många av de ungdomar som har aktivitetsersättning har, eller bör
            ha, en kontakt med psykiatrin.
          </note>
          <note>
            Problemet är bara att psykiatrin, inte minst för ungdomar, inte
            fungerar väl på många platser. Det är alldeles för långa ställtider
            för att få första kontakten, bli korrekt diagnostiserad och få
            en kontinuerlig behandling. Inte sällan bemannas psykiatrin av
            så kallade stafettläkare, och då blir det ingen kontinuitet i
            vårdkontakterna. Det innebär många gånger stora problem för samordningen
            av rehabiliteringsinsatserna, då inte minst Försäkringskassans
            handläggare har svårt att tillsammans med den som har aktivitetsersättning
            lägga upp en relevant plan för rehabilitering, som ska ske i samråd
            med vården.
          </note>
          <note>
            Herr talman! Mot bakgrund av det sagda är jag glad över att nuvarande
            regering har tagit initiativ till en total översyn av aktivitetsersättningen
            – det som ni från Alliansen nu efterlyser. Denna kommer, som också
            har sagts här i debatten, att innefatta överväganden kring aktivitetsersättning
            vid förlängd skolgång och beslutsperioder som speglar individernas
            faktiska tillstånd.
          </note>
          <note>
            Den här regeringen kommer också att tillföra 300 miljoner kronor
            under 2016 för att fler personer ska kunna få arbete inom Samhall
            och för att arbetslösheten i målgruppen ska minska. För att fler
            personer ska kunna få en anställning med lönestöd föreslår regeringen
            vidare en satsning på det särskilda introduktions- och uppföljningsstödet,
            Sius , vilken kommer att genomföras. Vidare gör regeringen en
            satsning för åren 2016–2019 inom området psykisk ohälsa. Varje
            år ska 280 miljoner kronor satsas i syfte att möta den ökande
            ohälsan bland barn och unga vuxna i åldern till och med 30 år.
          </note>
          <note>
            När det gäller den utredning som nu pågår är jag förvissad om
            att fler förslag kommer att läggas som kommer att underlätta och
            vara bra både för målgruppen och för de handläggare hos de statliga
            myndigheter som arbetar med aktivitetsersättningen.
          </note>
          <note>
            Herr talman! Härmed yrkar jag bifall till utskottets förslag
            .
          </note>
          <note>
            (Applåder)
          </note>
          <note type="speaker">
            Anf. 19 SOLVEIG ZANDER (C) replik:
          </note>
          <note>
            Herr talman! Det är intressant att lyssna på Rickard Persson.
            I sin inledning sa Rickard att arbetsbelastningen på Försäkringskassan
            är oerhört stor, så man har inte haft möjlighet att klara av sitt
            uppdrag. Då undrar jag: Vem är det som leder och fördelar arbetet
            på Försäkringskassan? Är det jag som riksdagsledamot?
          </note>
          <note>
            I rapporten från Riksrevisionen står det att Försäkringskassan
            inte har fullgjort sitt samordningsuppdrag. Är det jag som riksdagsledamot
            som har medverkat till att Försäkringskassan inte har klarat av
            sitt samordningsuppdrag?
          </note>
          <note>
            Vem är det som leder och fördelar arbetet på Försäkringskassan?
          </note>
          <note type="speaker">
            Anf. 20 RICKARD PERSSON (MP) replik:
          </note>
          <note>
            Herr talman! När det gäller Solveig Zanders fråga är det Försäkringskassans
            ledning som i huvudsak har ansvaret. Men om man inte har skött
            det uppdraget borde väl er regering som satt under åtta år ha
            gått in och tagit myndigheten i örat för att se till att man gjorde
            detta. Det är det ena.
          </note>
          <note>
            Det andra är att den regering som satt i åtta år och hade ansvar
            för detta borde ha tillfört de resurser som Försäkringskassan
            äskade om för att kunna genomföra sitt samordningsuppdrag. Är
            det inte så, Solveig Zander?
          </note>
          <note>
            Sedan har jag en fråga till er. Under er tid i regeringen tog
            ni fram, vilket jag tyckte var jättebra, en strategi för genomförande
            av funktionshinderspolitiken, och det fanns mycket bra i den.
          </note>
          <note>
            Bland annat var det ett område som berörde att de statliga myndigheterna
            skulle föregå med gott exempel och anställa de här ungdomarna
            med funktionshinder med lönestöd. Men det blev pannkaka av det,
            för ni följde aldrig upp er egen strategi. De statliga myndigheterna
            har verkligen inte föregått med gott exempel. De har anställt
            0,7 procent från denna målgrupp. Varför följde ni inte upp detta,
            Solveig Zander?
          </note>
          <note type="speaker">
            Anf. 21 SOLVEIG ZANDER (C) replik:
          </note>
          <note>
            Herr talman! Det är tydligen väldigt intressant att skjuta tillbaka
            på alliansregeringen. Vi gjorde oerhört mycket på det här området.
            Det är Miljöpartiet och regeringen mycket väl medvetna om. Funkautredningen
            var ett resultat av att vi ville göra oerhört mycket mer. Vi kommer
            att återkomma till detta 2018, när vi tar tillbaka makten, för
            många av de sakerna förkastar ni redan nu.
          </note>
          <note>
            Jag vill återkomma till att Rickard Persson i sammanhanget uttrycker
            sig som tjänsteman på Försäkringskassan. Det gör mig oerhört orolig.
            Man måste skilja på sin roll som ledande riksdagsledamot och arbete
            på Försäkringskassan.
          </note>
          <note>
            Det är Försäkringskassans generaldirektör som ytterst har ansvar
            för sin personal och ska se till att man fullföljer de uppdrag
            man fått från regering och riksdag. Det har man uppenbarligen
            inte gjort. Och det är inte så att det har rått brist på pengar
            hos Försäkringskassan. Under de år då Alliansen hade makten i
            Sverige fick man – så gott som varje år, höll jag på att säga
            – stora tilldelningar av pengar för att man behövde mer och uttryckte
            vad det var man ville ha pengar till. Man fick tillskott på tillskott
            för att budgeten var i behov av det. Men uppenbarligen har man
            inte ändå fullgjort det uppdrag som man hade på det här området.
            Det är väl någonting som är viktigt att ta fasta på. Man har faktiskt
            fått pengar för att kunna utföra sitt uppdrag.
          </note>
          <note type="speaker">
            Anf. 22 RICKARD PERSSON (MP) replik:
          </note>
          <note>
            Herr talman! Jag instämmer i en del av det Solveig Zander säger.
            Man fick mer pengar. Men man fick inte tillräckligt med pengar
            för att genomföra uppdraget.
          </note>
          <note>
            Jag delar också det Solveig Zander uttrycker angående Försäkringskassans
            ledning. Jag vet inte om Solveig Zander lade märke till att jag
            i mitt huvudanförande framförde viss kritik mot den tidigare ledningen
            för Försäkringskassan, som inte prioriterade det här ärendeslaget
            tillräckligt under en följd av år. När man inte gör det är det
            väl ändå politikens uppgift att gå in och styra upp det, men under
            ett flertal år gjorde ni inte det. Under alla de år då handläggarna
            satt med alldeles för många ärenden, ända upp till 500 ärenden
            per handläggare, styrde ni inte upp Försäkringskassans arbete
            med det här ärendeslaget, och det tycker jag är ganska sorgligt.
          </note>
          <note>
            Solveig Zander! Du svarade inte på min fråga om den strategi
            för funktionshinderspolitiken som ni tog fram. De statliga myndigheterna
            skulle föregå med gott exempel. Här hade ni haft möjlighet att
            genom regleringsbrev och annat se till att de statliga myndigheterna
            skulle anställa den här målgruppen. Ni genomförde inte det heller.
            Det var väldigt mycket som ni inte genomförde under er mandatperiod
            inom funktionshinderspolitiken.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 9 Anställning under viss kompletterande utbildning
          </note>
          <note>
            Utbildningsutskottets betänkande 2015/16:UbU8
          </note>
          <note>
            Anställning under viss kompletterande utbildning (prop. 2015/16:23)
          </note>
          <note>
            föredrogs.
          </note>
          <note type="speaker">
            Anf. 23 ROBERT STENKVIST (SD):
          </note>
          <note>
            Herr talman! Jag yrkar bifall till vår följdmotion 3249.
          </note>
          <note>
            Vi anser att regeringens förslag i UbU8 är nödvändigt i det akuta
            läge med lärarbrist som vi har nu. Vi föreslår i vår egen politik
            att man kanske till och med skulle kunna gå ännu längre än det
            här förslaget.
          </note>
          <note>
            Förslaget innebär att personer som har dokumenterat tillräckliga
            ämneskunskaper ska kunna arbeta under två år under förutsättning
            att de underkastar sig en pedagogisk grundkurs. Därefter ska de
            få full behörighet.
          </note>
          <note>
            Vi är för legitimationskrav rent allmänt. Vi röstade för införandet
            av legitimation. Men kraven har kanske på vissa områden gått för
            långt, speciellt med lärarbristen tagen i beaktande. Eftertankens
            kranka blekhet, kan man säga. Som situationen ser ut i dag måste
            vi ha lärare som kan undervisa rent ämneskunskapsmässigt. Det
            står mellan regeringens liggande förslag och att legitimerade
            lärare utan ämneskunskaper bedriver undervisningen, eller – det
            värsta scenariot – vikarier som inte har någon utbildning alls.
            Då är naturligtvis det här liggande förslaget att föredra.
          </note>
          <note>
            Herr talman! Vi har lärarbrist i dag, främst inom naturvetenskaperna.
            Vi tycker att förslaget borde gälla samtliga ämnen, vilket det
            kanske också gör – i propositionen nämns ”ämnen där det råder
            brist”, och det kan i och för sig bli alla ämnen. Men vi tycker
            att förslaget borde ha formulerats tydligare på denna punkt.
          </note>
          <note>
            Den akuta lärarbristen kan under nästa år förmodligen öka på
            grund av det inflöde av asylsökande vi haft. En del av dem ska
            in i skolsystemen. Då kommer vårt skolsystem verkligen att sättas
            på prov. Det här är ett förslag för att lösa den akuta situationen,
            men vi tror inte att det kommer att räcka i framtiden. Vi kommer
            själva att lägga fram flera förslag i den här riktningen.
          </note>
          <note>
            En av orsakerna till att vi yrkar på att det här inte ska införas
            på försöksbasis utan i stället på permanent basis är att vi inte
            ser vad som ska hända efter att försöksperioden tar slut. Vad
            händer om det då saknas legitimerade lärare i de aktuella ämnena?
            I så fall måste vi fortsätta med det här förslaget.
          </note>
          <note>
            Om vi har legitimerade lärare i ämnena löser sig problemen själva.
            Detta är självgenererande. Systemet kommer inte att sättas i bruk
            om det finns legitimerade lärare i de aktuella ämnena. Vi har
            lite svårt att förstå varför just det här förslaget av alla skulle
            genomföras på försöksbasis. Dessutom har vi sådana här förslag
            i vår politik. Det är ytterligare ett skäl till att vi inte vill
            att detta ska införas på försöksbasis.
          </note>
          <note>
            Sedan vill vi sätta lite fokus på vilka förslag från regeringen
            som man inför på försöksbasis respektive permanent basis. Det
            finns förslag som har införts på permanent basis men som det skulle
            vara mer befogat att införa på försöksbasis. Jag tycker att regeringen
            får fundera på den frågan.
          </note>
          <note type="speaker">
            Anf. 24 GUNILLA SVANTORP (S):
          </note>
          <note>
            Herr talman! Vi debatterar betänkandet om anställning under viss
            kompletterande utbildning för lärare. I propositionen föreslår
            regeringen en ändring i skollagen som innebär att den myndighet
            som regeringen bestämmer i skollagen ska bemyndigas att meddela
            föreskrifter om en försöksverksamhet med tidsbegränsade anställningar.
          </note>
          <note>
            Detta innebär undantag från skollagens krav på legitimation och
            behörighet för att få undervisa i skolan. Undantaget gäller dock
            bara personer som ska bedriva undervisning i ämnen där det råder
            en bristsituation. Förutsättningar för undantag är också att personen
            i fråga har ämneskunskaper som motsvarar en behörighetsgivande
            examen samt att denne genomför en kompletterande pedagogisk utbildning
            för att uppnå en behörighetsgivande lärarexamen. Man kan få anställas
            under högst två år, med möjlighet till förlängning till högst
            tre år om det finns särskilda skäl för detta.
          </note>
          <note>
            Det här är ett mycket bra förslag. Det råder brist på lärare
            framför allt i vissa naturvetenskapliga ämnen, teknik och moderna
            språk, samtidigt som det är få sökande till just dessa ämneslärarutbildningar.
            Då är det viktigt att man försöker att skapa alternativa vägar
            till läraryrket. Det här är ett av regeringens förslag där viljan
            är att göra läraryrket mer attraktivt.
          </note>
          <note>
            Det här förslaget är också viktigt för att det kommer att skapa
            trygghet för personer med akademisk utbildning som är intresserade
            av läraryrket att våga ta språnget att vidareutbilda sig när de
            vet att de har stora chanser att bli tillsvidareanställda. Därmed
            vågar de kanske lättare byta yrkesinriktning.
          </note>
          <note>
            Som med allt nytt som införs är det viktigt att man först prövar
            hur det fungerar innan man inför det i stor skala. Därför är förslaget
            att det ska införas som en försöksverksamhet under en begränsad
            tid och också enbart gälla ämnen där det i dag råder stor brist
            på lärare. Det är bra eftersom man då inte riskerar att införa
            något som slår fel, utan man får en chans att utvärdera och rätta
            till det som eventuellt inte fungerat så bra under tiden som försöket
            pågått.
          </note>
          <note>
            Regeringen tar flera initiativ för att göra läraryrket mer attraktivt.
            Detta förslag är ett av dem. Ett annat är lärarlönesatsningen.
            Ett som är på gång, som vi kunde se i propositionslistan som kom
            häromdagen, är kompletterande pedagogisk utbildning för personer
            med examen på forskarnivå. Nu jobbar man också intensivt med att
            få in nyanlända med pedagogisk kompetens i skolan.
          </note>
          <note>
            Mycket är på väg åt rätt håll när det handlar om lärarfrågorna.
            Jag yrkar med det bifall till utskottets förslag i betänkandet.
          </note>
          <note type="speaker">
            Anf. 25 MICHAEL SVENSSON (M):
          </note>
          <note>
            Herr talman! I detta ärende instämmer vi i regeringens proposition,
            och därmed skulle jag kunna hålla tyst. Men jag tycker att det
            ändå förtjänar vissa kommentarer, framför allt om vad som inte
            står i propositionen.
          </note>
          <note>
            Till att börja med tycker vi att det är positivt att vi i detta
            läge när vi har en stor brist på lärare öppnar upp för fler vägar.
            Det är viktigt att betona att lärarlegitimationen inte får tas
            bort eller holkas ur mer. Den är en garanti för att vi håller
            kvalitet och att vi har välutbildade lärare i Sveriges skolor.
          </note>
          <note>
            Trots vad Gunilla Svantorp sa tycker vi inte att regeringen visat
            någon större handlingskraft i skolfrågorna, även om Gustav Fridolin
            hade ambi ­ tion med sina 100 dagar. Den har enbart levererat
            ett tiotal propositioner till riksdagens utbildningsutskott. Många
            av dem var initierade under alli ­ ansregeringen.
          </note>
          <note>
            Till skillnad från regeringspartierna har vi utvecklat vår skolpolitik.
            Vi har bland annat tillsatt Skolinitiativet. Där har vi samlat
            experter och skolforskare för att diskutera hur skolans framtida
            utmaningar ska mötas.
          </note>
          <note>
            Propositionen som kom är som jag sa bra. Men det är en droppe
            i havet. Det krävs mycket mer. Vi behöver höja läraryrkets status
            ytterligare. Vi ligger fortfarande efter i internationella kunskapsmätningar,
            så mycket mer behöver göras.
          </note>
          <note>
            Vi har också stora utmaningar. Under 2015 har över 70 000 barn
            varav 35 000 ensamkommande barn sökt asyl i Sverige. Det ställer
            helt nya krav på det svenska skolsystemet. Där förväntar vi oss
            mycket mer av regeringen. Att döma av propositionslistan som nyligen
            kom till riksdagen lyser förslagen med sin frånvaro.
          </note>
          <note>
            Vi behöver fler och bättre vägar för att lära sig svenska. Därför
            vill vi öppna för att även folkhögskolorna ska kunna erbjuda språkintroduktion.
          </note>
          <note>
            Vi vill ändra skollagen för gymnasiet så att man ska kunna kombinera
            ett gymnasieprogram med både språkintroduktion och yrkesintroduktion.
          </note>
          <note>
            Vi har betonat vikten av att undanta pensionerade lärare från
            kravet på lärarlegitimation så att fler kan komma tillbaka och
            undervisa.
          </note>
          <note>
            Vi vill vidare att svenska som andraspråk ska vara obligatoriskt
            på lärarutbildningen. Det är något som inte finns med i betänkandet
            som vi ska fatta beslut om.
          </note>
          <note>
            Alltjämt är det viktigt att vi får fler lärare, att vi får fler
            lärare som har hoppat av komma tillbaka till yrket och att vi
            får fler människor som kommit till vårt land som har undervisningserfarenhet
            att hjälpa till i skolsystemet.
          </note>
          <note>
            Herr talman! Som jag tidigare sa stöder vi propositionen.
          </note>
          <note type="speaker">
            Anf. 26 GUNILLA SVANTORP (S) replik:
          </note>
          <note>
            Herr talman! Jag hade absolut inte tänkt att ta replik eftersom
            vi egentligen tycker samma i den här frågan. Men när Michael Svensson
            retar upp mig måste jag ju ta replik. Michael Svensson säger att
            vi inte gör någonting eller att vi gör för lite. Han säger att
            Moderaterna har tillsatt en skolgrupp av något slag. Jag kommer
            inte ihåg vad du kallade det.
          </note>
          <note>
            Regeringen har tillsatt en skolkommission och startat en nationell
            samling för läraryrket. Regeringen är ute och talar med människor
            som är inom skolområdet för att göra rätt saker och slippa att
            införa saker som man sedan måste ändra på gång på gång, som vi
            såg under förra mandatperioden. Jag håller inte riktigt med dig,
            Michael Svensson. Regeringen gör väldigt mycket för att få läraryrket
            att bli mer attraktivt.
          </note>
          <note type="speaker">
            Anf. 27 MICHAEL SVENSSON (M) replik:
          </note>
          <note>
            Herr talman! De utmaningar som vi nu ser började vi kunna skönja
            redan i augusti, september och oktober förra året med en stor
            våg som kom till Sverige. Vi hade redan problem tidigare i skolan.
            Jag hade förväntat mig fler propositioner på den lista som har
            presenterats. Jag vet att det finns tankar, som Gunilla Svantorp
            mycket riktigt nämnde innan.
          </note>
          <note>
            Det finns många handlingskraftiga människor ute i vårt land.
            Jag ska inte nämna något namn här. Det finns någon som jag talat
            med som har en del att säga till om på det lokala planet som sa:
            I detta läge är det bättre att be om ursäkt i efterhand än att
            fråga om lov, eftersom vi måste handla nu. Egentligen ska handlingskraften
            och initiativet komma från regeringen. Det är där vi kan vara
            lite besvikna.
          </note>
          <note type="speaker">
            Anf. 28 GUNILLA SVANTORP (S) replik:
          </note>
          <note>
            Herr talman! Jag håller inte med. Har man ansvar för skolan lokalt
            och nationellt, som vi har i det här fallet, har man mycket handlingsfrihet
            oavsett vilken nivå man än sitter på. Jag tycker nog att vi gör
            väldigt mycket för att möta den våg av människor som nu kommer
            hit.
          </note>
          <note>
            Vi har inte minst avsatt 10 miljarder till kommunerna och dessutom
            200 miljoner extra, om jag kommer ihåg rätt, till just skolan.
            Visst försöker vi att göra rätt saker. Man ska också komma ihåg
            att under hela förra året regerade regeringen med en budget som
            inte var vår budget. Det är klart att det har sina begränsningar.
          </note>
          <note>
            Det ni ville prioritera i er budget, som var den som gick igenom,
            handlar inte lika mycket om skolan som vår budget gjorde. Vi hade
            vissa begränsningar i att genomföra vad vi ville göra. Vi har
            också ett parlamentariskt läge som inte är helt enkelt.
          </note>
          <note>
            Jag hoppas att vi är överens om att skolan är en viktig arena
            där vi behöver komma överens över alla blockgränser för att göra
            det bra för våra barn och ungdomar.
          </note>
          <note type="speaker">
            Anf. 29 MICHAEL SVENSSON (M) replik:
          </note>
          <note>
            Herr talman! Det var vår budget som gällde förra året, som Gunilla
            Svantorp sa. Det är väl därför som statsministern och finansministern
            kunde säga att svensk ekonomi fortfarande går som tåget. Det är
            glädjande.
          </note>
          <note>
            Det är inte helt konstigt att vi har lite olika syn jag och Gunilla
            på hastigheten och initiativkraften. Men det är bra att vi verkar
            dela analysen att vi har många utmaningar i svensk skola.
          </note>
          <note>
            Jag tror att det vi ser nu bara är en västanfläkt mot när vi
            har kommit tre, fyra, fem år framåt. Där är vi från oppositionen
            beredda att hjälpa till att lösa problemen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10 .)
          </note>
          <note>
            Ajournering
          </note>
          <note>
            Kammaren beslutade kl. 10.38 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            KU5 Uppföljning av riksdagens tillämpning av subsidiaritetsprincipen
          </note>
          <note>
            Kammaren godkände utskottets anmälan.
          </note>
          <note>
            Utskottets anmälan lades till handlingarna.
          </note>
          <note>
            KU7 Justitieombudsmännens ämbetsberättelse
          </note>
          <note>
            Kammaren biföll utskottets förslag.
          </note>
          <note>
            SfU9 Riksrevisionens rapport om aktivitetsersättning
          </note>
          <note>
            Punkt 1 (Aktivitetsersättningen)
          </note>
          <note>
            1. utskottet
          </note>
          <note>
            2. res. 1 (M, C)
          </note>
          <note>
            Votering:
          </note>
          <note>
            200 för utskottet
          </note>
          <note>
            96 för res. 1
          </note>
          <note>
            19 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 105 S, 41 SD, 21 MP, 19 V, 14 KD
          </note>
          <note>
            För res. 1: 77 M, 19 C
          </note>
          <note>
            Avstod: 1 MP, 18 L
          </note>
          <note>
            Frånvarande: 8 S, 7 M, 7 SD, 3 MP, 3 C, 2 V, 1 L, 2 KD, 1 -
          </note>
          <note>
            Maria Ferm (MP) anmälde att hon avsett att rösta ja men markerats
            ha avstått från att rösta.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            UbU8 Anställning under viss kompletterande utbildning
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Permanent införande av förslaget och i alla ämnen)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            272 för utskottet
          </note>
          <note>
            41 för res.
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 105 S, 7 6 M, 22 MP, 19 C, 19 V, 17 L, 14 KD
          </note>
          <note>
            För res.: 41 SD
          </note>
          <note>
            Frånvarande: 8 S, 8 M, 7 SD, 3 MP, 3 C, 2 V, 2 L, 2 KD, 1 -
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            KOM(2015) 670 Förslag till Europaparlamentets och rådets förordning
            om ändring av förordning nr 562/2006 (EG) vad gäller stärkandet
            av kontrollerna mot relevanta databaser vid de yttre gränserna
          </note>
          <note>
            KOM(2015) 671 Förslag till Europaparlamentets och rådets förordning
            om en europeisk gräns- och kustbevakning och om upphävande av
            förordning (EG) nr 2007/2004, förordning (EG) nr 863/2007 och
            rådets beslut 2005/267/EG
          </note>
          <note>
            § 12 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 19 januari
          </note>
          <note>
            2015/16:316 Insatser för ökad integration på arbetsmarknaden
          </note>
          <note>
            av Katarina Brännström (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 19 januari
          </note>
          <note>
            2015/16:638 Skolans arbete mot våldsbejakande extremism
          </note>
          <note>
            av Marta Obminska (M)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:639 Kontakt med länder som hyr JAS 39 Gripen
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:640 Minskade resurser till Inspektionen för vård och
            omsorg
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:641 Försvarsindustrin och dess antikorruptionsarbete
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:642 Situationen för marockanska gatubarn
          </note>
          <note>
            av Sofia Damm (KD)
          </note>
          <note>
            till statsrådet Isabella Lövin (MP)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 19 januari
          </note>
          <note>
            2015/16:557 Erfaren arbetskraft
          </note>
          <note>
            av Elisabeth Svantesson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:563 Utvidgat uppdrag för offentliga biträden
          </note>
          <note>
            av Cecilia Widegren (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:564 Ändrad schablonersättning
          </note>
          <note>
            av Cecilia Widegren (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 20 januari
          </note>
          <note>
            2015/16:590 Polisens arbetssätt
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2015/16:594 Flickors mänskliga rättigheter
          </note>
          <note>
            av Boriana Åberg (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:595 Mörkande av sexuella övergrepp
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            2015/16:596 Förtroende för polisledningen
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            § 15 Kammaren åtskildes kl. 16.03 .
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början till ajourneringen
            kl. 10.38 och
          </note>
          <note>
            av tredje vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om fördröjt svar på interpellation
          </note>
          <note>
            § 5 Ärenden för hänvisning till utskott
          </note>
          <note>
            § 6 Uppföljning av riksdagens tillämpning av subsidiaritetsprincipen
          </note>
          <note>
            Konstitutionsutskottets betänkande 2015/16:KU5
          </note>
          <note>
            Anf. 1 EMANUEL ÖZ (S)
          </note>
          <note>
            (Beslut fattades under § 10.)
          </note>
          <note>
            § 7 Justitieombudsmännens ämbetsberättelse
          </note>
          <note>
            Konstitutionsutskottets betänkande 2015/16:KU7
          </note>
          <note>
            Anf. 2 EMILIA TÖYRÄ (S)
          </note>
          <note>
            Anf. 3 MARIA ABRAHAMSSON (M)
          </note>
          <note>
            Anf. 4 JONAS MILLARD (SD)
          </note>
          <note>
            Anf. 5 AGNETA BÖRJESSON (MP)
          </note>
          <note>
            Anf. 6 PER-INGVAR JOHNSSON (C)
          </note>
          <note>
            (Beslut fattades under § 10.)
          </note>
          <note>
            § 8 Riksrevisionens rapport om aktivitetsersättning
          </note>
          <note>
            Socialförsäkringsutskottets betänkande 2015/16:SfU9
          </note>
          <note>
            Anf. 7 LOTTA FINSTORP (M)
          </note>
          <note>
            Anf. 8 SOLVEIG ZANDER (C)
          </note>
          <note>
            Anf. 9 KERSTIN NILSSON (S)
          </note>
          <note>
            Anf. 10 LOTTA FINSTORP (M) replik
          </note>
          <note>
            Anf. 11 KERSTIN NILSSON (S) replik
          </note>
          <note>
            Anf. 12 LOTTA FINSTORP (M) replik
          </note>
          <note>
            Anf. 13 KERSTIN NILSSON (S) replik
          </note>
          <note>
            Anf. 14 SOLVEIG ZANDER (C) replik
          </note>
          <note>
            Anf. 15 KERSTIN NILSSON (S) replik
          </note>
          <note>
            Anf. 16 SOLVEIG ZANDER (C) replik
          </note>
          <note>
            Anf. 17 KERSTIN NILSSON (S) replik
          </note>
          <note>
            Anf. 18 RICKARD PERSSON (MP)
          </note>
          <note>
            Anf. 19 SOLVEIG ZANDER (C) replik
          </note>
          <note>
            Anf. 20 RICKARD PERSSON (MP) replik
          </note>
          <note>
            Anf. 21 SOLVEIG ZANDER (C) replik
          </note>
          <note>
            Anf. 22 RICKARD PERSSON (MP) replik
          </note>
          <note>
            (Beslut fattades under § 10.)
          </note>
          <note>
            § 9 Anställning under viss kompletterande utbildning
          </note>
          <note>
            Utbildningsutskottets betänkande 2015/16:UbU8
          </note>
          <note>
            Anf. 23 ROBERT STENKVIST (SD)
          </note>
          <note>
            Anf. 24 GUNILLA SVANTORP (S)
          </note>
          <note>
            Anf. 25 MICHAEL SVENSSON (M)
          </note>
          <note>
            Anf. 26 GUNILLA SVANTORP (S) replik
          </note>
          <note>
            Anf. 27 MICHAEL SVENSSON (M) replik
          </note>
          <note>
            Anf. 28 GUNILLA SVANTORP (S) replik
          </note>
          <note>
            Anf. 29 MICHAEL SVENSSON (M) replik
          </note>
          <note>
            (Beslut fattades under § 10.)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            KU5 Uppföljning av riksdagens tillämpning av subsidiaritetsprincipen
          </note>
          <note>
            KU7 Justitieombudsmännens ämbetsberättelse
          </note>
          <note>
            SfU9 Riksrevisionens rapport om aktivitetsersättning
          </note>
          <note>
            UbU8 Anställning under viss kompletterande utbildning
          </note>
          <note>
            § 11 Bordläggning
          </note>
          <note>
            § 12 Anmälan om interpellation
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 16.03.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
