<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--81</head>
          <docDate when="2016-03-16">2016-03-16</docDate>
        </div>
      </front>
      <body>
        <div>
          <note>
            § 1 Aktuell debatt om vägen in på arbetsmarknaden
          </note>
          <note type="speaker">
            Anf. 1 JAN BJÖRKLUND (L):
          </note>
          <note>
            Herr talman! Sverige ska vara möjligheternas land. Liberalernas
            utgångspunkt är att det inte spelar någon roll varifrån du kommer.
            Det viktiga är vart du är på väg. Framtidsdrömmar börjar på jobbet
            med egen försörjning, arbetskamrater och en vardag och gemenskap.
            Även välfärden börjar med jobben. Arbetslinjen är en förutsättning
            för välfärdsstaten.
          </note>
          <note>
            Men både arbetslinjen och välfärden utmanas nu av ett växande
            utanförskap. Sverige står inför ett vägval. Det är det viktigaste
            vägvalet i vår tid. Ska de som släpps in i Sverige också släppas
            in på arbetsmarknaden? Eller ska de nya svenskarna hänvisas till
            bidrag och utanförskap därför att LO inte vill släppa in fler
            i arbete?
          </note>
          <note>
            Jobb eller bidrag, arbetslinjen eller bidragslinjen. Vi liberaler
            väljer arbetslinjen. Det är bättre att nyanlända flyktingar snabbt
            kan få ett jobb även om jobbet är enkelt och även om startlönen
            är lägre än att de år efter år ska leva på bidrag från samhället.
            Vi har en enkel utgångspunkt, Stefan Löfven: Alla ska med.
          </note>
          <note>
            (Applåder)
          </note>
          <note type="speaker">
            Anf. 2 Statsminister STEFAN LÖFVEN (S):
          </note>
          <note>
            Herr talman! När Jan Björklund var minister brukade han rätt
            ofta tala om hur det var att ta över den förre ministerns skrivbord
            och vad man möjligtvis kunde hitta i skrivbordslådorna.
          </note>
          <note>
            När vår regering tillträdde och klev in i Rosenbad hittade vi
            larmrapporter om högre arbetslöshet, dramatiskt sjunkande skolresultat
            och stor bostadsbrist. Arbetsmarknadspolitiken och vuxenutbildningen
            hade monterats ned, och dessutom hittade vi ett budgetunderskott
            på 65 miljarder kronor.
          </note>
          <note>
            En sådan politik får definitivt verkliga resultat för människor
            ute i det verkliga livet. Det gäller inte minst samhällets mest
            utsatta människor. När vi trädde till vid regeringsmakten tog
            det sju år för en nyanländ att komma i arbete. Det var ert resultat.
          </note>
          <note>
            Efter ett förlorat val 2014 signalerade högern att den skulle
            förändras. Men i stället för att blicka framåt har man vänt blicken
            stadigt bakåt. På 60-talet var det kvinnorna som skulle ha lägre
            löner. På 30-talet var det arbetarna som skulle ha lägre löner.
            För några år sedan var det ungdomarna som skulle ha lägre löner.
          </note>
          <note>
            Nu är det de nyanlända som ska ha lägre löner för att över huvud
            taget kunna få jobb. Ni får kalla detta startjobb, ingångsjobb,
            nystartsjobb eller vad ni vill. Det är samma gamla argument som
            vi har hört i snart 100 år. Några ska tydligen ha lägre löner
            för att komma i arbete. Det är lika fel nu som det var då.
          </note>
          <note>
            (Applåder)
          </note>
          <note>
            Att sänka löner för att skapa jobb är och förblir ett riktigt
            ineffektivt förslag. För att det över huvud taget ska få effekt
            krävs det så låga löner att det är socialt oacceptabelt. Det framhåller
            inte minst Konjunkturinstitutet, som ni så ofta brukar hänvisa
            till.
          </note>
          <note>
            Det är uppenbart för var och en som i dag sliter till en inte
            alltför hög lön i vården, på restauranger och i butiker att deras
            möjligheter till löneförhöjning skulle minska drastiskt om det
            gick att anställa nyanställda för en spottstyver. Det går inte
            att isolera några gruppers löner och inte tro att det påverkar
            andra.
          </note>
          <note>
            Det visar också forskningen. Den är oerhört tydlig på området.
            Den pekar på att sänkta löner för några kommer att pressa ned
            lönerna för den fjärdedel av löntagarna som tjänar sämst. Det
            motsvarar i Sverige 1 miljon löntagare. Den som ska experimentera
            med andras löner ska också känna till det.
          </note>
          <note>
            Mitt besked är glasklart. Vi socialdemokrater kommer aldrig att
            acceptera statligt satta fattiglöner. Det ska löna sig att arbeta,
            punkt.
          </note>
          <note>
            (Applåder)
          </note>
          <note>
            Vi står inför en stor utmaning. Enligt nuvarande beräkningar
            ska 180 000 nyanlända ut på den svenska arbetsmarknaden de kommande
            tre åren. Det är dock i lika delar människor som inte har någon
            gymnasieutbildning som de som har gymnasieutbildning och också
            en högskoleutbildning.
          </note>
          <note>
            För den gruppen finns det inte en enkel lösning. Det är olika
            människor och individer med olika förutsättningar och olika kompetenser.
            Det är därför som vi har påbörjat investeringar på över 60 miljarder
            kronor för att de som kommer hit och de som redan finns här i
            landet ska i arbete. De ska jobba.
          </note>
          <note>
            I ryggen har vi nu en ekonomi som växer starkt. Vi har en tillväxt
            på ungefär 4 procent. Det är den högsta tillväxten i Norden, och
            det är en av de högsta i EU. Arbetslösheten är nu den lägsta på
            sju år. Ungdomsarbetslösheten är den lägsta på 14 år. Det gör
            att vi just nu på svensk arbetsmarknad har ungefär 100 000 lediga
            jobb, och vi har över 100 bristyrken.
          </note>
          <note>
            Det är därför som vi investerar i ett kunskapslyft med 50 000
            nya utbildningsplatser. För dem som har högskola och gymnasieutbildning
            satsar vi på validering och kompletterande utbildning. Vi skapar
            fler praktikplatser både på myndigheter men också tillsammans
            med näringslivet. Vi skapar snabbspår för en rad bristyrken, och
            fler är på väg. Det gör vi tillsammans med arbetsmarknadens parter.
            Det är det som bland annat kallas för den svenska modellen. Jag
            återkommer till detta i debatten.
          </note>
          <note>
            Det finns, och det är sant, en grupp nyanlända som kommer att
            ha mycket svårt att hävda sig på svensk arbetsmarknad. Det måste
            vi ta på allvar. Det gäller dem som har en väldigt kort utbildning
            och har kommit lite upp i åren. Vi räknar med att det kan vara
            ungefär 25 000 personer fram till 2018. För dem behövs enklare
            jobb, subventionerade anställning ­ ar, moderna beredskapsjobb
            men kanske också kortare yrkesutbildningar som inte kräver så
            mycket förkunskaper.
          </note>
          <note>
            Utmaningen är stor. Det är inget tal om någonting annat. Men
            möjligheten om vi gör detta rätt är så mycket större. Därför sänker
            vi inte lönerna för de många, utan vi höjer kunskapen och skapar
            jobb till just de grupper som behöver det mest. Så avvecklar vi
            inte den svenska modellen, så utvecklar vi den, och så fortsätter
            vi det samhällsbygge som vi behöver göra i vårt land Sverige.
          </note>
          <note>
            (Applåder)
          </note>
          <note type="speaker">
            Anf. 3 ANNA KINBERG BATRA (M):
          </note>
          <note>
            Herr talman! I dag går ungefär 4 700 000 människor i Sverige
            till jobbet. Några av oss gick upp för några timmar sedan och
            åkte bil. Några tog bussen eller tåget. Några går. Några gör det
            om några timmar, och några gör det i kväll. Det alla har gemensamt
            är att alla gör sitt allra bästa för att Sverige är och ska vara
            ett av världens allra starkaste och bästa samhällen. Det ska vi
            vara stolta över.
          </note>
          <note>
            Sverige är ett starkt samhälle som håller ihop. Men det kommer
            inte av sig självt. Det ställer krav. Det kräver att alla gör
            vad de kan för att bidra, för göra rätt för sig och för att efter
            sin förmåga göra sin del av det vi kallar vårt. Det är jag övertygad
            om att de allra flesta människor i Sverige vill, men alla har
            inte fått den chansen, ännu.
          </note>
          <note>
            I dag lever ungefär var sjunde person i arbetsför ålder – 800
            000 personer – i utanförskap, och fler riskerar det att bli. Alltför
            många utan gymnasieutbildning och alltför många utrikes födda
            har fortfarande aldrig fått in den första foten på arbetsmarknaden,
            har aldrig fått sitt första jobb. Om inte något görs för fler
            vägar in i arbete riskerar ungefär 90 000 fler utom ­ europeiskt
            födda varaktig arbetslöshet.
          </note>
          <note>
            Var och en av alla de människor som lever i utanförskap kan vittna
            om samma sak: frustrationen över att inte få en chans och känslan
            av att stå utanför. Det är oacceptabelt, och därför måste utanförskapet
            brytas så att fler får sitt första jobb.
          </note>
          <note>
            (Applåder)
          </note>
          <note>
            Det är naivt att tro att flyktingkrisen är över. Sverige står
            inför en situa ­ tion som ställer större krav på reformer och
            integration än kanske någonsin i modern tid. Men det talar inte
            statsministern om i dag. Det han verkar riktigt engagerad i är
            inte reformer utan det partipolitiska spelet och lögner.
          </note>
          <note>
            Att ljuga om sina motståndares förslag må vara en sak – det är
            ganska illa – men den värsta lögnen från statsministern är den
            om hans egen politik. I högtidstalen, till exempel i ett för bara
            några dagar sedan, säger Stefan Löfven: ” Här krävs nya verktyg
            för att alla som kan arbeta också verkligen arbetar. ”
          </note>
          <note>
            Samtidigt gör regeringen precis tvärtom. När människor behöver
            fler enkla jobb för att få det där första jobbet halverar regeringen
            RUT-avdraget. När det behöver löna sig bättre att arbeta för att
            bryta utanförskapet höjer statsministern bidragen till dem som
            inte jobbar. När fler behöver lära sig mer i den svenska skolan
            för att kunna komma in på arbetsmarknaden säger regeringen nej
            till att Sveriges högstadieelever ska få mer matte. Det hänger
            inte ihop.
          </note>
          <note>
            Herr talman! Om man menar allvar med att alla ska jobba och göra
            rätt för sig och att Sverige ska hålla ihop måste man göra något
            åt detta, i form av reformer. En moderatledd regering kommer inte
            att lagstifta om sänkta löner, men en moderatledd regering kommer
            att se till att fler kan få sitt första jobb och sin första lön.
            Fler måste få känna känslan av att gå upp på morgonen även när
            det tar emot lite grann och att ha ett jobb att gå till och se
            fram emot. Då behöver Sverige ta åtminstone fem steg framåt.
          </note>
          <note>
            För det första måste arbete alltid löna sig. Vi har fortfarande
            höga skatter på arbete, och det slår hårt mot dem med lägst inkomster.
            Det är därför första-jobbet-avdraget behövs. Förutom det behövs
            en satsning på att fler får behålla mer av försörjningsstödet
            om man börjar jobba, om än bara lite grann. Med våra förslag kan
            till exempel en ensamförälder som får ett deltidsjobb som ger
            8 000 per månad få en extra tusenlapp att leva för varje månad.
          </note>
          <note>
            För det andra måste fler få chansen att lära sig jobbet på jobbet.
            Yrkesintroduktion, som vi införde, är bra, men det går för trögt.
            Hittills har till exempel 28 yrkesintroduktionsjobb skapats i
            handeln. Det behövs många fler i många branscher. Därför behövs
            första-jobbet-anställningen, så att fler kan ta det första steget
            in på arbetsmarknaden och få möjlighet att lära sig jobbet på
            jobbet.
          </note>
          <note>
            För det tredje behöver det ställas tydligare krav på att anstränga
            sig för att få det första jobbet. Det är därför vi behöver ha
            aktivitetskrav i försörjningsstödet, och det är därför det behövs
            en utbildningsplikt så att de som kommer hit utan grundskolekompetens
            kan få detta så snabbt som möjligt.
          </note>
          <note>
            För det fjärde måste fler lära sig mer i den svenska skolan.
            Där börjar vägen in i det svenska samhället. Därför behöver vi
            lyfta skolan mer, med tydligare kunskapskrav, bra betalt till
            skickliga lärare och mer tid för lärare och elever.
          </note>
          <note>
            För det femte behöver vi fråga alla som kommer hit vad de kan.
            Det får inte ta flera år innan de får den frågan, som det kan
            göra i dag, utan det måste ske så snart som möjligt, första dagen.
            Sverige är ett land där vi ska lova varandra att göra rätt för
            oss och där vi ställer krav på att alla ska bidra efter sin förmåga.
            Då måste vi ta vara på allas förmåga, och därför behövs tidig
            kompetenskartläggning.
          </note>
          <note>
            Herr talman! Sverige har klarat utmaningar förut, och vi kan
            göra det igen. Men då krävs att vi höjer ambitionen i reformer
            och inte bara höjer tonläget i debatten. Då krävs politiskt ledarskap
            av en helt annan sort än det som Stefan Löfven kan leverera.
          </note>
          <note>
            (Applåder)
          </note>
          <note type="speaker">
            Anf. 4 JIMMIE ÅKESSON (SD):
          </note>
          <note>
            Herr talman! Även om denna debatt har begärts av Liberalerna
            är den under alla omständigheter påkallad av verkligheten. Det
            har den varit under mycket lång tid.
          </note>
          <note>
            Problem som är relaterade till västvärldens mest ansvarslösa
            invandringspolitik är inte något nytt, utan vi har påtalat sådana
            problem under många år. Då har övriga partier i den här församlingen
            i väldigt hög grad antingen kastat fula ord eller förnekat problemens
            existens.
          </note>
          <note>
            Det är såklart bra att vi nu äntligen verkar vara överens om
            att det faktiskt finns en gräns för vad vi klarar i vårt asylmottagande
            och att antalet människor som har kommit till Sverige har betydelse
            för vår kapacitet att ge ett vettigt mottagande och få en fungerande
            integrationsprocess. Det är bra att vi har kommit så långt i debatten.
          </note>
          <note>
            Samtidigt, herr talman, tycker jag att ämnet för denna debatt
            – vägen in på arbetsmarknaden – belyser just det snäva perspektiv
            som alldeles för länge har fått prägla diskussionen om integrationspolitiken.
            För att komma vidare och lyckas med den ambition som nästan alla
            pratar om – att hålla ihop vårt land – måste vi göra upp med synen
            på att integration enbart handlar om jobb och sysselsättning.
          </note>
          <note>
            Jag tycker att det blev väldigt tydligt, inte minst under den
            förra regeringens åtta år vid makten. Då satsade man miljarder
            på verkningslösa integrationsprojekt i form av olika särlösningar,
            subventionerade låtsasjobb, låglönejobb och så vidare. Man skröt
            om den största integrationspolitiska reformen på 25 år. Nästan
            ingenting av detta, herr talman, fick någon effekt. Problemen
            blev bara värre och värre, och utanförskapet har fortsatt att
            växa.
          </note>
          <note>
            Under denna debatt har vi redan hört, och vi kommer att få höra,
            samma gamla politiker tjata om samma gamla politik, och det är
            samma gamla partier som står bakom den. Möjligen sätter man nya
            namn på en del av politiken, men det är samma gamla politik som
            inte har fungerat.
          </note>
          <note>
            Jobben och sysselsättningen är givetvis en viktig nyckel till
            integration, men då handlar det om riktiga jobb. Då handlar det
            om satsningar i välfärden, om investeringar, om att skapa förutsättningar
            för små och medelstora företag att växa och om att göra det billigare
            och mindre riskfyllt att anställa. Det handlar om att skapa förutsättningar
            för industrin. Det handlar om att skapa förutsättningar för de
            viktiga landsbygdsnäringarna. Det handlar om ett utbildningsväsen
            som håller måttet och klarar av att svara mot de behov som finns
            på arbetsmarknaden. Det handlar om att försvara den svenska modellen.
          </note>
          <note>
            Tyvärr har det under många år fullständigt saknats politik i
            detta avseende. Man har varit helt inriktad på de subventionerade
            låtsasjobben, särlösningarna för nyanlända och så vidare, och
            det har inte fungerat över huvud taget. Vi måste skapa förutsättningar
            för riktiga jobb i det här landet. Det är en viktig nyckel till
            integration, men det är inte den enda nyckeln. Det tycker jag
            är viktigt att lyfta upp i detta sammanhang.
          </note>
          <note>
            För att man i praktiken ska etableras och vara en del av det
            svenska samhället krävs mer än bara sysselsättning. Man måste
            kunna språket, inte bara i form av ord och meningar, utan man
            måste förstå och kunna språket på djupet. Man måste förstå hur
            det svenska samhället ser ut och fungerar och vilka normer och
            värderingar som ligger till grund för vårt samhälle. Man måste
            anpassa sig. Man måste vilja bli svensk för att på allvar bli
            en del av Sverige och det svenska samhället. Det är detta, herr
            talman, som övriga partier i denna församling har så förtvivlat
            svårt att förstå.
          </note>
          <note>
            Det är alldeles uppenbart att en stor del av dem som har kommit
            till Sverige under den senaste tiden saknar skäl för att stanna
            här, och därför kommer de att behöva återvända. Det måste givetvis
            ske snarast. Men många kommer att bli kvar här, antingen permanent
            eller åtminstone för mycket lång tid framöver. Då handlar det
            om att hålla ihop ett samhälle som håller på att slitas sönder
            av splittring och segregation.
          </note>
          <note>
            Då måste vi vara tydliga med vad som förväntas. Vi måste vara
            tydliga med vad alla dessa människor har att anpassa sig till.
            Men kommer man till Sverige i dag möts man nästan av det motsatta.
            Här förnekas snarare själva existensen av en majoritetskultur:
            Här finns ingenting du kan lära dig – vi har bara köttbullar,
            midsommar och sådana töntiga saker. Med de förutsättningarna är
            det klart att det blir svårt att hålla ihop ett samhälle med en
            snabbt växande befolkning.
          </note>
          <note>
            Jag tror, herr talman, att vi måste hitta saker att enas kring,
            och jag tror mycket starkt på medborgarskapet som en viktig nyckel
            för integration, något som vi alla kan förhålla oss till och enas
            kring. Men det förutsätter att vi uppvärderar medborgarskapet,
            att vi låter medborgarskapet betyda något, att det blir något
            eftersträvansvärt – inte bara att du har bott i Sverige en viss
            tid utan att du också har etablerat dig i samhället, blivit en
            del av det svenska samhället. Då, herr talman, är jag övertygad
            om att vi också klarar av att hålla ihop det här samhället långsiktigt,
            och det är det avgörande.
          </note>
          <note type="speaker">
            Anf. 5 MARIA FERM (MP):
          </note>
          <note>
            Herr talman! Mer än kanske någonsin tidigare är Sverige i dag
            ett land som ser olika ut för olika människor. För de allra flesta
            är arbetsmarknaden bättre än på länge. Inte sedan 2008, före finanskrisen,
            har så många haft arbete att gå till som i dag. Men vägen till
            ett arbete fortsätter att vara längre för vissa grupper. För den
            som har kommit ny till Sverige är vägen till en fast tillsvidaretjänst
            oftast särskilt lång.
          </note>
          <note>
            Sverige växer. Förra året flydde ovanligt många människor till
            Sverige. Kriget i Syrien är inne på sitt sjätte år, och människors
            drivkrafter att fly blir tyvärr allt starkare. Det är viktigt
            att kapaciteten i mottagandet höjs och att etableringen förbättras,
            så att vi kan anpassa våra system att fungera väl både i tider
            då det kommer många och i tider då det kommer få. Alla Sveriges
            kommuner ska hjälpas åt med mottagandet, så att etableringen påskyndas,
            och tidigare insatser ska genomföras, så att nyanlända snabbare
            kan lära sig språket och påbörja validering och utbildning. Bostadsbyggan
            ­ det måste öka och civilsamhället ges en tydligare roll i etableringsproces
            ­ sen.
          </note>
          <note>
            Liksom de flesta länder i Europa har vi en åldrande befolkning.
            En prognos för de närmaste åren visar att antalet åldersavgångar
            överstiger antalet tillträdande unga. Utmaningen för de flesta
            europeiska länder är att få in fler personer i arbetsför ålder.
          </note>
          <note>
            Att ta till vara nyanländas erfarenheter och kompetenser och
            samtidigt skapa vägar in på arbetsmarknaden är en av vår tids
            stora möjligheter – möjligheten att låta fler bidra till ett samhällsbygge
            där Sveriges ekonomi fortsätter att växa. Fler människor som kommer
            hit på flykt ska kunna lära sig svenska från dag ett och kunna
            arbeta från dag ett. Ju tidigare vi underlättar för människor
            att lära sig svenska, få sina kvalifikationer och betyg validerade
            och få möjligheter att skapa branschkontakter inom sitt yrke och
            etablera privata kontakter och nätverk, desto tidigare kommer
            människor i arbete eller startar företag.
          </note>
          <note>
            Historiskt har Sverige klarat av att växa på ett bra sätt. Två
            årtionden efter Balkankriget ser vi att de som sökte en fristad
            i Sverige och gjorde Sverige till sitt nya hemland har etablerat
            sig i den utsträckningen att fler av dem läser vidare på högskolan
            än infödda svenskar. Sverige växte och skapade möjligheter av
            en stor utmaning.
          </note>
          <note>
            Politikens roll är att säkerställa att människor snabbt kan etablera
            sig på arbetsmarknaden, på bostadsmarknaden och i samhället i
            stort. Just därför har regeringen infört kompetenskartläggning
            på anläggningsboenden och öppnat upp för möjligheten att börja
            lära sig svenska tidigt i asylprocessen. Miljöpartiet skulle också
            vilja se förslag på digital sfi, det vill säga möjlighet att själv
            studera svenska i mobilen eller på datorn, så att alla ska kunna
            träna språket redan från dag ett.
          </note>
          <note>
            Regeringen har också skapat ett tjugotal snabbspår för människor
            med bakgrund inom olika bristyrken. Miljöpartiet vill se snabbspår
            också för egenföretagare. Många människor har i bagaget erfarenheter
            av att driva företag, och andra har en idé som de har burit med
            sig länge och vill förverkliga. Kan vi få hälften av de mest drivna
            nyanlända företagarna att starta företag i Sverige och hälften
            av dessa företag att bli bärkraftiga skapar detta många nya arbetstillfällen
            både för nyanlända och för ”gammalanlända” svenskar.
          </note>
          <note>
            Detta är satsningar som vi ser som nödvändiga om Sverige ska
            fortsätta att växa med dem som har kommit hit. Samtidigt ser vi
            från Miljöpartiets sida att det behöver göras mer. Som en konstruktiv
            del av den diskussionen fortsätter vi som parti att vara drivande
            i debatten om hur vi kan förbättra etableringen på olika sätt.
          </note>
          <note>
            Utöver snabbspår för egenföretagare och digitaliserat sfi ser
            vi också att vi behöver öppna upp arbetsmarknaden för fler genom
            att öka möjligheterna att arbeta från den första dagen som man
            är i Sverige som asylsökande. I dag krävs undantag från kravet
            på arbetstillstånd för att arbeta. Trots att utgångspunkten i
            de nuvarande reglerna är att asylsökande ska ha rätt att arbeta
            under asyltiden är det inte tillräckligt många som lever upp till
            det som krävs enligt utlänningsförordningen. Vår utgångspunkt
            är att fler som kan arbeta från dag ett också ska göra det. Därför
            vill vi se över dagens regelverk i syfte att underlätta för fler
            asylsökande att arbeta så fort de kommer hit.
          </note>
          <note>
            För de asylsökande som redan har rätt att arbeta saknas möjligheten
            att skriva in sig som arbetssökande på Arbetsförmedlingen. Även
            om man inte ges tillgång till samma regelbundna kontakt och stöd
            som vanliga arbetssökande är det värdefullt för arbetsgivare att
            på ett tidigt stadium kunna få kontakt med asylsökande som har
            kompetens och erfarenhet inom till exempel bristyrken. Därför
            skulle vi vilja göra det möjligt för asylsökande att registrera
            sig, så att de blir sökbara för arbetsgivare i Arbetsförmedlingens
            elektroniska databas, och ge dem rätt till enklare stödinsatser
            som rådgivnings- och matchningssamtal.
          </note>
          <note>
            Det finns en stor fara när länder slutar tro på sitt eget samhälles
            förmåga att växa och utvecklas. Historien har visat att öppenhet
            mot omvärlden är något som har gynnat Sverige. Samhällen som sluter
            sig tenderar att stagnera i sin egen utveckling. Framgångsrika
            samhällen är öppna, blandade samhällen. Sverige behöver fortsätta
            att vara öppet och skapa möjligheter för dem som kommer hit att
            bidra och vara en del av ett Sverige som fortsätter att växa.
          </note>
          <note>
            (Applåder)
          </note>
          <note type="speaker">
            Anf. 6 ANDERS W JONSSON (C):
          </note>
          <note>
            Herr talman! En sak är fullständig klar: Sverige behöver fler
            som jobbar. Och med alla nyanlända som nu knackar på dörren blir
            behovet av reformer som kan bana väg in på arbetsmarknaden allt
            större, för integra ­ tion och jobb är inget annat än två sidor
            av samma mynt.
          </note>
          <note>
            Bland alla dem som har kommit hit till vårt land finns det läkare
            och ingenjörer. Men många av dem som har kommit saknar utbildning,
            och det är dem som den här debatten borde handla om. Vi kan inte,
            som vi håller på att göra nu, förpassa dem till ett permanent
            utanförskap. De måste också snabbt kunna få ett jobb, för det
            här är en akut situation. Sverige behöver en regering som tar
            detta på allvar, som har ett högt reformtempo och som ger människor
            en chans att riva de murar som i dag omgärdar de första jobben.
          </note>
          <note>
            Tyvärr har vi hittills sett alldeles för lite av den varan. Stefan
            Löfven verkar vara mer upptagen av att prata om den svenska modellen
            än att faktiskt se till att den fylls med människor av kött och
            blod som jobbar.
          </note>
          <note>
            Från Centerpartiets sida har vi inte suttit still i båten. Ser
            vi en utmaning tar vi tjuren vid hornen. Vi backar inte utan ser
            till att det finns konkreta lösningar. Det är därför vi har lagt
            fram förslag om till exempel hur det ska bli lättare att starta
            företag, genom ingångsföretag där krånglet minimeras till att
            lämna uppgifter och sköta skatteinbetalningar via en app. Många
            av de nyanlända har ju en företagarbakgrund. Det är också därför
            som vi har lagt förslag om lägre arbetsgivaravgifter, fler lärlingar
            och öka ­ de möjligheter att starta RUT-företag – allt för att
            skapa fler vägar till det första jobbet.
          </note>
          <note>
            Det är också därför som vi har föreslagit ingångsjobb.
          </note>
          <note>
            Ingångsjobb bygger på att ett avtal sluts mellan arbetsmarknadens
            parter, ett avtal som gör det möjligt att anställa nyanlända med
            låg utbildning och bristande språkkunskaper till en lägre ingångslön
            än vad som i dag är möjligt.
          </note>
          <note>
            Tar parterna sitt ansvar och gör detta är vi beredda att politiskt
            driva sänkta inkomstskatter för dessa grupper, vilket ger mer
            pengar i plånboken för den som anställs, och dessutom sänkta arbetsgivaravgifter
            för dem som ingår dessa avtal.
          </note>
          <note>
            Om parterna inte är beredda att ta sitt ansvar är vi beredda
            att lagstifta om ingångsjobb, eftersom alternativet är utanförskap
            för hundratusentals människor, bidragsberoende och att integrationen
            riskerar att misslyckas. Det har, herr talman, Sverige inte råd
            med.
          </note>
          <note>
            Låt oss komma ihåg att för individen är det inte en högre lön
            som är alternativet, utan det är ingen lön alls.
          </note>
          <note>
            Internationella valutafonden, OECD, Konjunkturinstitutet, EU-kommissionen
            och Finanspolitiska rådet är några av de myndigheter och expertorgan
            som lyft fram just att enklare jobb med lägre ingångslöner är
            nödvändiga för att nyanlända ska kunna få jobb.
          </note>
          <note>
            När jag möter en människa som nyss har flytt kriget och förtrycket
            i Syrien, som inte vill något annat än att komma in i det svenska
            samhället och jobba, vill jag kunna säga att här får alla en chans
            att göra rätt för sig. Även den som inte behärskar det svenska
            språket och även den som har en bristfällig utbildning ska kunna
            få ett jobb.
          </note>
          <note>
            Herr talman! I helgen höll Stefan Löfven ett tal till sina kollegor
            på kommunnivå. Det var ett intressant tal att lyssna till. Den
            svenska modellen nämndes så många gånger i talet att jag till
            slut tappade räkningen.
          </note>
          <note>
            Men att statsministern upprepar orden, utveckla den svenska modellen,
            otaliga gånger kommer inte att göra att de fylls med innehåll.
            Det kommer inte att ge fler nyanlända ett jobb.
          </note>
          <note>
            I hans tal lyste också ordet företagare med sin frånvaro, trots
            att det faktiskt är företagare som skapar jobben.
          </note>
          <note>
            Statsministern läste dock upp en dikt om hur tillståndet i svensk
            ekonomi ser ut. Mot den bakgrunden tog jag också mig friheten
            att formulera en egen dikt:
          </note>
          <note>
            76 dagar. Svensk ekonomi växer starkt. Men 76 dagar är den tid
            som regeringens budget har gällt. Svenska tjänsteföretagare har
            förlorat 5 000 av sina kollegor. 70 personer har fått traineejobb
            – inte 32 000. Skattehöjningar.
          </note>
          <note>
            Den rödgröna regeringens budget har allts å gällt sedan årsskiftet
            – i 76 dagar. Att då som statsminister låta påskina att det är
            socialdemokratisk politik som är orsaken till att svensk ekonomi
            växer är milt sagt något magstarkt.
          </note>
          <note>
            Herr talman! Sverige behöver fler som jobbar. Fler i jobb ger
            mer att dela på och mer till den gemensamma välfärden.
          </note>
          <note>
            Vi står upp för att arbetsmarknadens parter ska göra upp om villkoren
            på den svenska arbetsmarknaden. Vi står upp för den svenska modellen,
            men vi inser också att den behöver utvecklas. Anledningen är enkel,
            nämligen att vi vill lyckas med integrationsutmaningen. Vi vill
            ge människor en chans. Det är inte rimligt att vägen till det
            första jobbet i vårt land ibland är svårare än att bestiga Mount
            Everest.
          </note>
          <note>
            (Applåder)
          </note>
          <note type="speaker">
            Anf. 7 JONAS SJÖSTEDT (V):
          </note>
          <note>
            Herr talman, ledamöter, kollegor! Arbetslösheten i Sverige faller.
            Den svenska ekonomin utvecklas förvånansvärt starkt. Många företag
            har svårt att hitta arbetskraft när de behöver anställa. Vi ser
            enorma behov av arbetskraft på arbetsmarknaden framöver.
          </note>
          <note>
            Samtidigt finns det en uppenbar risk för att tiotusentals människor
            i det här landet aldrig kommer att kunna få dessa arbeten. De
            har för lite utbildning, de kan ha fel utbildning och de kan ha
            bristfälliga språkkunskaper.
          </note>
          <note>
            Här ligger en enorm politisk utmaning att lösa detta. Det gör
            man genom konkreta åtgärder och förslag. Vi har dessa förslag.
            Vi har förslag om att starta yrkesutbildningar för dem som behöver
            det. Vi har förslag om att satsa på språkintroduktionen, så att
            fler kan få den gymnasieutbildning som är en förutsättning på
            arbetsmarknaden. Vi vill att man ska läsa sven ­ ska från första
            dagen när man har kommit hit.
          </note>
          <note>
            Det är denna typ av praktiska lösningar – listan kan göras mycket
            längre – som vi talar med regeringen om när vi förhandlar om statsbudgeten.
            Det är så här man gör när man ser till att människor kan ta de
            jobb som finns och som skapas.
          </note>
          <note>
            Vi har stora möjligheter att göra detta riktigt bra om vi tar
            tag i situatio ­ nen – se till att det finns byggnadsarbetare,
            att det finns undersköterskor och att det finns ingenjörer i det
            här landet – och om vi ger människor chansen att få utbildning
            och ta jobb. Det är vår uppgift.
          </note>
          <note>
            Men i stället handlar denna debatt från den borgerliga sidan
            om att sänka löner. Den handlar om någonting helt annat.
          </note>
          <note>
            Men hur löser man problemet med en kommande jättebrist på undersköterskor
            genom att sänka undersköterskans lön? Man löser det inte ett dugg.
            Man löser det genom att utbilda undersköterskor. Så löser man
            problemet med denna brist.
          </note>
          <note>
            Faktum är att om man sänker undersköterskornas redan alltför
            låga löner får man färre undersköterskor därför att de redan tjänar
            alldeles för lite och är smärtsamt medvetna om att de kommer att
            få en mycket låg pension, trots sitt slit. Det är en kontraproduktiv
            politik.
          </note>
          <note>
            Men borgerligheten är egentligen ute efter någonting annat. De
            är ute efter att sänka lönerna för dem som tjänar minst. För precis
            som Stefan Löfven påpekade är det detta som sker. Man kan inte
            sänka lönen för några i restaurangbranschen eller handeln. Då
            sänker man den för många. Då blir det en press nedåt.
          </note>
          <note>
            Vilka är de lågavlönade? De är framför allt kvinnor. Det är hyckleri
            från Liberalerna att tala om att vara ett feministiskt parti och
            i nästa ögonblick vilja sänka lönen för Sveriges lågavlönade kvinnor.
            Så gör inte feminister.
          </note>
          <note>
            Att sänka lönen för dessa grupper är att skapa en ny generation
            fattigpensionärer i Sverige, och det tänker vi aldrig medverka
            till. Pensionerna är låga nog för alltför många i det här landet.
          </note>
          <note>
            Högern gör som de alltid gör. Om det inte är de unga som ska
            ha sänkt lön är det kvinnorna. Och nu är det invandrarna som ska
            vara murbräckan för att sänka lönen för dem som tjänar minst.
            Vi känner igen er politik. Vi vet vad ni är ute efter.
          </note>
          <note>
            Många har kommit till Sverige. Gör vi rätt nu och investerar
            kan vi göra detta bra. Vi måste bygga massor med bostäder, vi
            måste utbilda människor och vi måste föra en ekonomisk politik
            som investerar för framtiden. Här önskar jag att regeringen var
            mindre ängslig och vågade höja skatten för de rikaste och vågade
            investera mer.
          </note>
          <note>
            Men lika viktigt som det är att göra rätt är det att inte göra
            fel. Faktum är att Stefan Löfven och Anna Kinberg Batra tillsammans
            är på väg att rikta ett välriktat sabotage mot etableringen på
            den svenska arbetsmarkna ­ den. Det gäller de tillfälliga uppehållstillstånden
            och kopplingen mellan uppehållstillstånd och arbete. Faktum är
            att alla partier här i riksdagen utom Vänsterpartiet är överens
            om denna politik.
          </note>
          <note>
            Dessa förslag har sågats sönder och samman. LO har kritiserat
            att man ska koppla uppehållstillstånd till arbete. De säger att
            det gör arbetstagarna beroende och ökar risken för att de utnyttjas.
            I praktiken är systemet omöjligt att administrera och kontrollera.
            Det säger LO.
          </note>
          <note>
            TCO slår fast att tillfälliga uppehållstillstånd kommer att leda
            till en försämrad etablering på arbetsmarknaden. Det är precis
            det som vi talar om i dag. De säger att oseriösa arbetsgivare
            kan utnyttja nyanländas utsatta situation på arbetsmarknaden.
          </note>
          <note>
            Saco menar att förslaget kommer att försämra nyanlända akademikers
            möjligheter att etablera sig inom relevant yrke.
          </note>
          <note>
            Sveriges Kommuner och Landsting pekar på att ungdomar kommer
            att drabbas särskilt. Risken är stor att de väljer att avstå och
            helt enkelt inte börja en gymnasieutbildning därför att de måste
            få ett arbete för att få stan ­ na i landet. Särskilt utsatta
            är de också när det gäller risken att utnyttjas av oseriösa arbetsgivare.
          </note>
          <note>
            Arbetsförmedlingen ger en helt förödande kritik. De säger att
            detta riskerar att slå sönder det nuvarande arbetet med tvååriga
            etableringsplaner, och det är inte konstigt.
          </note>
          <note>
            Man är alltså på väg att genomföra någonting som direkt saboterar
            möjligheten till etablering på arbetsmarknaden, och det menar
            jag är fullständigt ohållbart. Det räcker inte med att göra rätt.
            Man måste också undvika att göra direkt fel.
          </note>
          <note>
            Jag skulle vilja höra från både Stefan Löfven och Anna Kinberg
            Batra vad de säger om kritiken från LO, Sveriges Kommuner och
            Landsting och Arbetsförmedlingen. Är det inte så att ni håller
            på att förstöra de goda möjligheter vi har att låta människor
            komma in på svensk arbetsmarknad?
          </note>
          <note>
            (Applåder)
          </note>
          <note type="speaker">
            Anf. 8 JAN BJÖRKLUND (L):
          </note>
          <note>
            Herr talman! Jag har lyssnat noga på statsministern både i dag
            och tidigare. Vilken uppgivenhet! Statsministern har möjligen
            hittat en retorik som går hem i förstamajtåget, men bara där.
            Resten av svenska folket undrar fortfarande vad som ska hända
            med alla som kommer till Sverige.
          </note>
          <note>
            I verkligheten och bortom retoriken står Sverige inför den största
            utmaningen i vår tid. Ska vi välja integration, eller ska vi åstadkomma
            segregation? Det kommer några hundratusen personer till Sverige
            på några få år. Några är välutbildade, men många är mycket lågutbildade.
            Vi har haft en låg tröskel för att komma in i Sverige, men vi
            har haft en hög tröskel för att komma in på arbetsmarknaden och
            få jobb. Det är höga trösklar som skapar segregation.
          </note>
          <note>
            Skillnaden i sysselsättningsgrad mellan inrikes födda och utrikes
            födda är större i Sverige än i något annat EU-land. Det är den
            skillnaden vi kallar segregation. Det beror på att andelen enkla
            jobb är mindre i Sverige än i något annat EU-land och att lönespridningen
            är mindre i Sverige. Det sambandet förnekas av Socialdemokraterna,
            och det är obegripligt – de vetenskapliga studierna är entydiga.
            De svenska studierna visar alla att höga startlöner minskar sysselsättningen
            för utsatta grupper. Statsministern argumenterar här som om valet
            stod mellan att flyktingar ska få jobb med hög lön och att flyktingar
            ska få jobb med låg lön. Då hade det ju varit enkelt, men sanningen
            är att valet står mellan lön eller ingen lön.
          </note>
          <note>
            Det är parternas ansvar att teckna avtal och bestämma om löner
            och andra anställningsvillkor, herr talman, och jag delar den
            uppfattningen. Denna makt har parterna fått genom lagstiftning.
            Jag försvarar den modellen; det var en liberal regering som införde
            detta en gång i tiden . Men vad ska staten göra i tider när parterna
            inte visar samhällsansvar? Socialdemokraterna och Stefan Löfven
            säger att man aldrig kan tänka sig att lagstifta. Nu tänkte jag
            att vi skulle ha en gissningstävling. Jag ska läsa upp ett citat.
            Ni får själva fundera på vem som har skrivit detta:
          </note>
          <note>
            ”Det läge som nu uppkommit på arbetsmarknaden gör att regering
            och riksdag inte längre kan stå overksamma.”
          </note>
          <note>
            Rätt svar är att Ingvar Carlsson skrev det. Han fick stöd av
            Göran Persson, Mona Sahlin och Margot Wallström som satt i hans
            regering. Citatet finns i propositionen om allmänt lönestopp från
            februari 1990. Det är det mest långtgående ingrepp i det ni kallar
            förhandlingsmodellen som någonsin har föreslagits i Sverige. Regeringen
            skulle gå in och lagstifta och låsa alla löner under två års tid,
            och strejker skulle förbjudas för alla svenska arbetstagare. Ingvar
            Carlsson tyckte att det var så viktigt att han avgick när han
            inte fick igenom detta.
          </note>
          <note>
            Förslaget var brutalt. Vårt förslag är en västanfläkt. Det handlar
            om de nyanlända under några år. Parterna ska naturligtvis i första
            hand lösa det, annars måste samhället ta ansvar. Det som står
            på spel nu är större än det som stod på spel när Ingvar Carlsson
            ville vidta sina brutala åtgärder. Då ville han hejda inflationen,
            och det var nog så viktigt. Men vi vill förhindra segregation
            och utanförskap.
          </note>
          <note>
            Herr talman! Ni kallar er ett arbetarparti, Socialdemokraterna,
            men ni är på väg att bli ett bidragsparti. Ni säger och skriver
            på affischer att alla ska med, men ni menar att LO-medlemmar som
            redan har jobb ska med. Ni segregerar Sverige.
          </note>
          <note>
            Till alla er som nu har markerat mot Liberalernas förslag, såväl
            de rödgröna som Anna Kinberg Batra, vill jag säga: Ingen som jobbar
            i Sverige ska få sänkt lön. I Sverige sänker vi inte löner för
            dem som jobbar. Alla som jobbar får lönehöjningar enligt de avtal
            som tecknas, men det vi måste diskutera är hur nyanlända flyktingar
            ska undvika att hamna i utanförskap. Det är enligt vår uppfattning
            bättre att de snabbt kan få ett första jobb, även om startlönen
            där är något lägre än vad den är på resten av arbetsmarknaden,
            än att de ska behöva gå år efter år på bidrag. Jobb är nämligen
            bättre än bidrag, och vår utgångspunkt är enkel: Alla ska med.
          </note>
          <note>
            (Applåder)
          </note>
          <note type="speaker">
            Anf. 9 JAKOB FORSSMED (KD):
          </note>
          <note>
            Herr talman! Kristdemokraterna vill ha en arbetsmarknad där alla
            får plats och där alla får chansen att jobba till hundra procent
            av sin förmåga. Det har vi inte i dag. Vi har många hinder.
          </note>
          <note>
            Minns ni Karl Bertil Jonsson? Nej, jag talar inte om Karl-Bertil
            Jonsson på Postverkets fragila avdelning som förbättrade på samhällets
            skuggsida, utan jag talar om LO:s ordförande 1994–2000 med tilltalsnamnet
            Bertil – Bertil Jonsson. Inför LO-kongressen 1996 talade han om
            arbetsmarknaden och sa: ” Vi säger nej till allt tal om flexibilitet.
            Vi står i vägen. Mötesdeltagare! Jag lovar: Vi står kvar .”
          </note>
          <note>
            Då var Stefan Löfven ombudsman på LO-förbundet Metall. Kanske
            var han på plats och lyssnade och tänkte: Yes! Detta är bra. Vi
            står i vägen! Vi säger nej. Statsministern tycks nämligen tänka
            likadant 20 år senare: Vi står i vägen – vi står kvar.
          </note>
          <note>
            Hur ska man annars förstå oviljan att agera när vi nu ser en
            kraftigt förändrad och tudelad arbetsmarknad där utrikes födda
            och personer med bristande utbildning har krympande jobbchanser
            och där de utsatta grupperna utgör en allt större del av de arbetslösa?
            Ser han inte sysselsättningsgapet mellan inrikes och utrikes födda?
            Det är hundratusentals personer med bristande utbildning och bristande
            språkkunskaper som inte får en chans på den svenska arbetsmarknaden.
            Den stora klyftan i Sverige går mellan dem som har ett jobb och
            dem som inte har det, och den vidgas.
          </note>
          <note>
            Visst, ett snabbspår ska införas, och det är bra. Under galgen
            sker ett par utvidgningar av RUT, efter överenskommelser med Alliansen.
            Men i regeringens politiska spagat försämras samtidigt RUT-taket.
            Det får företagen att tveka. De tvekar inför att skapa jobb i
            en bransch där nära hälften är utrikes födda och fyra av fem kommer
            från tidigare arbetslöshet och uppsägning. I övrigt ekar det tomt
            i regeringens reformverkstad. Lampan är släckt. Det är några traineeplatser
            och löften om validering som har hörts förut. Det frustas inte
            direkt av reformiver.
          </note>
          <note>
            Socialdemokraterna står i vägen för flexibilitet. De säger nej
            till varje förändring, till exempel i en LO-modell som kanske
            fungerade förr men som behöver fixas lite nu. Stefan Löfven är
            tydlig: Oavsett hur kraftigt arbetsmarknaden förändras och försvåras
            står han kvar. Han står i vägen. Då står man i vägen för att utsatta
            på arbetsmarknaden ska få känna stoltheten i att försörja sig
            själv och bli en del av arbetsgemenskapen vid kaffe ­ automaten.
            Med statsministerns vokabulär: Det är inte okej, herr talman.
          </note>
          <note>
            Vi kristdemokrater har föreslagit introduktionsanställningar.
            Det har fått statsministern att gå i taket. Vad är det då för
            förgripelse vi föreslår? Jo, vi föreslår en anställningsform med
            initialt minst 75 procent av kollektivavtalad lön och 25 procent
            utbildning – lära-sig-på-jobbet-tid som arbetsgivaren ansvarar
            för, med anställningsskydd som för andra. Man lär sig jobbet på
            jobbet, utan krångel och utan specialkrav – enkelt, för att reformen
            ska kunna göra skillnad. Det är ingen mirakelmedicin men genomförs
            tillsammans med många andra reformer, som jag återkommer till.
          </note>
          <note>
            En liknande modell med 75 procent lön och 25 utbildning, fast
            med en rad problem, finns på sätt och vis redan. Den har stöd
            av regeringen och Vänsterpartiet och heter YA-jobb. Stefan Löfven
            tycker till och med att företag utan kollektivavtal ska kunna
            använda sig av den modellen. Men i YA-jobben ska myndigheter in,
            och fack och arbetsgivare ska sluta avtal centralt och lokalt.
            Planer ska skrivas, följas upp, kontrolleras och redovisas till
            höger och vänster. Det är en god tanke insvept i byråkratins våta
            filt och i grunden helt beroende av om facket prioriterar detta
            eller inte.
          </note>
          <note>
            Då måste vi tänka nytt. IMF, OECD, Finanspolitiska rådet – alla
            pekar på behovet av att sänka trösklarna, av fler enkla jobb och
            av att man ska göra något åt problemet med höga ingångslöner som
            stänger ute människor.
          </note>
          <note>
            Regeringens eget finanspolitiska råd menar att förändringar för
            vissa grupper inte har effekter på arbetsmarknaden i stort. Därför
            föreslår Kristdemokraterna riktade skattelättnader för just de
            grupper som reformen riktar sig till, nyanlända och unga. Det
            behövs vägar in på arbetsmarknaden för alla.
          </note>
          <note>
            I den svenska modellen är målet om full sysselsättning centralt.
            Alla som kan ska få jobba. De ska få kvalificera sig för a-kassa
            och sjukförsäkring, kunna utbilda sig och det ska vara starka
            parter som tillåts ta och som tar ansvar. Om parterna inte tar
            ansvar fullt ut, om LO-modellen inte bidrar till den svenska modellen
            utan sviker de utsatta på arbetsmarknaden, då måste vi också kunna
            diskutera justeringar. Vi kan inte fortsätta att resa murar runt
            arbetsmarknaden så att bara den som har perfekta kvalifikatio
            ­ ner har en chans. Då släcker vi hopp och framtidstro. Vi måste
            hitta lösningar, inte dogmatism. Vi måste värna människan, inte
            ett visst system.
          </note>
          <note>
            Herr talman! Regeringens idélöshet när det gäller den tudelade
            arbetsmarknaden blir inte vackrare för att den kläs i klasskampskläder.
            Vi behöver inte mer av politik som säger nej. Vi behöver ta bort
            det som står i vägen. Strax har statsministern i fyra minuter
            en chans att peka på alla hinder som han ska riva och alla vägar
            som han ska öppna för att få fler i jobb. Men det kommer han inte
            att göra. Han kommer fortsätta att attackera dem som vill göra
            just detta, för det är han som står i vägen.
          </note>
          <note>
            (Applåder)
          </note>
          <note type="speaker">
            Anf. 10 Statsminister STEFAN LÖFVEN (S):
          </note>
          <note>
            Herr talman! Det är utan tvekan en mycket stor utmaning att nyanlända
            också ska i arbete. Det är en utmaning som naturligtvis har växt
            med det stora antalet asylsökande som har kommit till landet.
            Det är helt naturligt att det kommer att krävas enklare jobb,
            ja. Där är vi helt överens.
          </note>
          <note>
            Nu står de borgerliga här i kammaren och säger: Men vi vill inte
            sänka några löner. Det är precis det som ni föreslår. En del säger
            det rakt ut, andra vill lagstifta om en kortare arbetstid, men
            resultatet blir dessvärre detsamma för löntagarna. Vattendelaren
            i svensk politik går precis här. Det är mellan er som tycker att
            människor ska ha jobb och tvingas ha bidrag och det är mellan
            oss som tycker att människor ska vara i arbete och inte behöva
            bidrag. Där går skiljelinjen.
          </note>
          <note>
            (Applåder)
          </note>
          <note>
            I ärlighetens namn om man inte har gått i grundskolan, då har
            man en mycket liten chans att få ett arbete, oavsett hur mycket
            Anna Kinberg Batra och Jan Björklund tänker att sänka deras inkomster.
          </note>
          <note>
            I stället investerar den här regeringen nu i Sveriges nya jobbagenda
            som bevisligen ger resultat. Det borde också kunna glädja er.
            Arbetslöshe ­ ten sjunker ju. Vi behöver fortsätta. Dessutom utvecklar
            vi lösningar på det som är det riktiga problemet, att äldre nyanlända
            med kort utbildning har väldigt svårt att få jobb. Det är dem
            som vi ska sikta in oss på.
          </note>
          <note>
            Lyssna nu noga! Här kommer det att behövas subventionerade anställningar.
            Vi ska förenkla anställningsstöden och utveckla moderna beredskapsjobb.
            Vi behöver olika former av kortare yrkesutbildningar som inte
            kräver stora förkunskaper.
          </note>
          <note>
            Många av de nyanlända har med sig viktiga yrkeskunskaper som
            efterfrågas på vår arbetsmarknad. Så många som 70 procent av de
            nyanlända är under 40 år och har ett långt arbetsliv framför sig.
            Det är därför som regeringen tillsammans med arbetsmarknadens
            parter – svenska modellen – utvecklar snabbspår in i bristyrken
            för nyanlända. Det handlar om kockar, läkare, sjuksköterskor,
            tandläkare, apotekare, lärare, styckare, slaktare och ytterligare
            18 bristyrken är på väg. Det här är ett styrkebesked för den svenska
            modellen.
          </note>
          <note>
            Tillsammans med Sveriges arbetsgivare skapar vi praktikplatser
            för nyanlända. Det gäller både myndigheter och näringslivet. Tillsammans
            med Sveriges kommuner, landstingen och studieförbunden förbättrar
            vi språkinlärningen genom att anställa fler sfi-lärare. Vi anordnar
            också utbildning i svenska redan på asylboendet.
          </note>
          <note>
            Tillsammans med de borgerliga partierna har vi beslutat att vidga
            RUT-avdraget så att de också inkluderar flyttjänster, trädgårdstjänster
            och vissa it-tjänster i hemmet.
          </note>
          <note>
            Vi snabbar på bedömningen av utländska utbildningar. Vi förbättrar
            valideringen av kompetens. Vi startar kompletterande högskoleutbildning
            för nyanlända akademiker. Medan Moderaterna skär ned över 1 miljard
            kronor på nyanländas etablering satsar den här regeringen 870
            miljoner på insatser som ska korta vägen till jobb eller till
            utbildning.
          </note>
          <note>
            Den svenska modellen bygger på att var och en som har möjlighet
            också ska ta ansvar för att försörja sig själv genom arbete. För
            att förtydliga den modellen vill vi också införa tydligare krav
            på att den som ansöker om försörjningsstöd ska också stå till
            arbetsmarknadens förfogande.
          </note>
          <note>
            Allt detta gör regeringen nu, och vi är beredda att göra mer,
            men jag vill återigen vara oerhört tydlig: Vi tänker inte sänka
            löner. Vi kommer icke att äventyra den svenska modellen.
          </note>
          <note>
            (Applåder)
          </note>
          <note type="speaker">
            Anf. 11 ANNA KINBERG BATRA (M):
          </note>
          <note>
            Herr talman! Tack för diverse inlägg hittills i den här debatten.
          </note>
          <note>
            Jonas Sjöstedt är förvånad över Sveriges starka ekonomiska utveck
            ­ ling. Låt mig börja med att avslöja vad som ligger bakom den.
            Under åtta år pågick nämligen i det här landet ett budgetarbete
            som gjorde att det till exempel lönade sig bättre att arbeta.
            Vi tog ansvar för offentliga finanser som resulterade i att fler
            utrikesfödda än någonsin går till jobbet. Därför utvecklas svensk
            ekonomi fortfarande starkt efter arbetet med vänsterbud ­ getarnas
            tid.
          </note>
          <note>
            Jimmie Åkesson står här och försöker att undvika jobbfrågan,
            som om inte fler vägar in i arbete är en helt avgörande fråga
            för integration.
          </note>
          <note>
            Maria Ferm tog upp flera viktiga frågor om vikten av att lära
            sig språket tidigt och tidigare komma i kontakt med arbetsmarknaden.
            Det behövs konkreta reformer för att så ska kunna ske. I dag kan
            det ta flera år innan man ens definieras som nyanländ. Det behövs
            mycket mer.
          </note>
          <note>
            Men statsministern är den som tar i hårdast hittills i den här
            debatten. Han tar verkligen i, han har högt tonläge, det är hårda
            ord och han verkar nästan drivas av någon form av hat mot bilden
            av sina politiska motståndare. Det är så starkt att han till och
            med ljuger i riksdagens kammare. Det är anmärkningsvärt.
          </note>
          <note>
            Själv hatar jag utanförskap. Jag möter människor som undrar vad
            de ska göra för att få in en fot i det svenska samhället. De har
            kommit hit från andra länder och undrar när de kan börja göra
            rätt för sig, när de kan komma på fötter för att kunna försörja
            sig själv och sin familj, nu när de har fått en ny chans livet.
            Då tänker jag inte först och främst på: Hur ska jag manövrera
            för att behålla makten? Hur ska jag prata bort den akuta flyktingkrisen,
            eller låta så arg som möjligt och måla upp bilder av mina politiska
            motståndare?
          </note>
          <note>
            Jag tänker ta ansvar för att kunna genomföra de reformer som
            krävs för att bryta utanförskapet och få fler i arbete. Här är
            den avgörande skillnaden mellan statsministern och mig. Det är
            bra att den skillnaden kommer fram i dagens debatt. Det är bra
            att skillnaderna mellan Sveriges olika regeringsalternativ syns
            här.
          </note>
          <note>
            Det finns de som säger att man inte får svartmåla. Det har de
            alldeles rätt i. Samtidigt måste man våga att beskriva Sverige
            precis som det är. Statsministern talade i sin inledning om att
            var ca 25 000 personer som hade riktigt allvarliga problem. Sverige
            är alltså ett land där ungefär 800 000 människor eller fler lever
            i utanförskap. Detta är ett stort samhällsproblem. Det är 800
            000 drömmar som släcks. 800 000 människor som inte får chansen
            att visa vad de går för, 800 000 människor som ställer sig frågan:
            Men jag då? Varför får jag inte vara med och bidra till att bygga
            Sverige starkt?
          </note>
          <note>
            En ansvarsfull regering blundar inte för det. Den ropar inte
            högt om sina motståndare, utan den agerar för att faktiskt bryta
            utanförskapet.
          </note>
          <note>
            Det är tunt med konkreta förslag från regeringen Löfven. Det
            förvånar inte, men det är tråkigt. Det behövs fler konkreta reformer
            för integration. Allianspartierna har visat flera olika vägar
            in för att fler ska kunna få det första jobbet. Vi från Moderaterna
            har fem steg som Sverige snabbt behöver som allra mest för att
            bygga Sverige starkare. Det måste löna sig bättre att jobba. Fler
            måste få lära sig jobbet på jobbet. Fler måste anstränga sig för
            att kunna ta första jobbet. Fler måste lära sig mer i den svenska
            skolan. Redan första dagen som människor kommer hit från andra
            länder ska vi fråga: Vad kan du bidra med för att bygga Sverige
            starkare?
          </note>
          <note>
            Så får vi ett starkt samhälle som håller ihop. Därför behöver
            vi ett nytt ledarskap.
          </note>
          <note>
            (Applåder)
          </note>
          <note type="speaker">
            Anf. 12 JIMMIE ÅKESSON (SD):
          </note>
          <note>
            Herr talman! Det är inte första gången vi har den här typen av
            debatter i de här sammanhangen. Jag har ägnat mig lite åt att
            spela så kallad floskelbingo under den inledande delen av debatten,
            och jag fick faktiskt bingo när Jan Björklund talade om sänkta
            trösklar.
          </note>
          <note>
            Vad innebär egentligen sänkta trösklar i praktiken? Det är självklart
            att trösklar behöver sänkas om människor ska komma i arbete. Det
            är inget konstigt. Men, herr talman, nu kommer attacken. Nu kommer
            attacken på det svenska samhället, attacken på den svenska modellen
            från den liberala falangen här i kammaren efter åtta års regeringsinnehav.
            Man har splittrat och segregerat det svenska samhället. Man har
            fört en fullständigt ansvarslös politik. Sedan kommer man, efter
            sitt regeringsinnehav, och säger att det är så illa att vi måste
            ha ett systemskifte, att det är så illa att vi måste göra om hela
            den svenska modellen om vi ska kunna komma vidare. Det är lite
            stötande, herr talman, att man agerar på det sättet. Först river
            man ned, sedan ropar man på systemskifte.
          </note>
          <note>
            Sänkta trösklar innebär i praktiken sänkta löner, subventionerade
            låtsasjobb, försämrad arbetsrätt och etablering av en permanent
            låglöneklass i det svenska samhället. De allra flesta i denna
            låglöneklass kommer att vara människor som kommit hit från andra
            länder. De kommer inte att ha jobb som det går att leva på och
            kommer inte långsiktigt att kunna försörja sig på de jobb de har.
            Vi riskerar att långsiktigt permanenta en låglöneklass i det svenska
            samhället, och det är ingen lösning som jag vill se. Den måste
            vi motverka med kraft.
          </note>
          <note>
            Sedan kan man också fråga sig varför det här skulle fungera nu.
            Vad är skillnaden på lägre löner och det man har ägnat sig åt
            från borgerlighetens sida i åtta år? Nuvarande regering står för
            detsamma; nu pratar Stefan Löfven om subventionerade jobb. Det
            har inte fungerat. Den borgerliga regeringen satsade nästan 70
            miljarder bara på utgiftsområde 13, det vill säga integration.
            Men nästan ingenting av det har fungerat. Vi kan ta instegsjobben
            som ett exempel. Bara 7 procent har gått vidare till ett riktigt
            jobb utan stöd. Det fungerar inte. Vad är det då som säger att
            lägre löner kommer att fungera? Det får precis samma effekt. Det
            är precis samma inneboende problem i en sådan reform som i allt
            annat man har ägnat sig åt.
          </note>
          <note>
            Herr talman! Det här handlar inte i första hand om att få människor
            i arbete. Det handlar om att förändra det svenska samhället i
            grunden. Och det är man tyvärr, till följd av en ansvarslös politik
            och de dåliga beslut man fattade under sin tid i regeringen, på
            god väg att tvingas göra.
          </note>
          <note>
            Det är väldigt få som pratar om riktiga jobb i den här debatten,
            vilket jag tycker är lite tråkigt. Vi måste ju bygga långsiktigt.
            Vi kan inte bygga samhället starkt genom kortsiktiga lösningar,
            genom att fokusera på hur vi snabbt löser de problem som har skapats.
            Det finns ingen snabblösning. Jag tycker att de senaste tio åren
            har visat det med all önskvärd tydlighet. Detta går inte att lösa
            snabbt. Vi måste bygga någonting från grunden. Vi måste bygga
            någonting i det svenska samhället som också gör att vi håller
            ihop det svenska samhället.
          </note>
          <note>
            Grunden är för det första att ta ansvar för invandringspolitiken.
            Sköter man invandringspolitiken får man också en fungerande integration.
            För det andra krävs satsningar på riktiga jobb, satsningar på
            att hålla ihop det svenska samhället. Bygg kring det svenska samhället
            och de saker som förenar oss i Sverige! Då är jag alldeles övertygad
            om att vi också kommer att hålla ihop det svenska samhället långsiktigt,
            inte bara kortsiktigt.
          </note>
          <note>
            (Applåder)
          </note>
          <note type="speaker">
            Anf. 13 MARIA FERM (MP):
          </note>
          <note>
            Herr talman! I mitt inledande anförande lyfte jag särskilt fram
            vilka möjligheter som finns i ett Sverige som växer och både tar
            till vara och bejakar utvecklingsmöjligheterna med migrationen.
            Jag lyfte också fram hur de som kom till Sverige under Balkankriget
            har etablerat sig väl här.
          </note>
          <note>
            Samtidigt finns stora utmaningar. Även om andelen högutbildade
            är lika stor bland utrikes och inrikes födda saknar hälften av
            dem som kommit till Sverige de senaste åren gymnasieutbildning.
            Det är väsentligt färre än hos resten av befolkningen. 10 procent
            av de utrikes födda har bara en förgymnasial utbildning som är
            kortare än nio år. För personer födda i Sverige är denna andel
            knappt 1 procent. Samtidigt är andelen så kallade lågkvalificerade
            arbeten, jobb som man kan få med kort eller ingen utbildning,
            liten i Sverige jämfört med andra länder. Det är viktigt med offensiva
            åtgärder som är särskilt riktade till denna grupp och som vidtas
            relativt snart, precis som statsministern tog upp.
          </note>
          <note>
            Enligt siffror från LO är 90 procent av dem som kom som asylsökande
            till Sverige förra året under 40 år. Det är i stor utsträckning
            människor som har ett långt arbetsliv framför sig, som kommer
            att kunna lära sig svenska, som det lönar sig att utbilda och
            som med rätt insatser kommer att kunna vara en ren pluspost för
            Sverige inom några år.
          </note>
          <note>
            Tidigare har permanent uppehållstillstånd garanterat en långsiktig
            etableringsprocess, där människor haft möjlighet att komplettera
            det som saknats i deras utbildning för att kunna arbeta inom sitt
            yrke i Sverige eller för att alls bli anställbar på den svenska
            arbetsmarknaden. Nu införs tillfälliga uppehållstillstånd, men
            inte för att regeringen sett det som eftersträvansvärt, utan för
            att hantera en ohållbar situation som har att göra med att EU
            som helhet i höstas svek sitt ansvar för människor på flykt.
          </note>
          <note>
            De tillfälliga uppehållstillstånd som nu införs under en begränsad
            tid riskerar dock, vilket till exempel Saco påtalat, att få högutbildade
            att ta arbeten som de är överkvalificerade för i syfte att få
            permanent uppehållstillstånd. Det ger dem sämre chanser att på
            sikt arbeta inom det yrke som de är utbildade till. På detta sätt
            berövas också samhället den kvalificerade arbetskraft som de annars
            skulle tillföra. Dessutom tränger det undan människor med lägre
            utbildning från chanserna att arbeta med sådant som de skulle
            kunna arbeta med. Inte minst därför är det viktigt att höja kapaci
            ­ teten i mottagandet och förbättra etableringen. Så kan vi få
            ett samhälleligt stöd för att påskynda återgången till en mer
            human migrationspolitik.
          </note>
          <note>
            Sverige växer, och det som förenar oss är byggandet av vår gemensam
            ­ ma framtid snarare än gemensam historia, etnicitet eller religion.
            Vi behöver fortsätta på den inslagna vägen och skapa vägar in
            på arbetsmarknaden för fler. Regeringens arbete med snabbspår
            för den som tidigare arbetat som kock, lärare, sjuksköterska eller
            farmaceut är ett tydligt exempel på hur vi kan underlätta genom
            att skapa kontaktytor i arbetslivet som stärker den enskilde och
            täcker behov hos arbetsgivarna där det finns brist på arbetskraft.
          </note>
          <note>
            Avslutningsvis vill jag säga att jag ändå ser hoppfullt på framtiden.
            Sveriges arbetsmarknad går mycket bra, Sveriges ekonomi likaså.
            Att många människor har kommit hit på kort tid är en utmaning,
            men också en möjlighet. Det är en möjlighet att få de extra händer
            i vården som vi vet att vi behöver så mycket, att bygga hus och
            tågspår i en utsträckning vi knappt sett i modern tid och att
            pusha de tekniska framstegen och forskningen ännu längre framåt
            och göra Sverige till ett ännu bättre land för fler.
          </note>
          <note type="speaker">
            Anf. 14 ANDERS W JONSSON (C):
          </note>
          <note>
            Herr talman! Vi ser problemet med en tudelning av den svenska
            arbetsmarknaden, en uppdelning mellan dem som har jobb och dem
            som inte har jobb. Det har blivit ett A-lag och ett B-lag.
          </note>
          <note>
            Därför vill vi från Centerpartiet lägga fram konkreta förslag
            som gör att fler kan kliva in i värmen, in i jobbgemenskapen.
            Utan människor som jobbar kommer den svenska modellen, som Stefan
            Löfven så varmt förespråkar, att riskeras. Utan människor som
            jobbar kommer det mindre resurser till välfärden.
          </note>
          <note>
            Ingångsjobb är en sådan brobyggare. Sänkta arbetsgivaravgifter
            är en annan. Men högre skatter innebär högre murar. Det är ett
            snävt fokus på dem som redan jobbar, på dem som redan är inne
            i värmen. Med denna ensidighet bygger man murarna starkare. Det
            är helt fel väg att gå, inte minst i det läge som Sverige i dag
            befinner sig i.
          </note>
          <note>
            Socialdemokraterna skanderar att alla ska kunna leva på sin lön.
            Och jag håller med, men en egen lön är alltid bättre än ett bidrag.
          </note>
          <note>
            Faktum är att den ende i Sverige som har varit med om att sänka
            löner ­ na för dem som redan har ett jobb är Stefan Löfven. Han
            öppnade den möjligheten i sin roll som IF Metalls ordförande,
            just utifrån att det var bättre att behålla jobbet än att bli
            bidragsberoende.
          </note>
          <note>
            Nu är det tyvärr ett annat ljud i skällan. Nu vill han inte låta
            arbetsmarknadens parter komma överens om avtal som skulle ge de
            nyanlända jobb till lägre ingångslöner. Nyanlända förvägras sitt
            första jobb för att Stefan Löfven egentligen slåss mot väderkvarnar.
            Liksom Stefan Löfven vill vi utveckla den svenska modellen, men
            till skillnad från statsministern berättar vi också hur, nämligen
            med ingångsjobb.
          </note>
          <note>
            Jag kan också passa på att skicka ett lugnande meddelande till
            statsministern: Lägre ingångslöner leder till att nyanlända får
            jobb. Det leder inte till att de som redan har ett arbete får
            en lägre lön. Däremot leder det tydligt till nya jobb, och då
            jobb som inte utförs i dag. Det borde, herr talman, vara ljuv
            musik i allas öron och inte minst i statsministerns öron. Han
            säger sig ju ha en jobbagenda, och dessutom har han ett löfte
            om Europas lägsta arbetslöshet som han ska uppfylla.
          </note>
          <note>
            Herr talman! I Centerpartiet förväntar vi oss att regeringen
            all sin vakna tid ska vara fokuserad på att hitta lösningar som
            skapar fler jobb. Men tillåt mig att tvivla. Den gröna skatteväxlingen
            har blivit röda skattehöjningar. Id-krav och gränskontroller är
            det som ska värna asylrätten. Föräldrar ska skiljas från sina
            barn.
          </note>
          <note>
            Det här, herr talman, är helt fel väg för Sverige.
          </note>
          <note>
            (Applåder)
          </note>
          <note type="speaker">
            Anf. 15 JONAS SJÖSTEDT (V):
          </note>
          <note>
            Herr talman! Jag tänkte inför den här debatten att jag skulle
            mäta lite grann vad de andra företrädarna talar om. Själv ser
            jag utbildningsfrågan som helt avgörande. Ska vi lösa det här
            måste människor få en yrkesutbildning som gör att de kan få de
            arbeten som vi ser komma.
          </note>
          <note>
            Jag tänkte att jag skulle mäta hur mycket lönesänkarpartierna
            – Liberalerna, Centerpartiet och Kristdemokraterna – kommer att
            prata om utbildning i den här debatten. Facit är noll sekunder
            hittills. Så stort är intresset för det som är lösningen här –
            noll. Ni har bara pratat om lönesänkningar och sämre villkor.
            Extra anmärkningsvärt är att vi har en tidigare utbildningsminister
            som inte verkar tro på utbildning som metod för att ge människor
            möjligheter i livet.
          </note>
          <note>
            Jag tycker att det speglar vad den här debatten handlar om. Den
            handlar om vilken sorts Sverige vi vill ha. Ska vi göra det som
            Sverige har varit bäst på – investera för framtiden, investera
            i människor så att de kan få ett arbete och försörja sig, bygga
            bostäder och bygga bra kommunikationer – eller ska vi använda
            situationen för att försöka öka klasskillnaderna och medvetet
            skapa ett B-lag på arbetsmarknaden?
          </note>
          <note>
            Nej, vi vet att sänkta löner inte ger fler arbeten. Vi vet att
            sänkta löner ger fattigare människor som har svårare att försörja
            sig och att det ger usla pensioner. Det är vad vi vet om sänkta
            löner.
          </note>
          <note>
            Men vi bör ju rimligen ha en högre ambition än så för vilken
            sorts samhälle Sverige ska vara. Det är klart att vi både ska
            få ned arbetslösheten och göra att människor kan försörja sig.
            Man ska kunna vara trygg med att man kan leva rimligt gott och
            försörja sin familj. Det är vår ambition, och vi har lösningarna
            för att nå den.
          </note>
          <note>
            Jag noterar också att ingen här har försvarat förslaget om tillfälliga
            uppehållstillstånd. Ingen har försvarat förslaget att koppla uppehållstillstånd
            till arbete. Den enda ledamot som har talat om det är Maria Ferm
            från Miljöpartiet. Hon har noga och väl underbyggt angripit det
            förslag som Miljöpartiet själva kommer att rösta för här i riksdagen
            om ett tag. Det säger lite om var Miljöpartiet har hamnat i dag.
            Jag tror att jag vet varför ni inte vill försvara det här. Det
            är därför att ni vet att det motverkar etableringen på arbetsmarknaden.
            Det gör att de som har kommit hit är utsatta och utlämnade till
            oseriösa arbetsgivare.
          </note>
          <note>
            Vad handlar det om rent konkret? Ta kvinnan som arbetar i restaurangköket
            och blir utsatt för sexuella närmanden av chefen. Samma chef avgör
            om hon får stanna i Sverige, för om hon går kanske hon inte får
            ett uppehållstillstånd. Hon är i en fullständig beroendeställning.
            Ska vi skapa det medvetet?
          </note>
          <note>
            Vad säger vi till mannen som har fått jobb på en flyttfirma men
            inte får ut hela lönen utan blir blåst på en del av sin lön? Ska
            han våga gå till facket och säga att så här ska det inte gå till
            i Sverige? Nej, han riskerar hela sin framtid genom att göra det.
          </note>
          <note>
            Vi bygger in en fälla, en möjlighet att utnyttja människor i
            en desperat situation, med systemet med tillfälliga uppehållstillstånd
            och kopplingen mellan uppehållstillstånd och arbete.
          </note>
          <note>
            Jag tror att det är därför som det är så tyst i den här kammaren
            om det som ni alla andra partier vet och är för, att det kommer
            att vara uselt för etableringen i Sverige.
          </note>
          <note>
            Det är viktigt att göra rätt, och vi har förslagen för att göra
            det. Nästan ännu viktigare nu är att inte göra fel. Ni är på väg
            att göra fel och kasta ut människor i en oerhörd utsatthet och
            ett beroende av oseriösa arbetsgivare. Ni försvårar deras möjligheter
            att försörja sig själva och bli en del av det svenska samhället.
            Det är hög tid för er att tänka om.
          </note>
          <note>
            (Applåder)
          </note>
          <note type="speaker">
            Anf. 16 JAN BJÖRKLUND (L):
          </note>
          <note>
            Herr talman! Det går alltid att lita på Jonas Sjöstedt. Han har
            alltid samma lösningar på problemen, nämligen höjda skatter och
            höjda trösklar. Men det är inte höjda trösklar in i Sverige, för
            precis som Jonas Sjöstedt sa representerar han ett parti som säger
            nej till de åtstramningar av reglerna för flyktinginvandring till
            Sverige som en stor majoritet står bakom. Han vill i stället att
            vi ska ta emot fler, och det skulle man kunna göra om man var
            beredd att vidta mycket långtgående åtgärder för integration.
            Men hans enda integrationsåtgärd är att höja trösklarna ännu mer
            på arbetsmarkna ­ den.
          </note>
          <note>
            Er politik med en kombination av ytterligare ökat flyktingmottagande
            och höjda trösklar in på arbetsmarknaden leder inte bara till
            utanförskap, som vi nu är på väg mot, utan det skulle leda till
            en social katastrof, Jonas Sjöstedt.
          </note>
          <note>
            Herr talman! Det är ett fattigdomsbevis att landets statsminister
            i den viktigaste debatt som äger rum i vår tid, flyktingdebatten
            om integration, för att få med sig sitt eget parti måste ljuga
            om vad vi andra står för. Det är ingen som föreslår att de som
            har ett jobb ska få sänkt lön. Vi föreslår det inte, och det är
            väl vårt förslag som är det mest konkreta av alla partiers.
          </note>
          <note>
            Vad är det vi föreslår? Vi föreslår att nyanlända de första fem
            åren och ungdomar under 22 års ålder ska kunna få startjobb. Där
            är ingångslönen lägre och beskattningen lägre. Jag ser gärna en
            överenskommelse med parterna, lik överenskommelsen om de nya jobben,
            där vi åtar oss att sänka skatten om de åtar sig att sätta lägre
            startlön. Men om parterna inte gör en sådan överenskommelse kan
            denna kammare och statsmakterna inte frånsäga sitt ansvar. Det
            är precis på samma sätt som Ingvar Carlsson resonerade 1990.
          </note>
          <note>
            Vi överlämnar en mycket stor makt för Sveriges framtid till parterna,
            och det fungerar så länge parterna tar sitt samhällsansvar. Nu
            är den stora utmaningen integration. Vägrar man att ta i den kan
            samhället i övrigt inte abdikera.
          </note>
          <note>
            Jag är naturligtvis kritisk mot LO:s inställning, men samtidigt
            förstår jag den. LO företräder inte hela svenska folket. LO företräder
            sina medlemmar, och de som är medlemmar i LO är de som redan har
            ett jobb. Det är ju då man blir rekryterad in i en fackförening.
            LO har inget ansvar för att de som inte har ett jobb eller som
            nu är på väg till Sverige ska få jobb.
          </note>
          <note>
            Är parterna inte beredda att ta det här ansvaret, med den stora
            makt som riksdagen har givit dem, måste staten agera. Staten kan
            inte abdikera om utanförskapet växer.
          </note>
          <note>
            Herr talman! Regeringen och Stefan Löfven talar om snabbspår
            för människor genom olika utbildningar. Vi tycker att det är bra.
            Med den stora inströmning av flyktingar som nu sker kommer den
            utbyggnad av vuxenutbildning som sker att behövas.
          </note>
          <note>
            Utbildningssatsningar är bra, men det kommer inte att räcka.
            Vi lyckas ju inte ens med alla våra egna ungdomar. Många går inte
            färdigt utan hoppar av gymnasiet. Tanken att alla de som kommer
            hit snabbt skulle kunna ges en studentexamen är naturligtvis inte
            realistisk. Det är därför vi behöver ytterligare åtgärder.
          </note>
          <note>
            Herr talman! Sverige står inför en mycket stor samhällsutmaning
            under kommande år. Det handlar om integration och om att Sverige
            ska hålla samman. Det kräver omtänkande och nytänkande eftersom
            risken är att vi går mot en kraftigt ökad segregation och ett
            kraftigt ökat utanförskap.
          </note>
          <note>
            Sveriges ledstjärna bör vara det som ni socialdemokrater formulerade
            så väl en gång i tiden: Alla ska med.
          </note>
          <note>
            (Applåder)
          </note>
          <note type="speaker">
            Anf. 17 JAKOB FORSSMED (KD):
          </note>
          <note>
            Herr talman! Det är en mycket klargörande debatt. Vi har en regering
            och en statsminister som i praktiken nekar stora grupper av utsatta
            personer tillträde till svensk arbetsmarknad. Man står i vägen
            samtidigt som man viftar med solidaritetsflaggan. Man gör inte
            det man ska för att nå sitt eget jobbmål och verkar ha övergett
            målet om full sysselsättning.
          </note>
          <note>
            Men det måste finnas möjlighet att bygga ett liv i Sverige med
            hopp och framtidstro för nyanlända och unga. Det måste gå även
            om man är ung, även om man har brister i sin utbildning och även
            om man är nyanländ.
          </note>
          <note>
            Jag tror att vi behöver göra flera saker. För det första: Den
            svenska arbetsmarknaden är krävande, och de flesta jobb kräver
            kvalifikationer. Så kommer det att fortsätta vara. Vi behöver
            rusta och utbilda genom hög ­ skola, yrkeshögskola och yrkesvux.
            Vi behöver en bättre skola med fler speciallärare, rätt till komvux
            på gymnasienivå och validering. Vi ska göra rätt saker på ett
            effektivt sätt. Vi måste ha mer fokus på utbildning med kombination
            av yrkesförberedande och språk.
          </note>
          <note>
            Men det räcker inte, så för det andra måste vi ha sänkta trösklar
            med reformer, såsom introduktionsanställningar, som möter det
            som IMF, OECD och andra bedömare pekar på: Det är svårt att komma
            in på grund av höga kvalifikationer och höga ingångslöner.
          </note>
          <note>
            När vi säger 75 procent av kollektivavtalad lön och 25 procent
            utbildning på jobbet säger Stefan Löfven att det är statliga fattiglöner.
            Han har själv denna reform, fast en krångligare variant med 200
            blanketter som myndigheter och fack ska godkänna. Även här får
            man 75 procent av kollektivavtalad lön och 25 procent utbildning.
            Han har dock inte förslag om sänkt skatt för dessa grupper.
          </note>
          <note>
            För det tredje behöver vi öppna upp så att fler vardagsjobb kan
            växa fram. RUT ska breddas och framför allt inkludera tjänster
            som utförs oavlönat vecka efter vecka i svenska hushåll. Momsen
            på reparationer ska sänkas så att arbete kan flyttas från oavlönat
            till avlönat så att fler vardagsjobb kan växa fram och svarta
            jobb bli vita. Någon kan hämta tvätt åt en äldre person eller
            barnfamilj och leverera färdigvikt tvätt att lägga in i garderoben.
            Det ingår inte i RUT i dag.
          </note>
          <note>
            Vi behöver också pröva om vi på olika sätt kan stimulera en återkomst
            av administrativa jobb, som länge rationaliserats bort. Det har
            ofta inneburit att personer som borde göra annat, till exempel
            utveckla högteknologiska produkter, undervisa, lösa brott eller
            vårda patienter, i stället utför administration.
          </note>
          <note>
            För det fjärde behöver vi tidigare insatser i asylprocessen för
            språk, utbildning och jobb.
          </note>
          <note>
            För det femte behöver vi förenkla och rensa i den djungel av
            arbetsmarknadsstöd och program som finns och som ingen arbetsgivare
            har koll på förutom de som ägnar sig åt att maximera subventionen.
            Vi ska fokusera på de stöd som har lyckats bäst, såsom nystartsjobb,
            och slopa dem som har fungerat sämst eller dömts ut. Vi ska ge
            större jobbmöjligheter för personer med funktionsnedsättning och
            för dem som har en lång väg tillbaka.
          </note>
          <note>
            Herr talman! I Kristdemokraternas Sverige jobbar inte alla alltid
            heltid, men alla ska få chansen att jobba 100 procent av sin förmåga.
            Vi vet att skillnaden mellan att överleva och att leva ofta är
            ett arbete. Därför är frågan om jobben så mycket större än arbetsmarknadens
            behov. Det handlar om grundläggande mänskliga behov: att ha en
            plats och vara efterfrågad.
          </note>
          <note>
            Det är dessa grundläggande behov som det är uppenbart att statsminis
            ­ tern saknar en vettig plan för, eller en plan över huvud taget.
            Det är ett av de tydligaste beskeden under denna debatt.
          </note>
          <note>
            (Applåder)
          </note>
          <note type="speaker">
            Anf. 18 Statsminister STEFAN LÖFVEN (S):
          </note>
          <note>
            Herr talman! Låt mig först påminna om det jag sa i mitt öppningsanförande.
            När vi tillträdde tog det sju år för en nyanländ att komma i arbete.
            Det är resultatet av er regeringstid. Det vägrade ni att se, liksom
            ni vägrade att se de sjunkande skolresultaten. Det hade ni inget
            ansvar för heller. Ju mer ni satt vid regeringsmakten, desto mindre
            var det ert ansvar.
          </note>
          <note>
            Nu när ni inte längre sitter vid regeringsmakten får ni förtjänst
            av allt det goda som sker.
          </note>
          <note>
            Den enda slutsatsen av detta är att Sverige mår bäst när ni är
            i opposi ­ tion.
          </note>
          <note>
            (Applåder)
          </note>
          <note>
            Ni prövade högerexperimenten. Ni slösade bort 110 miljarder kronor
            på de så kallade ungdomsarbetsgivaravgifterna för att hjälpa några
            få. Det misslyckades totalt. Nu är ni inne på samma spår igen,
            fast det är allvarligare. Nu ska 1 miljon svenska löntagares löner
            pressas nedåt.
          </note>
          <note>
            Men ni begriper inte den svenska modellen och lönebildningen.
            Det går inte att isolerat ge en grupp lite lägre lön utan att
            det påverkar de andra. Forskningen är tydlig med detta. Ungefär
            25 procent av de lägst avlönade kommer att påverkas och få sänkta
            löner. Det är så lönebildningen fungerar.
          </note>
          <note>
            Dessutom undergräver ni den svenska modellen om politiker ska
            gå in och sätta löner, och det är det ni inte begriper. Ni duger
            inte till att sköta lönebildningen. Lämna det till parterna.
          </note>
          <note>
            Det står er fritt att skälla på LO, men TCO och Saco säger samma
            sak: De vill inte ha någon inblandning av politiker i lönebildningen.
            Det vill ingen forskare eller expert heller. Dra bort det förslaget
            så gör ni Sverige en tjänst.
          </note>
          <note>
            Vi ska rikta insatser till de människor som behöver det. Det
            handlar om snabbspår, utbildning och enklare jobb. Arbetet är
            grunden för den svenska modellen, men löner ska inte sänkas. Människor
            ska leva på sin lön.
          </note>
          <note>
            (Applåder)
          </note>
          <note type="speaker">
            Anf. 19 ANNA KINBERG BATRA (M):
          </note>
          <note>
            Herr talman! Denna debatt har tydligt visat på alternativen i
            svensk politik. Det finns de som hellre pekar finger åt andra
            och lägger sin kraft på att ljuga om sina politiska motståndare
            än på de reformer som krävs för att bryta utanförskapet.
          </note>
          <note>
            Det värsta är inte att det är oartigt och osakligt utan att det
            riskerar att de 800 000 som redan är i utanförskap snart blir
            ännu fler. Utanförskapet måste brytas. Men efter denna debatt
            kan vi konstatera att vi har en statsminister som blundar för
            detta.
          </note>
          <note>
            Det Alliansens fyra partier har visat under debatten är olika
            förslag för att öppna upp arbetsmarknaden för fler och för att
            utveckla politiken för att få fram konkreta reformer så att fler
            kan få sitt första jobb i Sverige.
          </note>
          <note>
            Alla som kan jobba ska jobba. Så bygger vi Sverige tillsammans.
            När människor växer, växer också Sverige. För oss är det inte
            stora, tomma ord vi säger på en lördag. För oss är det verklighet
            som vi vill genomföra med reformer varje dag i regeringsställning.
            Denna debatt visar att vi behöver en annan regering.
          </note>
          <note>
            Det är naivt att tro att flyktingkrisen är över. Samtidigt måste
            vi förbättra integrationen i det svenska samhället. Det behövs
            i skolan, på arbetsmarknaden och i hela samhället.
          </note>
          <note>
            Därför måste arbete löna sig bättre. Fler måste få lära sig jobbet
            på jobbet. Fler måste anstränga sig för att ta det första jobbet.
            Fler måste lära sig mer i den svenska skolan. Och Sverige måste
            ställa frågan från första dagen: Hur kan människor bidra till
            att vi ska fortsätta vara ett av världens allra starkaste samhällen?
          </note>
          <note>
            Gör vi detta med konkreta reformer kan Sverige mer.
          </note>
          <note>
            (Applåder)
          </note>
          <note type="speaker">
            Anf. 20 JIMMIE ÅKESSON (SD):
          </note>
          <note>
            Herr talman! Den vanliga vandringsmyten att det tar sju år för
            en nyanländ att få arbete i Sverige är trams. Det är inte sant.
            Efter sju år är det ungefär hälften som arbetar. Det är inte samma
            sak; det är något helt annat.
          </note>
          <note>
            Herr talman! Gör din plikt, kräv din rätt. Jag menar att i detta
            sammanhang måste vi bygga med både krav och incitament.
          </note>
          <note>
            Kom gärna till Sverige. Du får gärna bo här permanent, men då
            måste du anpassa dig. Du måste lära dig språket, du måste lära
            dig samhället, du måste ta del av samhället och du måste skaffa
            dig en försörjning. Du ska sträva efter att bli svensk. Då kan
            du också få full tillgång till välfärd och offentlig service.
            Man ska kunna kvalificera sig för ett medborgarskap i Sverige.
            Jag menar att det är så vi måste bygga.
          </note>
          <note>
            Verktygen vi ska ge de människor som kommer är validering, utbildning
            i svenska språket, utbildning generellt och samhällsorientering
            och liknande.
          </note>
          <note>
            Faktum är att vi nu i ungefär 20 år har haft en integrationspolitik
            i det här landet. Än så länge har väldigt lite av det fungerat.
            Alltså måste vi tänka nytt. Vi måste utgå från att de som kommer
            till vårt land också själva måste vilja bli en del av samhället.
            Det kan inte bara vara samhällets ansvar att lösa det här, utan
            man måste själv vilja.
          </note>
          <note>
            Det är där, herr talman, vi landar när vi ska summera det här:
            Gör din plikt, och kräv sedan din rätt! Vi ska skapa verktygen,
            vi tillhandahåller verktygen, men ska det här fungera måste också
            de som kommer hit vilja bli en del av det svenska samhället.
          </note>
          <note type="speaker">
            Anf. 21 MARIA FERM (MP):
          </note>
          <note>
            Herr talman! Under dagens debatt har det förts fram flera perspektiv
            och förslag på hur arbetsmarknaden kan komma att inkludera fler.
            Det är en av vår tids stora uppgifter att ge möjligheter för människor
            att skapa sig en framtid i vårt land och på så sätt stärka Sverige
            som land och ta vårt ansvar för människor som flytt krig och förföljelse.
          </note>
          <note>
            Men vi får inte glömma att rasism och främlingsfientlighet fortsatt
            är ett samhällsproblem som begränsar individers möjligheter att
            förverkliga sig själva och känna sig inkluderade i samhället.
            Regeringens satsning på att både motverka och förebygga olika
            former av rasism utgör en central hörnsten i hur vi kan inkludera
            fler människor på den svenska arbetsmarknaden och i samhället
            i stort.
          </note>
          <note>
            Öppenhet mot omvärlden har historiskt sett gynnat Sverige. Sverige
            har växt med människors driftighet, instinkt och förmåga att omsätta
            sina idéer och sina ideal i en vilja att skapa ett bättre liv
            för sig själva, sina nära och samhället i stort. Sveriges ekonomi
            kan växa om vi tar till vara nyanländas kompetenser.
          </note>
          <note>
            Jag vill tacka Liberalerna som tog initiativ till den här debatten
            och även rikta ett tack till alla partier som har medverkat och
            pratat om den här viktiga frågan.
          </note>
          <note type="speaker">
            Anf. 22 ANDERS W JONSSON (C):
          </note>
          <note>
            Herr talman! Jag måste säga att den här debatten har gjort mig
            orolig. I stället för att låta människor jobba sig ur utanförskap
            et är det tydligt att de nyanlända ska förpassa s till bidragssystem
            och väntan. Till den som kommer till det här landet och kanske
            till och med saknar sitt eget skriftspråk är budskapet att du
            ska gå igenom grundskolan, gymnasieskolan och kanske till och
            med högskolan, och först därefter kan du få ett jobb i det här
            landet. Fram till dess ska du leva på bidrag.
          </note>
          <note>
            För oss i Centerpartiet är det självklart att ett jobb alltid
            är bättre än inget jobb alls. D et är bättre att snabbt börja
            jobba än att passiviseras.
          </note>
          <note>
            Herr talman! Jag är orolig. Jag är o rolig över att vi har en
            regering som inte mäktar med att genomföra de reformer som krävs
            för att jobben ska bli fler. D e är så upptagna med att skandera
            om den svenska modellen att de glömmer bort människorna bakom
            den. D eras vilja att försvara systemen gör att människor kommer
            i kläm. Det handlar om tiotusentals människor. N yanlända får
            inte en ärlig chans att bidr a till vår gemensamma välfärd, att
            få kollegor, få en trygg tillvaro och kunna mötas vid kaffeautomaten.
          </note>
          <note>
            Centerpartiets förslag om ingångsjobb kan användas som en murbräcka
            mot arbetsmarknadens höga trösklar. Vi har med oss en lång rad
            expertorgan i detta.
          </note>
          <note>
            Jag vill därför avslutningsvis rikta en uppmaning till regeringen.
            Inför ingångsjobb, och ge de här människor na en chans. Gärna
            utbildning, men först ett jobb. Det är hög tid för handling.
          </note>
          <note>
            (Applåder)
          </note>
          <note type="speaker">
            Anf. 23 JONAS SJÖSTEDT (V):
          </note>
          <note>
            Herr talman! För varje komplicerat samhällsproblem finns det
            en lösning som är enkel, lättbegriplig och helt felaktig – normalt
            Jan Björklunds ståndpunkt i debatten. Så är det även i den här
            diskussionen. Man tror att man kan lösa komplexa samhällsutmaningar
            genom att förstatliga lönepolitiken och tvinga fram lönesänkningar
            för dem som redan tjänar alltför lite. Det är inte en lösning
            på något samhällsproblem.
          </note>
          <note>
            Jan Björklund använder strejkförbudet 1990 som argument. Man
            kan inte använda ett stort misstag som argument för att göra om
            samma misstag igen fast i en annan form. Jag tror att även Socialdemokraterna
            inser att det var ett dåligt förslag. Det var också ett förslag
            som ledde till att vi fällde en socialdemokratisk regering – någonting
            som vi inte brukar göra varje vecka direkt.
          </note>
          <note>
            Vi vill att de som kommer hit ska utbilda sig. Vi vill att de
            ska känna sig hemma i det svenska samhället. De ska få ett arbete,
            och de ska etablera sig.
          </note>
          <note>
            Jag tänker på en av mina riksdagskollegor, vars föräldrar flydde
            hit från diktaturens Iran. De gjorde precis det här. De skaffade
            sig en högskoleutbildning, arbete och bostad, och de fostrade
            sina barn. Ett av dem sitter nu i Sveriges riksdag. Hon sa: Med
            tillfälliga uppehållstillstånd tror jag aldrig att de hade vågat
            söka till högskolan. De hade inte satsat. De hade inte vetat om
            de skulle få vara kvar i Sverige.
          </note>
          <note>
            Jag tycker att det är om det som den här debatten borde handla.
            Om att de som nu är här och är föräldrar till blivande riksdagsledamöter,
            eller vad de nu kommer att göra i framtiden, faktiskt ska känna:
            Här kommer jag att få vara kvar.
          </note>
          <note>
            Det är ett grundläggande misstag att införa tillfälliga uppehållstillstånd
            och att koppla uppehållstillstånden till arbete. Risken är att
            man fastnar i arbeten som inte ger trygghet och utveckling. Risken
            är att man utnyttjas av oseriösa arbetsgivare som har all makt
            över människors framtid. Det är dåligt för etableringen i Sverige.
            Jag önskar att den här debatten mer hade handlat om det.
          </note>
          <note>
            Jag vill tacka både herr talmannen och meddebattörerna för diskussio
            ­ nen.
          </note>
          <note type="speaker">
            Anf. 24 JAN BJÖRKLUND (L):
          </note>
          <note>
            Herr talman! Jag har lyssnat på statsministerns inlägg under
            den här debatten och försökt förstå vad som är regeringens svar
            på hur de här personerna som nu kommer till Sverige i mycket stor
            omfattning och har låg utbildningsnivå, alltså inte de som är
            läkare, ska komma in på arbetsmarknaden.
          </note>
          <note>
            Jag hör ett begrepp som statsministern återkommer till gång på
            gång, och det är moderna beredskapsjobb. Jag undrar varför statsministern
            inte säger traineejobb. Det var ju de som skulle fixa arbetsmarknadens
            problem före valet. 32 000 traineejobb lovade han, men det har
            inte blivit någonting. Det är den största floppen i svensk Amshistoria,
            och konkurrensen är hård om det epitetet, kan jag säga.
          </note>
          <note>
            Nu kallas det alltså moderna beredskapsjobb. Det är såklart samma
            sak; kalla det vad ni vill. Jag ska säga att även de åtgärder
            som de borgerliga partierna vill vidta på det här området, när
            man går in och gör konstgjorda jobb, har svårt att få fäste. Man
            hoppas och önskar att volymerna ska bli mycket större än vad de
            blir. Skälet till det är ofta att det blir för krångligt. Myndigheterna
            talar inte näringslivets och företagens språk, och då struntar
            företagen i det. Det är omgärdat av mängder av regler.
          </note>
          <note>
            Alla vet också att när riksdagen går in med en subvention kan
            det vara tillfälligt och upphöra när nästa budget läggs på bordet
            eller om tre år eller något sådant, och så sitter man där med
            stora kostnader som man har tagit på sig. Det är därför som Amsåtgärder
            och subventioner har svårt att få verkan i verkligheten, oavsett
            om de kallas traineejobb eller beredskapsjobb. Det gäller även
            Alliansens olika åtgärder. För att det ska få effekt behövs riktiga
            villkor på arbetsmarknaden.
          </note>
          <note>
            Ja, statsministern, nu sjunker arbetslösheten. Den sjunker till
            följd av att vi har fört en stabil ekonomisk politik i Sverige
            under lång tid. Den sjunker till följd av konjunkturen. Problemet
            är att de som står allra längst från arbetsmarknaden inte märker
            att arbetslösheten sjunker, utan det är de med god utbildning
            som nu får jobb. Det är naturligtvis bra att de får det, men vi
            riskerar att skapa ett mycket stort utanförskap på grund av den
            situation vi nu befinner oss i. Och, herr statsminister, jobb
            är bättre än bidrag.
          </note>
          <note>
            Jag vill tacka herr talmannen för att riksdagsstyrelsen beviljade
            vår debatt, och jag vill tacka mina meddebattörer.
          </note>
          <note>
            (Applåder)
          </note>
          <note type="speaker">
            Anf. 25 JAKOB FORSSMED (KD):
          </note>
          <note>
            Herr talman! Ser inte statsministern utmaningen med den tudelade
            arbetsmarknaden, hur allt fler i utsatt ställning, ofta utrikes
            födda, inte får en chans att ta sig in på svensk arbetsmarknad?
            Ser han inte risken för ökade arbetslöshetsperioder – långa perioder
            i arbetslöshet som kan föra ett socialt utanförskap i arv? Det
            handlar om barn som under hela uppväxten inte ser sina föräldrar
            gå till jobbet. Jag frågar eftersom Stefan Löfven tydligt här
            i dag säger nej till reformer som just kan ge personer i utsatt
            ställning jobb. I stället får vi inga svar på detta problem.
          </note>
          <note>
            Kristdemokraternas förslag innebär inte att de som har jobb får
            sänkt lön, men vi vill ge unga och nyanlända som inte har jobb
            eller lön chansen att få ett jobb där de lär sig jobbet på jobbet
            till en något lägre ingångslön: 75 procent av kollektivavtalad
            lön, där 25 procent är utbildning och lära-sig-jobbet-på-jobbet-tid.
            Det är vårt förslag.
          </note>
          <note>
            Regeringens eget finanspolitiska råd har koll på forskningen.
            De säger att sådana jobb inte leder till lägre löner eller minskad
            trygghet för dem som har ett jobb. Vi föreslår detta tillsammans
            med reformer för utbildning, för vardagsjobb, för mer av tidigare
            insatser och för bättre arbetsmarknadspolitiska stöd. Då öppnar
            vi de riktiga portarna in i det svenska samhället, till arbetsgemenskap
            och samhällsgemenskap.
          </note>
          <note>
            Detta är vad Kristdemokraterna vill. Det är fortfarande höljt
            i dunkel vad Socialdemokraterna vill, mer än att bevara den svenska
            modellen. Statsministern har nu två minuter på sig att förklara
            varför han står i vägen för reformer som för Sverige mot målet
            om full sysselsättning där alla får chansen.
          </note>
          <note>
            Tack, alla, för denna debatt!
          </note>
          <note>
            (Applåder)
          </note>
          <note type="speaker">
            Anf. 26 Statsminister STEFAN LÖFVEN (S):
          </note>
          <note>
            Herr talman! Till att börja med vänder jag mig till dem som har
            gått upp i debatten och sagt att de inte hör några förslag från
            regeringen. Ni hör ingenting som inte låter som skattesänkningar
            eller sänkta löner! Annat vägrar ni ju att lyssna på. Men jag
            rekommenderar er att läsa protokollet från den här debatten. Då
            kommer ni att se ett antal mycket bra förslag.
          </note>
          <note>
            Jag tackar Jan Björklund för initiativet till debatten. Den har
            varit bra. Den har varit uppfriskande, och den har tydliggjort
            skiljelinjerna i svensk politik och att ni nu inte längre, i diverse
            partier på den borgerliga kanten, försöker etikettera er som arbetarparti.
            Det är väldigt tydligt vad er politik handlar om.
          </note>
          <note>
            Det är tre stora saker som föreslås från den borgerliga kanten.
            Det första är stora skattesänkningar på sammanlagt 64 miljarder
            kronor. Alla förstår vad det kommer att göra med välfärden. Ni
            vill dessutom sänka lönerna för vanliga löntagare, för det är
            vad era förslag kommer att innebära. Ovanpå det driver ni marknadshyror,
            inte minst Liberalerna, vilket direkt skulle innebära höjda hyror.
            Detta är inget som svenska löntagare mår bra av. Det är en sällsynt
            giftig cocktail för svenska löntagare och svensk ekonomi. Det
            slår mot välfärden, och det kommer att slå direkt mot människors
            plånböcker, och därför ska vi undvika det.
          </note>
          <note>
            Mot detta står regeringens politik, vårt alternativ, där vi investerar
            för ett modernt Sverige. Det är en riktig investering där alla
            arbetar och kan leva på sin lön – inte arbetar och tvingas till
            bidrag, som i ert recept. Vi investerar i mer kunskaper, stärkt
            innovationskraft, förnyelse och högre produktivitet, så att det
            svenska näringslivet stärker sin konkurrenskraft och kan hävda
            sig högt upp i värdekedjan. Det är så vi får råd med en välfärd
            som håller hög kvalitet, och därmed kan vi också behålla och utveckla
            en hög levnadsstandard. Detta, mina vänner, är ett Sverige att
            vara stolt över! Vi ska fortsätta utveckla den svenska modellen.
            Vi ska inte avveckla den.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2015/16:110 till näringsutskottet
          </note>
          <note>
            2015/16:121 till konstitutionsutskottet
          </note>
          <note>
            2015/16:123 och 124 till näringsutskottet
          </note>
          <note>
            2015/16:128 till arbetsmarknadsutskottet
          </note>
          <note>
            2015/16:129 till finansutskottet
          </note>
          <note>
            2015/16:132 till kulturutskottet
          </note>
          <note>
            2015/16:134 till utbildningsutskottet
          </note>
          <note>
            Skrivelse
          </note>
          <note>
            2015/16:103 till konstitutionsutskottet
          </note>
          <note>
            EU-dokument
          </note>
          <note>
            KOM(2016) 106 och KOM(2016) 107 till civilutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 10 maj .
          </note>
          <note>
            § 3 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialutskottets betänkande
          </note>
          <note>
            2015/16:SoU6 Socialtjänstfrågor
          </note>
          <note>
            Utbildningsutskottets betänkande
          </note>
          <note>
            2015/16:UbU7 Avtal med konsortiet för europeisk forskningsinfrastruktur
            European Spallation Source Eric
          </note>
          <note>
            Kulturutskottets betänkande
          </note>
          <note>
            2015/16:KrU6 Civila samhället
          </note>
          <note>
            Skatteutskottets betänkande
          </note>
          <note>
            2015/16:SkU19 Mervärdesskatt
          </note>
          <note>
            § 4 Genomförande av mätinstrumentdirektivet och direktivet om
            icke-automatiska vågar
          </note>
          <note>
            Näringsutskottets betänkande 2015/16:NU11
          </note>
          <note>
            Genomförande av mätinstrumentdirektivet och direktivet om icke-automatiska
            vågar (prop. 2015/16:91)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 10 .)
          </note>
          <note>
            § 5 Integration
          </note>
          <note>
            Arbetsmarknadsutskottets betänkande 2015/16:AU6
          </note>
          <note>
            Integration (skr. 2015/16:58)
          </note>
          <note>
            föredrogs.
          </note>
          <note type="speaker">
            Anf. 27 HANIF BALI (M):
          </note>
          <note>
            Herr talman! Jag vill börja med att yrka b ifall till våra reservationer
            1 och 6, alltså både den alliansgemensamma och Moderaternas.
          </note>
          <note>
            Vi ska behandla ett motionsbetänkande gällande integrationspolitik
            med flera motioner, både från Alliansen och regeringspartierna.
            Självklart är det avslag som yrkas på resterande motioner.
          </note>
          <note>
            Det har funnits en berättelse om hopplöshet i Sverige. Det talas
            om en utveckling vi inte kan påverka och att Sverige står inför
            stora sociala problem.
          </note>
          <note>
            Det går inte att förneka att vi står inför utmaningar – de facto
            är det nästan förminskande att kalla det för utmaningar, för det
            är stora problem Sverige står inför, och de är inte lättlösta.
            Det handlar om stora grupper människor som behöver utbildning.
            De behöver ganska omfattande utbildningsinsatser, något som vi
            historiskt aldrig varit med om.
          </note>
          <note>
            Vi är vana vid att utbildningsnivåerna höjs i iteration, generation
            efter generation. Men nu handlar det om att höja utbildningsnivån
            för stora grupper av människor som har en utbildningsnivå vi inte
            har haft i Sverige på ungefär 100 år. Det handlar om analfabeter.
          </note>
          <note>
            Ungefär 30 procent av de m som är inskrivna på Arbetsförmedlingen
            har sex års grundskola eller lägre, och i denna siffra är inte
            den senaste höstens migration medräknad. Ungefär 50 procent har
            nioårig grundskola eller lägre som utbildningsbakgrund. Bland
            kvinnor har den största andelen kvinnor inskrivna i etableringsreformen
            aldrig förvärvsarbetat någon gång i hela sitt liv. Att kalla det
            för en utmaning är en underdrift – det är ett jättestort problem
            som Sverige i modern tid inte har haft erfarenhet av att hantera.
          </note>
          <note>
            Däremot går det att se längre tillbaka i tiden och titta på hur
            Sverige idkade fattigdomsbekämpning då. Man började främst med
            barnen, med skolplikt för barn. Det var förmodligen en av de viktigaste
            reformerna för att få människor ur fattigdom. Då, precis som nu,
            fanns det normer, kulturer och hävd som höll barnen kvar på gården.
            Men vi var modiga och sa ifrån. Vi ställde tydliga krav, och barnen
            gick till skolan. Kanske var det på individuell nivå jobbigt för
            barnet eller föräldrarna, men i slutändan var det till gagn för
            samhället.
          </note>
          <note>
            Samma utgångspunkt måste vi ha i integrationspolitiken. Det går
            inte att mäta enbart på individuell nivå, utan man måste även
            mäta på makronivå. Det går inte att enbart titta på första generationens
            svårigheter, utan man måste även se om andra generationen har
            nytta av den första genera ­ tionens strävanden.
          </note>
          <note>
            Jag tycker att den diskussion som har varit när det gäller ingångslöner
            på svensk arbetsmarknad har förts på ett ganska ensidigt sätt
            av de olika parterna.
          </note>
          <note>
            Först och främst behöver vi göra det lättare för människor att
            komma i arbete. Det går inte att komma ifrån. Du kan inte höja
            utbildningsnivån för så här många människor i så många olika åldrar
            till en sådan nivå att de kvalificerar sig direkt in på svensk
            arbetsmarknad. Du kan inte göra det på så pass stor och bred basis
            att du får den höjning av sysselsättningsgrad som krävs.
          </note>
          <note>
            Joakim Ruist gjorde en ekonomisk uträkning för Finansdepartementet.
            I den beräkningen var det väldigt tydligt. Om vi höjer sysselsättningsgraden
            för utrikesfödda, för invandrare, med 10 procentenheter – det
            är en radikal höjning – skulle vi nå, så att säga, statsfinansiellt
            break-even om 50 år.
          </note>
          <note>
            Det är nog att förminska det att kalla det för en utmaning. Om
            vi ska göra så att det är en tioprocentig sysselsättningsnivå
            för de här människor ­ na måste vi höja utbildningsnivåerna otroligt
            mycket för grupper som aldrig har utbildats tidigare eller som
            har en väldigt svag utbildningsbakgrund. Det är en utbildningsresa
            de ska göra i det vuxna livet. Det vet vi är mycket svårare.
          </note>
          <note>
            Självklart behöver vi utbildningar. Vi behöver utbilda alla efter
            vår bästa förmåga. Men du kommer inte ifrån att du även måste
            göra det lättare för dessa människor att komma in i arbete. De
            ska kunna ta jobb trots sin lägre produktivitet. Vi vet nämligen
            att en stor del av ens produktivitetsutveckling i Sverige sker
            på arbetsplatser. Det är på jobbet man lär sig nya metoder och
            modeller. Man lär sig normer. Man lär sig arbetsmetodik. Det är
            därför det är viktigt att se till att fler får tillgång till arbete
            och kan göra den produktivitetsresan trots att de har en svag
            utbildningsbakgrund. Det kommer vi inte ifrån.
          </note>
          <note>
            Här blir det väldigt tydligt med Socialdemokraternas modell.
            De tror inte på detta. Jo, det gör de, för när LO gör detta är
            det okej. När LO endast erbjuder löner på 13 000 kronor i månaden
            för sina lärlingar, just för att de ska höja sin produktivitet
            på arbetsplatser, är det okej. Trots att de inte får lägre hyra
            för att de är lärlingar och trots att de inte får billigare mat
            för att de är lärlingar är det okej att ge dem 13 000 kronor.
            Principen är väldigt enkel: Du betalar inte lön för utbildning.
            Det är en rimlig princip som vi har i Sverige.
          </note>
          <note>
            Detsamma måste väl få gälla för många av de nyanlända eller ungdomar
            som finns i Sverige. Låt oss säga att man tar ett jobb som man
            inte kan fullt ut. Man vill lära sig det på plats och vill höja
            sin produktivitet på arbetsplatsen. Då måste man väl kunna få
            göra det och inte få lön för den tiden man lär sig. Det är exakt
            samma princip som LO självt framför i sin argumentation.
          </note>
          <note>
            Därutöver anser vi i Moderaterna att de lönestöd och så vidare
            som finns är alltför krångliga. De är i stor utsträckning ineffektiva.
            Vi vet att vissa bidragsformer eller stöd är så pass komplexa
            att trots att de är väldigt generösa drar sig arbetsgivare för
            att använda dem. De är helt enkelt för krångliga. De kräver väldigt
            stor handpåläggning av arbetsförmedling etcetera.
          </note>
          <note>
            En mer effektiv form av sådana stöd är till exempel nystartsjobben,
            som ges till dem som varit arbetslösa efter en viss tid. Det har
            av IFAU:s utvärderingar visat sig vara en av de mer effektiva
            formerna av anställningsstöd. Beviset är kanske att Socialdemokraterna
            väljer att behålla detta anställningsstöd.
          </note>
          <note>
            Nystartsjobben är en modell man kan bygga ut. Man kan egentligen
            slå ihop stora delar av de bidragsstöd vi har till arbetsgivare
            med detta för att det ska bli enklare och rimligare. Det kan bygga
            på att man får sänkt skatt i stället för direkta bidrag och så
            vidare. Det är en mycket rimligare modell.
          </note>
          <note>
            Vi i Alliansen har ett förslag på hur man i alla fall på kort
            sikt kan göra instegsjobben lite mer rimliga, tills vi kanske
            kan få på plats en mer genomgripande översyn av de här anställningsstöden.
            Till exempel är poäng ­ en med detta väldigt god. Var är det vi
            lär oss tala svenska? Jo, det är på arbetsplatser och det är tillsammans
            med andra svenskar. Man lär sig inte bra svenska på en sfi-bänk.
            Jag pluggade tyska i sju år i svenska skolan, och jag är inte
            gångbar på tysk arbetsmarknad. Men om jag hade varit något halvår
            i Tyskland hade förmodligen mitt språk blivit mycket bättre. Varför
            ska inte denna enkla princip också gälla nyanlända?
          </note>
          <note>
            Det är klart att man ska kunna kombinera till exempel en språkpraktik
            eller ett arbete med utbildning. Varför ska denna utbildning endast
            vara på sfi? Varför kan man inte göra detta när man pluggar matematik
            på komvux? Varför ska man inte kunna göra det när man till exempel
            pluggar svenska B på komvux?
          </note>
          <note>
            Här ser vi väldigt tydligt att vi i Alliansen har gått ihop och
            föreslår denna förändring , medan de rödgröna partierna är emot
            detta. Det är beklagligt, för det hade varit en rimligare modell
            än vad vi har i dag när det är begränsat enbart till sfi.
          </note>
          <note>
            Det var våra yrkanden och våra motiveringar i dagens debatt.
            Jag hoppas att debatten blir intressant. Det blir spännande att
            äntligen höra vad de rödgröna har att komma med på detta politikområde,
            för än så länge har vi hört väldigt lite.
          </note>
          <note>
            (Applåder)
          </note>
          <note type="speaker">
            Anf. 28 PAULA BIELER (SD):
          </note>
          <note>
            Herr talman! Åtminstone en del av oss, om inte alla, har suttit
            i kammaren i snart två timmar och lyssnat på en debatt. Den skulle
            handla om vägen in på arbetsmarknaden, men den handlade i princip
            om det som många av mina kollegor vill diskutera även i denna
            debatt, nämligen om hur p ersoner som nyligen har anlänt till
            Sverige och beviljats uppehållstillstånd här ska komma in på den
            svenska arbetsmarknaden. Det kallas i vanligt tal ofta för integration.
            Det är något som jag och mitt parti underkänner som definition
            av vad integration eller segregeringsbrytande egentligen är.
          </note>
          <note>
            Jag har fört anteckningar under morgonens debatt. Jag tänkte
            börja lite grann med det som kom upp mot slutet. Det sas i debatten:
            Trösklar skapar segregation. Det är ganska talande, för det visar
            väldigt tydligt vad som har gått snett på det här området.
          </note>
          <note>
            Självfallet är det så: Ju svårare det är att komma in på en arbetsmarknad
            och ju mer regelverk och byråkrati det finns som upplevs som besvärande
            , desto längre tid tar det att söka sig in i samhället. Men segregation
            handlar om många fler aspekter än hur lätt eller svårt det är
            att komma in på arbetsmarknaden.
          </note>
          <note>
            Segregation löser man inte genom låtsasjobb eller genom att människor
            eventuellt kan försörja sig själva till en viss del. Segregation
            löser man inte genom att alla har ett jobb, om jobben är i olika
            sektorer och med olika villkor och om människor inte möter personer
            med annan bakgrund eller ser samhället som helhet.
          </note>
          <note>
            För någon vecka sedan såg jag en interaktiv karta över USA, som
            ofta brukar lyftas fram som ett bra exempel på hur mångfald fungerar,
            inte minst av de borgerliga partierna och deras vänner, som pratar
            om just exempelvis sänkta trösklar och låga löner som ingång.
            På kartan hade man markerat, i olika färger, varenda enskild medborgare
            efter personens bakgrund och etnicitet. Det var ett oerhört segregerat
            samhälle som växte fram. Det var oerhört tydligt. Det räcker inte
            med att ha någon form av sysselsättning och det räcker inte med
            låga löner och andra ingångsvillkor för att det ska vara ett samhälle
            där vi inte delas upp, där vi bryter segregationen. Det räcker
            inte på långa vägar.
          </note>
          <note>
            Herr talman! En annan nyhet som skymtade förbi för någon vecka
            sedan var en undersökning som hade gjorts vid Södertörns högskola.
            Den presenterades som att sverigedemokrater har en negativ människosyn.
            Om man tittar på frågeställningen kan man kanske se att undersökningen
            som sådan inte var helt felaktig. Men vad innebär ”negativ människosyn”?
            I det här sammanhanget innebär det att vi inte alltid tror att
            människor alltid vill andra gott och alltid gör sitt bästa i alla
            lägen. Det innebär att vi, till skillnad från övriga partier,
            inte har en lika naiv syn på vilken politik vi ska bygga eftersom
            vi också ser vilka ovälkomna konsekvenser det kan bli.
          </note>
          <note>
            Vägen till helvetet kantas av goda intentioner. Jag tror att
            jag har sagt det någon gång tidigare i den här kammaren, och det
            är verkligen så. Integrationspolitiken har under alldeles för
            lång tid byggt på goda intentio ­ ner. Det har skapat många hål,
            många tomrum som har utnyttjats och som har fått direkt kontraproduktiv
            effekt.
          </note>
          <note>
            Det är väldigt slående att se och höra, under en debatt som den
            förra, vilken otroligt passiverad syn de övriga partierna har
            på dem som kommer till vårt land: Det är vårt ansvar att släppa
            in dem i samhället. Själva bär de inget eget ansvar. Det är vårt
            fel om personer hamnar i utanförskap.
          </note>
          <note>
            Ibland är det absolut så. Det finns problem i vårt samhälle.
            Det finns problem i våra system. Men i grund och botten måste
            vi se till att skapa förutsättningar och möjligheter så att de
            enskilda individerna kan göra vad de vill, ta sig dit de vill
            och förverkliga sig själva och sina drömmar.
          </note>
          <note>
            Dit kommer man inte genom subventionerade särlösningar. Dit kommer
            man inte genom att behandla människor som anlänt till vårt land
            som offer, som några vi ska ta hand om.
          </note>
          <note>
            Herr talman! I vår reservation och i den föregående debatten,
            där min partiledare föredömligt förde fram vår syn på integrationspolitik
            och samhällsbygge, trycker vi på just detta, att det handlar om
            betydligt mer än en plats på arbetsmarknaden. Jag har ett erkännande
            att göra: Jag är inte politiker i första hand för att se över
            vilka som har jobb och vilka som inte har jobb, trots att jag
            sitter i arbetsmarknadsutskottet. Jag tror att ett samhällsbygge
            handlar om så oerhört mycket mer än så.
          </note>
          <note>
            Jag har själv sett och själv upplevt via mina kontakter och min
            bakgrund vad det innebär att inte känna sig hemma, vad det innebär
            att känna en rotlöshet, vad det innebär att hamna utanför på riktigt.
            Det är oerhört mycket mer än att inte kunna försörja sig. Det
            är att känna sig borttappad och förvirrad, att känna att någonting
            saknas inom en.
          </note>
          <note>
            Det åskådliggjordes ganska tydligt att många känner till detta,
            exempelvis i melodifestivalen när vi fick höra vår nationalsång
            ändras och i diskussionen kring detta där det motiverades med
            att det var ett statement som handlade om hur viktigt det är att
            säkerställa att alla känner att deras bakgrund är med, att deras
            bakgrund är giltig, att ens rötter och varifrån man kommer är
            någonting man bär med sig.
          </note>
          <note>
            Självfallet är det så. Jag är övertygad om att det är en del
            av det mänskliga behovet att känna kontakt med sina rötter. Det
            är mer än att bara bo och verka här och nu och bara blicka framåt.
            Vi har ett behov av vår historia.
          </note>
          <note>
            Men det man ofta glömmer bort är att detta såklart även gäller
            för vårt samhälle och för dem som har sin historia och sin bakgrund
            här, alldeles oavsett om det är en historia eller bakgrund de
            facto, eller för att man faktiskt har tagit den till sig. När
            jag pratar om Sveriges historia ser jag det som min historia,
            alldeles oavsett om mina föräldrar och deras föräldrar bodde i
            Sverige eller inte. Det gjorde de inte, i alla fall inte hela
            sitt liv om jag pratar om mina föräldrar och inte alls om jag
            går längre tillbaka.
          </note>
          <note>
            Det är också därför som vi i vår reservation 2, som jag för övrigt
            yrkar bifall till, talar om vikten av att vi när vi lyfter fram
            etablering och diskuterar segregationsbrytande måste tala om annat
            än etablering på arbetsmarknaden och mer än bara för dem som precis
            har kommit hit. Den segregation och de klyftor som finns i vårt
            samhälle skapar nämligen mänskligt lidande, splittrar vårt land
            och skapar en otrygghet.
          </note>
          <note>
            Vi måste fokusera på att faktiskt erkänna vår historia och vår
            kultur, välkomna andra in och göra det möjligt för dem att veta
            vad som är det nya hemlandet. Vad är mitt hemland över huvud taget?
            Det kanske inte är mitt nya, utan det som alltid har varit mitt
            hemland.
          </note>
          <note>
            Det här har vi tyvärr tappat bort. Jag brukar ofta hänvisa till
            en diskus ­ sion jag hade på ett seminarium under lärarutbildningen,
            där jag hörde mina studentkollegor i gruppen bredvid diskutera
            just vad som är svensk kultur och svensk historia. Där var det
            en tjej, för övrigt med utländsk bakgrund – min erfarenhet är
            att det ofta är personer med utländsk bakgrund som ser problematiken
            att vi har glömt bort och tagit det för givet här hem ­ ma – som
            lyfte fram just frågan att om vi ens ställer frågan om vad som
            är svenskt, då har vi väl ändå tappat någonting? Då har väl något
            gått förlorat?
          </note>
          <note>
            Herr talman! Precis så är det. När vi inte längre står upp för
            vårt land, vår historia, vår kultur, våra seder, när vi inte längre
            känner oss själva, ja, då tappar vi något för oss själva och då
            tappar vi också förmågan att bjuda in andra till vårt samhälle.
            Då skapar vi segregation. När vi bygger politik på snabba lösningar,
            på att se på en person, räkna efter hur länge han har befunnit
            sig i landet och säga att du kan få subventionerad lön, men du
            kan inte få det för du har varit här för länge – då skapar vi
            motsättningar. Då splittrar vi vårt samhälle. Då segregerar vi
            vårt land.
          </note>
          <note>
            När vi blundar för att det skapas arbetsplatser där de enda som
            arbetar är de som kan få de här subventionerna, eftersom arbetsgivaren
            bygger hela sin praktik på det, då är det ingen integration som
            sker om någon blir anställd, för då är man fortfarande segregerad.
            Då är det en särskild låglöneklass som har byggts upp, eller en
            subventionsklass om vi nu hellre vill låtsas att en subvention
            på något sätt inte är ett bidrag. Man kommer fortfarande inte
            in i samhället.
          </note>
          <note>
            Det finns mycket att säga om det här området. Mitt anförande
            kanske låter något förvirrat, men det är just därför att jag har
            så svårt att bestämma mig för vad jag vill ta upp. Om vi läser
            igenom både proposition och betänkande ser vi hur man skryter
            med exempelvis samlingen Sverige tillsammans som hölls. Det var
            ju fantastiskt. Jag var där. Man sjöng tillsammans. Men det var
            ingen riktig insikt om läget.
          </note>
          <note>
            Det finns citat om att mottagandet just nu minskar i Sverige
            , och det kanske underlättar. Men det här har ju skrivits mitt
            under vintern. Då har det alltid minskat. Situationen nere i Grekland
            just nu är att det ökar igen. Vi är på väg mot samma siffror som
            förra året, och även om vi inte når samma siffror, fast Migrationsverkets
            prognos tyder på uppemot 140 000 och de har dessutom ofta överträffats,
            så är det ett historiskt större mottagande än under väldigt, väldigt
            lång tid.
          </note>
          <note>
            Och här diskuterar man som om alla ska in på arbetsmarknaden
            så snabbt som möjligt. Alla till buds stående medel ska användas
            – subventio ­ ner, bidrag – samtidigt som man pratar om att 80
            000 ska avvisas, sam ­ tidigt som man säger emot sig själv i varenda
            mening.
          </note>
          <note>
            För mig är det alldeles självklart: Vi måste bygga Sverige utifrån
            Sverige. Vi måste välkomna personer in i vårt land. Vi måste erkänna
            det samhälle vi har, det värde som finns i vårt unika samhällsbygge.
            Vi måste se hur det kan öppnas upp för dem som faktiskt vill bli
            en del av vårt Sverige, inte hur vi ska lappa och laga ett system
            som totalt har havererat.
          </note>
          <note type="speaker">
            Anf. 29 HANIF BALI (M) replik:
          </note>
          <note>
            Herr talman! Jag tänkte försöka fokusera lite på vad Paula Bieler
            sa. Hon hade några poänger om att integration innebär långt mer
            än bara ekonomisk sådan, nämligen att det är en social process
            att bli svensk och bli en del av det svenska samhället. Det stämmer.
          </note>
          <note>
            Här blir den klassiska vänster – höger-konflikten en fråga om
            vad staten kan uppnå. Vad är statens uppgift? Det är här det inte
            går ihop. Med tanke på effektiviteten i andra åtgärder som vidtas
            av staten vore ett statligt program för att försvenska människor
            förmodligen det mest ineffektiva program som någonsin skulle implementeras.
            Först och främst finns inte några vetenskapliga modeller för att
            lyckas. Det är ett socialt projekt, det vill säga genom att socialisera
            med andra svenskar blir man svensk.
          </note>
          <note>
            Här blir det svårare i frågan om ekonomisk integration. Förvisso
            kan du bli ekonomiskt integrerad men fortfarande leva segregerat.
            Det är fullt möjligt. Däremot är det nästan omöjligt att vara
            ekonomiskt segregerad och samtidigt försöka integrera sig själv
            socialt. Det är jättesvårt om du inte har råd att bosätta dig
            där svenskar bor eller om du inte har råd att betala de omkostnader
            som finns för att till exempel skicka ditt barn till en annan
            skola. Alla dessa saker kräver en ekonomisk integration.
          </note>
          <note>
            Det handlar om ekonomisk integration, särskilt i ett land som
            Sverige som har den största andelen arbetande människor i världen.
            Särskilt om vi tittar på ”pursvenskar” pratar vi om en sysselsättningsgrad
            på upp till 95 procent. Det är på arbetsplatserna svenskarna befinner
            sig. Var är det man ska socialiseras med svenskarna om det inte
            är på arbetsplatsen?
          </note>
          <note type="speaker">
            Anf. 30 PAULA BIELER (SD) replik:
          </note>
          <note>
            Herr talman! Vi har haft den här diskussionen i olika forum,
            alltifrån nätdebatter till här i kammaren.
          </note>
          <note>
            Först och främst måste jag få säga emot lite grann. Frågan om
            ekonomisk integration är inte alltid ett krav. Jag har inte under
            hela min livstid levt i en familj med god ekonomisk integration
            i samhället, men det finns faktiskt möjligheter att träffa representanter
            för det svenska samhället ändå – bevisligen.
          </note>
          <note>
            Men det är absolut så att arbetet är en stor och viktig del i
            våra liv. Det är oftast där man träffar kollegor och socialiserar.
            Det jag vänder mig mot är att den politik som har förts, med de
            subventionerade särlösningarna och säranställningarna, har skapat
            en segregerad arbetsmarknad. Det är en marknad för låtsasjobb.
            Det är inte längre som när mina föräldrar kom hit. Pappa jobbade
            på Volvofabriken sida vid sida med svenskar, lärde sig svenska
            och kom in i samhället genom jobbet.
          </note>
          <note>
            Nu finns särskilda branscher. Vi ser en tydlig uppdelning av
            den svenska arbetsmarknaden. Vi ser att det har satts i system
            hos arbetsgivare att använda de subventionerade bidragen för att
            ha nyanlända hos sig ett tag. Sedan går det vidare till nästa.
          </note>
          <note>
            Resultaten av satsningarna är näst intill obefintliga. Det är
            11 procent för något subventionsstöd. 7 procent har via instegsjobb
            kommit in på den reguljära arbetsmarknaden efter ett halvår. Miljarder
            har satsats på att få in personer på arbetsmarknaden, som det
            heter, men det har varit en låtsasmarknad. De har inte kommit
            in på arbetsmarknaden eftersom man har byggt system där nyanlända
            jobbar med nyanlända för en billig penning och där staten betalar.
            Då möter de inte det svenska samhället , utan de utnyttjas i stället.
            Det är inte detta Sverige jag vill bygga.
          </note>
          <note type="speaker">
            Anf. 31 HANIF BALI (M) replik:
          </note>
          <note>
            Herr talman! Om du kommer som nyanländ och får en subventionerad
            anställning för att lära dig svenska på en arbetsplats är det
            en poäng att inte hamna tillsammans med landsmän.
          </note>
          <note>
            Min hemkommun Solna har kravet i språkpraktiken att det inte
            får finnas landsmän där du ska arbeta. Det leder till en fantastisk
            språkutveck ­ ling. Det är ett sätt att lösa problemet.
          </note>
          <note>
            Paula Bieler har en poäng i att vissa subventionsformer är otroligt
            ineffektiva. Snarare är de så pass ineffektiva att de inte används.
            De kostar inte miljarder eftersom de är för krångliga att använda.
            De ger inte någon påverkan på arbetsmarknaden i och med att det
            är så få som nyttjar dem.
          </note>
          <note>
            Men låt oss titta på de lite effektivare formerna, till exempel
            nystartsjobben. Där går en stor andel vidare till arbete. Det
            är ett bidrag som ges till både inrikes födda och utrikes födda,
            vare sig du är invandrad eller inte invandrad. De får en god effekt.
            Det finns poänger med sådana subventio ­ ner, särskilt genom att
            utflödet rimligtvis är stort jämfört med alla andra jämförbara
            åtgärder som staten har sysslat med.
          </note>
          <note>
            Däremot blir jag tveksam till Paula Bielers alternativ. Vad blir
            alternativet?
          </note>
          <note>
            Nu har gränserna stängts. Allt är relativt när man pratar med
            Sverigedemokraterna. Nu har volymerna sänkts, och regeringen har
            utlovat att man ska fortsätta. Låt oss säga att regeringen håller
            fast och lyckas. Vad vill Paula Bieler då göra för att människor
            ska hamna i arbete?
          </note>
          <note type="speaker">
            Anf. 32 PAULA BIELER (SD) replik:
          </note>
          <note>
            Herr talman! Tack för frågan!
          </note>
          <note>
            Ja, det finns nystartsjobb, och många går vidare. Det är fortfarande
            en majoritet som inte kommer in på den reguljära arbetsmarknaden.
            Dess ­ utom har nystartsjobben fått kritik bland annat för att
            många som har kom ­ mit in på arbetsmarknaden antagligen skulle
            ha kommit in ändå. Men pre ­ cis som Hanif Bali sa är det en satsning
            som vänder sig till flera, vilket kanske är en av anledningarna
            till att den funkar något bättre. I nystarts ­ jobben ser man
            mer till den enskildes situation.
          </note>
          <note>
            Vi har inte varit emot den principen. Det vi vänder oss mot är
            särlösningar där invandrare behandlas som en grupp, framför allt
            nyanlända. Man glömmer ofta bort gammalanlända. Jag hörde att
            även Maria Ferm har börjat använda uttrycket. Jag tror att jag
            har sagt det tidigare och säkert även andra.
          </note>
          <note>
            Vad vill Sverigedemokraterna göra? Vi tänker inte lova någon
            quickfix. Precis som jag har sagt så många gånger förut finns
            det ingen quickfix. Det man måste göra är att se på hur Sverige
            byggdes starkt förut och hur generellt en mer levande och bättre
            arbetsmarknad skapas – och satsa på den sortens åtgärder. Det
            är därför vi, som det så ofta klagas på, inte har särskilda integrationsprogram
            med särlösningar. Vi trycker tydligt och starkt på att de satsningarna
            finns på andra områden.
          </note>
          <note>
            Vi pratar småföretagares villkor, att skapa möjligheter till
            fler riktiga jobb genom att göra det lättare för små företag att
            växa till medelstora och större företag. Vi talar om lärlingsanställningar.
            Vi var ett av de första partierna, om inte det först a partiet,
            i kammaren att prata om lärlingar som en enskild anställningsform.
            Det är en utmärkt valideringsmöjlighet för den som i praktiken
            vill visa vad man kan för att komma in på arbetsmarknaden. Man
            kan också lära sig och komplettera på jobbet.
          </note>
          <note>
            Det här är den politik vi har talat om i flera år som ni försöker
            paketera som er egen och ny. Det kommer att ta tid, men det är
            så man bygger Sverige.
          </note>
          <note type="speaker">
            Anf. 33 FREDRIK CHRISTENSSON (C):
          </note>
          <note>
            Herr talman! Jag skulle vilja börja med att yrka bifall till
            Centerpartiets reservation nr 3 och även den alliansgemensamma
            reservationen nr 6.
          </note>
          <note>
            Precis som har lyfts fram i den tidiga morgondebatten mellan
            partiledarna och inledningsvis i den här debatten har Sverige
            en stor utmaning i att få människor att komma i arbete. Det är
            helt avgörande att få möjlighet att komma i arbete, få egen försörjning
            och framför allt komma in i vår samhällsgemenskap.
          </note>
          <note>
            Det finns stora utmaningar på arbetsmarknaden. Vi ser en stor
            tudelning mellan de människor som i dag har ett arbete och de
            som inte har ett arbete. Det är helt avgörande att få bukt med.
          </note>
          <note>
            I fråga om integrationen har Sverige under lång tid inte varit
            tillräckligt bra. I dag tar det mellan sju och tio år från mottagande
            till att hälften av de nyanlända kommer i arbete. I Sverige är
            sysselsättningsgraden bland de nyanlända 16 procentenheter lägre
            än i Europa, och Sverige är sämst i klassen. Det visar på behovet
            av rejäla reformer från Sveriges sida.
          </note>
          <note>
            Centerpartiet vill se en rad reformer för att förbättra arbetsmarknaden
            så att fler människor kan få in en fot på arbetsmarknaden. Vi
            vill ge dem en möjlighet att visa upp sig, få erfarenheter och
            egen försörjning.
          </note>
          <note>
            Regeringspartierna fokuserar ofta på utbildning och matchning.
            Det är otroligt viktigt. Jag delar uppfattningen i många av förslagen
            som är kopplade till validering och matchning. Centerpartiet vill
            i flera lägen gå ännu längre. I fråga om matchning har Arbetsförmedlingen
            under lång tid inte fungerat. Synen måste förändras till exempel
            med hjälp av en jobbfixarpeng.
          </note>
          <note>
            I fråga om utbildning finns en rad bristyrken där branschen och
            företagen skriker efter arbetskraft men inte har möjlighet att
            anställa.
          </note>
          <note>
            Där är det oerhört viktigt med yrkesutbildningar, både yrkeshögskola
            och yrkesvuxutbildningar men också specialiserade branschskolor
            i de ganska smala branscher som har ett stort behov men kanske
            inte har möjlighet att anordna utbildningar på det lokala planet.
            Det tror jag är helt avgörande.
          </note>
          <note>
            Men det behövs fler åtgärder än bara utbildning och matchning
            även om det är oerhört viktigt. Det är därför Centerpartiet har
            föreslagit ett antal förenklingar kopplade till både ingångsföretag
            och ingångsjobb.
          </note>
          <note>
            Ingångsföretag är ju en möjlighet för unga men också nyanlända
            att på ett enkelt sätt starta ett företag och driva en verksamhet
            i begränsad omfattning för att sedan kunna växla upp till en annan
            bolagsform. Det tror vi skulle vara väldigt framgångsrikt.
          </note>
          <note>
            Ingångsjobb var en stor del av den förra debatten. Vi är beredda
            att sänka arbetsgivaravgiften men också inkomstskatterna om parterna
            kommer överens om att införa så kallade ingångsjobb för nyanlända.
            Det är oerhört viktigt att också parterna tar sitt ansvar för
            att fler människor ska komma in på arbetsmarknaden.
          </note>
          <note>
            Det behövs också andra förslag. Vi har under vintern presenterat
            förslag om att man ska kunna få arbeta från dag ett när man kommer
            till Sverige. I dag är det så att om man som nyanländ ska börja
            arbeta måste man söka tillstånd hos Migrationsverket för att få
            arbeta. Det tycker vi är orimligt. I stället borde det vara självklart
            att grundförutsättningarna är att man faktiskt ska få arbeta från
            den dag man kommer till Sverige – även under tiden man söker uppehållstillstånd.
          </note>
          <note>
            Det behövs också regelförenklingar i de olika systemen kopplade
            till de subventionerade anställningarna. Det är ett av förslagen
            som Alliansen gemensamt lagt fram som är kopplade till instegsjobben.
            Vi behöver förenklingar och förbättringar av dessa så att de kan
            komma fler till del. Det är ofta det som företagen lyfter fram
            – de undrar varför man inte använder de anställningsformerna.
            Det är ju för att det oftast är för krångligt och för svårt.
          </note>
          <note>
            Utöver förändringarna på arbetsmarknaden ser vi, vilket också
            tas upp i betänkandet, att det behövs förändringar i både mottagningssystemet
            och etableringsuppdraget. Där vill Centerpartiet se en ”närodlad”
            integration, där vi i större utsträckning låter kommuner och civilsamhället
            ta ansvar men också ger dem förutsättningar för det. Det är därför
            vi har föreslagit att vi ska låta kommunerna ta över ansvaret
            för just mottagandet och ta emot de asylsökande.
          </note>
          <note>
            Vi har också föreslagit att etableringsuppdraget ska återgå från
            Arbetsförmedlingen till kommunerna. I det lokala samhället har
            kommunerna koll på arbetsmarknaden, och de kan på ett bättre sätt
            vara en större del i etableringen. De har också de ekonomiska
            incitamenten för att göra det, för får människor inte komma i
            arbete hamnar de så småningom i försörjningsstöd och blir då en
            kostnad för kommunerna. Att ge kommunerna etableringsuppdraget
            ger dem också ett starkt incitament att vidta de åtgärder som
            krävs för att människor ska komma i arbete.
          </note>
          <note>
            Men det krävs också att den nationella politiken skapar förutsättningarna
            med bättre regelverk på arbetsmarknaden och skapar förutsättningar
            för de små och växande företagen, som är jobbmotorn i svensk politik.
          </note>
          <note>
            Här är det som var med i migrations- och integrationsöverenskommel
            ­ sen mellan regeringen och Alliansen oerhört viktigt – att yrkesintroduk
            ­ tionsanställningarna där man har både jobb och utbildning snabbt
            kommer på plats. Förslaget är att det ska gälla även nyanlända
            men också företag utan kollektivavtal. Jag ser med spänning fram
            emot att det snart presente ­ ras av regeringen.
          </note>
          <note type="speaker">
            Anf. 34 FREDRIK MALM (L):
          </note>
          <note>
            Herr talman! Vi debatterar integrationsfrågor. Det är kanske
            de viktigaste frågorna för vårt land just nu och de kommande årtiondena.
            Hur ska vi klara av att modernisera Sverige och säkra vår framtid
            som ett industriland och ett utvecklat välfärdsland samtidigt
            som väldigt många människor kommer till Sverige? Många av dem
            har inte de språkkunskaper, kvalifikationer eller kompetenser
            som företagen efterlyser.
          </note>
          <note>
            Det här är en problematik som vi alla är väl medvetna om. Samtidigt
            kan vi ha olika politiska sakförslag för hur vi ska kunna nå dit.
          </note>
          <note>
            Vårt parti, herr talman, är i grund och botten ett invandringsvänligt
            parti. Vi är för övrigt också ett utvandringsvänligt parti – vi
            anser att om individen väljer att bosätta sig någonstans för att
            bygga sin framtid där ska individen få göra det. Jag har rätt
            att själv kunna välja.
          </note>
          <note>
            Det här är inte helt oproblematiskt för ett land som Sverige,
            som samtidigt har väldigt omfattande stödsystem och kräver väldigt
            mycket av sina invånare och medborgare. Det är väldigt svårt att
            komma hit och på bara ett år eller två veta hur allting fungerar
            och ha hela sin framtid säkrad.
          </note>
          <note>
            Vi har ju ett system i Sverige som bygger på att från det att
            en kvinna är bekräftat gravid fram till att barnet föds, går ut
            gymnasiet och blir myn ­ digt, under de 19 åren, finns det i praktiken
            en detaljerad plan för den per ­ sonen för varenda dag. Det är
            kurvor, och det ska mätas. Det är utveck ­ lingsplaner, och det
            är olika sociala koder man lär in. Man går i skolan och får betyg,
            och det är klassresor och studieresor. Det är hälsokontroller
            och uppföljningar och så vidare. När vi efter hela denna långa
            mangling kom ­ mer ut i andra änden som 18, 19 år gamla ska vi
            någonstans ha redskapen med oss för att kunna navigera i samhället,
            tänka kritiskt och bygga en framtid här.
          </note>
          <note>
            Det är klart att för en person som inte genomgått hela den resan
            utan kommer till Sverige vid 19 års ålder – eller 17 eller 25
            eller 15 – blir resan väldigt mycket svårare. Det är vi ju medvetna
            om. Vi inser att i integra ­ tionsprocessen – som också är en
            följd av att Sverige är ett land i en global ekonomi och inte
            någon isolerad ö, är EU-medlem och samarbetar med andra länder
            och så vidare – blir det en rad krockar och en del komplikatio
            ­ ner som vi på olika sätt måste försöka hantera.
          </note>
          <note>
            Då finns det de säger: ”Stäng gränserna och släng nyckeln i Östersjön!”
            De vill stänga dörren och hoppas att omvärlden inte tränger sig
            på. Det är i det långa loppet rätt svårt.
          </note>
          <note>
            I andra änden finns det de som säger: ”Det här är oproblematiskt
            – låt alla komma, så löser sig allting!” Det är lika problematiskt.
          </note>
          <note>
            Vi i Liberalerna, herr talman, har under hösten sett att det
            är nödvändigt att vi vidtar åtgärder och fattar beslut som vi
            utifrån vår ideologi tycker är bekymmersamma och tuffa. Men vi
            inser att det har varit nödvändigt för Sverige att göra det. Vi
            har ställt upp på till exempel id-kontroller och annat för att
            vi ska kunna ha en situation som fungerar, där de människor som
            har kommit till Sverige – och de är väldigt många – ska få en
            fair chance att komma in i vårt land, hitta ett jobb, få en utbildning
            och så vidare.
          </note>
          <note>
            Däremot är vi bekymrade, herr talman, över de lagförslag som
            snart kommer till riksdagen. De innebär bland annat att man går
            från det man kom överens om i migrationsöverenskommelsen i höstas,
            nämligen treåri ­ ga tillfälliga uppehållstillstånd som regel,
            till att uppehållstillstånden för en särskild grupp – i stort
            sett bara människor från Syrien – ska vara ett ­ åriga.
          </note>
          <note>
            Då blir etableringstiden väldigt svår. Då ska människor lära
            sig svenska och vara redo för arbetsmarknaden på bara ett år.
            Sedan måste den där planen upprättas och lite annat. Det innebär
            att människor sitter på boenden under långa väntetider, kanske
            över ett år. Sedan får de veta att de får stanna i ett år, men
            insatserna för att de ska kunna komma in i samhället blir bara
            en tre fyra fem månader långa. Och sedan kanske de får ett beslut
            om att de får vara kvar i Sverige. Det hackar upp möjligheterna
            för oss att ge folk en fair chance att komma in i Sverige.
          </note>
          <note>
            Från Liberalernas sida är vi väldigt kritiska till detta. Vi
            har ställt upp på restriktiva åtgärder, men vi anser att det senaste
            förslaget från regeringens sida är ogenomtänkt.
          </note>
          <note>
            Det är inte bara vi i Liberalerna som tycker det. Det är samtliga
            remissinstanser. Det är inte bara en, två eller tre; det är 22
            remissinstanser som alla sågar det här förslaget från Socialdemokraterna
            och Miljöpartiet.
          </note>
          <note>
            Herr talman! Det andra som är viktigt att nämna när det handlar
            om integrationspolitiken är att i det system som vi har byggt
            upp vad gäller etableringsinsatser, anläggningsboenden och Migrationsverkets
            system för att godkänna och pröva ansökningar och annat, där hänger
            migration och integration ihop. Det är sammanhängande frågor.
          </note>
          <note>
            Det systemet är inte anpassat för att det ska komma så många
            människor som det har kommit det senaste året.
          </note>
          <note>
            Det betyder att handläggningstiderna blir längre och att människor
            får vänta längre på ett beslut om de får stanna i Sverige. Då
            måste vi från politikens sida fundera över: Kan vi korta handläggningstiderna?
            Där finns det överenskommet i Migrationsöverenskommelsen från
            regeringspartier ­ na och allianspartierna i höstas att man ska
            utreda detta för att se hur handläggningstiderna kan kortas.
          </note>
          <note>
            Från vårt partis sida har vi föreslagit ytterligare åtgärder
            för detta. Det innebär bland annat att man bör kunna ha snabbare
            förfaranden i de sammanhang där vi med väldigt stor säkerhet vet
            att en person får stanna i Sverige. Då bör det genom skriftligt
            förfarande och annat kunna gå snabbare.
          </note>
          <note>
            På samma sätt vet vi att det kommer människor från länder där
            a vslagsfrekvensen är väldigt hög – närmare 100 procent från exempelvis
            en del länder på västra Balkan. Då bör man kunna titta på om det
            behövs något särskilt prövningstillstånd för överklagande , exempelvis.
          </note>
          <note>
            När man vet att det lutar mot ett bifall bör det kunna gå snabbare.
            När man vet att det lutar mot ett avslag bör det kunna gå snabbare
            att fatta besluten. I annat fall har vi en situation där tiotusentals
            människor sitter ute på anläggningsboenden i Sverige och inte
            har särskilt mycket att göra.
          </note>
          <note>
            Etableringsinsatser sätts inte in så tidigt i processen och inte
            så mycket integrationsinsatser. Kanske kyrkan kommer dit någon
            gång, och någon lokal fotbollsförening kommer dit. Det ordnas
            lite fritidsaktiviteter ganska sporadiskt. Det är framför allt
            väldigt varierande mellan olika delar av Sverige och olika boenden.
            Det skiljer väldigt mycket.
          </note>
          <note>
            Herr talman! Det är någonting som är viktigt för vårt parti i
            integra ­ tionsprocessen att handläggningstiderna kan kortas.
            Alternativet är att människor sitter kvar i nästan två år och
            väntar på uppehållstillstånd. Det bryter ned människor att sitta
            och vänta i kanske ett eller två år och inte veta hur morgondagen
            ser ut och om de kommer att återförenas med sina barn och inte
            veta om de får stanna, och så vidare. Det är inte värdigt Sve
            ­ rige.
          </note>
          <note>
            Vi har i vårt land fattat beslutet att vi ska vara ett öppet
            land och hjälpa många människor som flyr och många människor som
            invandrar. Det har varit en bred samsyn i riksdagen om att göra
            det. Då har också vi här inne och alla vi politiker i svensk politik
            ett ansvar att se till att de människor som kommer till vårt land,
            och som våra myndigheter fattar beslut om att de får stanna, bo
            och leva här, får en framtid här och rimliga förutsättningar att
            komma in i vårt land.
          </note>
          <note>
            Herr talman! Jag vill ta upp ett tredje område. Jag vill också
            passa på – vilket jag tror att jag glömde bort – att yrka bifall
            till Liberalernas reservation 4 under punkt 1 och till den alliansgemensamma
            reservationen om instegsjobb och komvux.
          </note>
          <note>
            Herr talman! Den avgörande frågan är förstås att människor har
            ett eget jobb och en egen försörjning. Även här måste vi ställa
            oss frågan hur pass väl Sverige är rustat och anpassat för att
            väldigt många människor som kommer ska kunna komma in på vår arbetsmarknad
            och få ett jobb att gå till.
          </note>
          <note>
            Vi har föreslagit från vårt parti och även från andra allianspartier
            hur man kan sänka trösklarna in på arbetsmarknaden. Vi har föreslagit
            en modell om en ny anställningsform som vi kallar för startjobb.
            Centerpartiet, Kristdemokraterna och Moderaterna har andra varianter
            på detta.
          </note>
          <note>
            Gemensamt för alla allianspartier är att vi vill sänka trösklarna
            in på arbetsmarknaden så att fler människor får en chans att komma
            in, få ett jobb, vara delaktiga och växa med detta. Vi är mycket
            bekymrade över om vi får en avtalsrörelse med nästan 500 avtal
            som ska slutas med mycket kraftigt höjda ingångslöner. Det kommer
            att försvåra för många människor som kommer till vårt land att
            kunna komma in.
          </note>
          <note>
            Det är inte heller någonting som bara vårt parti kritiserar.
            De som har kritiserat de svenska ingångslönerna och problematiken
            för sysselsättning i och med att de är så pass höga är även IMF,
            Konjunkturinstitutet, Finanspolitiska rådet, EU-kommissionen och
            OECD. Det är en mycket bred uppfattning att om man har för höga
            ingångslöner blir det svårt för nyanlända att kunna komma in på
            arbetsmarknaden.
          </note>
          <note>
            Vi hoppas givetvis att arbetsmarknadens parter tar det i beaktande
            under avtalsrörelsen. Det är väldigt viktigt för vårt land i och
            med att det är så många avtal som sluts. Nu har inte Landsorganisationen
            någon gemensam samordning i detta. Men vi utgår ändå från att
            det finns ansvarstagande aktörer på den fackliga sidan. Det har
            det alltid funnits tidigare, och det måste det finnas även denna
            gång.
          </note>
          <note type="speaker">
            Anf. 35 PAULA BIELER (SD) replik:
          </note>
          <note>
            Herr talman! Det är ganska intressant att det finns en del motsägelser
            i resonemanget. I mitten och i slutet av anförandet kunde vi höra
            att de personer som vi fattar beslut om ska stanna i vårt land
            måste ges goda förutsättningar att etablera sig genom att de i
            princip ska kunna etablera sig innan beslutet är fattat.
          </note>
          <note>
            Det var lite så resonemanget gick. De kommer in i processen för
            sent, eftersom de väntar på besked. Men någonstans finns ändå
            möjligheten att det blir avslag i beslutsprocessen. Det kanske
            inte är helt orimligt att man väntar med åtminstone vissa satsningar
            innan dess.
          </note>
          <note>
            Sedan står det var och en fritt att försöka studera på eget bevåg.
            Det är inte helt ogörbart när man tar sig till ett land att man
            vet vilket land man kommer till. Det gäller särskilt med dagens
            teknik, där vi vet att mycket finns tillgängligt.
          </note>
          <note>
            Det jag framför allt reagerade på var att det i inledningen talades
            om att man är invandringsvänlig och utvandringsvänlig. Människor
            ska få välja i vilket land och i vilket samhälle de vill bo. Det
            kan såklart vara behjärtansvärt.
          </note>
          <note>
            Jag har ofta lyft fram att det inte skulle finnas några större
            problem om invandringen och migrationen världen över såg ut på
            det sättet att det var människor som själva valde vilket samhälle
            de trivs bäst i och var de tror sig ha bäst förutsättningar att
            bygga sig det liv de själva vill leva.
          </note>
          <note>
            Problemet är att det inte är av den anledningen som människor
            flyttar i stora strömmar. Det är alltifrån naturkatastrofer och
            krig till att vi har extrema globala välfärdsklyftor. Jag ser
            inte riktigt hur man kan prata om ett val i den bemärkelsen att
            människor söker sig till ett visst land.
          </note>
          <note>
            Det är snarare så att människor kanske känner sig tvingade eller
            att det är deras enda utväg. På vilket sätt har de då förutsättningar
            att komma in i ett samhälle de inte ens vill vara i?
          </note>
          <note type="speaker">
            Anf. 36 FREDRIK MALM (L) replik:
          </note>
          <note>
            Herr talman! Jag vet inte i vilken ände jag ska börja. Om Sverigedemokraterna
            anser att människor inte väljer att flytta till ett annat land
            utan att de tvingas, då är det i sådana fall ännu mer angeläget
            att människor får stanna. Är det inte det? Eller anser Sverigedemokraterna
            att det är okej om du flyttar frivilligt men inte okej om du blir
            tvingad? Ska du vara kvar i naturkatastrofen då? Är det Sverigedemokraternas
            alternativ?
          </note>
          <note>
            Den rimliga logiken i detta är väl att om människor inte kan
            leva på en viss plats måste de få förutsättningar att leva någon
            annanstans. Det behöver inte betyda att alla människor kommer
            till Sverige, och det kan inte betyda det. Vårt land klarar inte
            det.
          </note>
          <note>
            Mitt anförande handlar om att vi ska vara ett öppet land och
            hjälpa människor som kommer. Men vi kommer aldrig att kunna bära
            hela världens problem på våra axlar. Det vet alla. Det är heller
            ingen som begär av oss att vi ska klara alla världens eländen
            och tragedier. Oavsett vad är vår utgångspunkt som ett liberalt
            parti att individen själv ska ha så mycket makt som möjligt över
            hur den ska leva sitt liv.
          </note>
          <note>
            Herr talman! Den andra frågan blir lite märklig. Det handlar
            om insatser under väntetiden. Om människor kommer till Sverige
            och ansöker om skydd här, blir kvar en månad eller två, och sedan
            får ett beslut om avslag är det klart att vi inte har satt in
            några stora integrationsinsatser under den tiden. Men detta gäller
            om människor blir kvar i ett och ett halvt år ute på ett boende
            med dagsersättning och med väldigt lite aktiviteter, sysselsättning,
            och så vidare. Jag tror att man kan föreställa sig det själv.
            Efter ett tag blir man ganska passiv.
          </note>
          <note>
            Om människor kommer från områden där det fortsatt är rörigt med
            konflikter och annat, kanske inte har hela familjen samlad och
            är oroliga för var anhöriga befinner sig kan en sådan process
            givetvis bli oerhört tuff. Det bryter ned människor. Jag kan svara
            mer i nästa replik.
          </note>
          <note type="speaker">
            Anf. 37 PAULA BIELER (SD) replik:
          </note>
          <note>
            Herr talman! Det är just därför jag förespråkar min politik.
            Den går ut på att se till att personer kan komma i skydd så tidigt
            som möjligt. Vidare migration till ett samhälle där de eventuellt
            ska bosätta sig permanent sker under reglerade former via utbyggda
            vidarebosättningssystem och så vidare. De vet på förhand och har
            möjlighet att välja vilket land de tror sig kunna höra hemma hos.
            Det landet har också möjlighet att sätta upp de villkor som gäller
            för ett liv i det landet.
          </note>
          <note>
            Problemet här är utgångspunkten att vi, precis som sas i anförandet,
            hjälper människor i nöd som kommer från utsatta situationer genom
            att de ska ta sig över halva jorden och bosätta sig permanent
            här från början.
          </note>
          <note>
            De människor som vi pratar om när det gäller denna utmaning,
            detta problem eller vad man nu vill kalla det kommer inte hit
            med utgångspunkten att de vill bo i just Sverige och att det ska
            vara hemlandet. Det är andra faktorer som har drivit dessa personer
            att lämna sitt hemland, där de kanske helst vill vara. De har
            inte riktigt haft möjlighet att välja var de ska bygga sitt liv
            på bästa sätt, om de inte kan bo där.
          </note>
          <note>
            Om man inte ser problematiken i att personer kommer till ett
            samhälle utan en egentlig önskan att leva där blir det oerhört
            svårt att skapa ett gemensamt samhälle. Då lyfter man bort hela
            hemkänslan från människors liv.
          </note>
          <note>
            För mig är det oerhört viktigt att jag känner mig hemma här,
            att jag har det liv jag vill leva och att jag inte bara är någon
            som man bollar runt mellan olika arbetsinsatser eller ser som
            en faktor i ett själlöst samhälle där vi bara producerar och förhoppningsvis
            kanske kan försörja oss själva men faktiskt inte hör hemma i samhället.
          </note>
          <note>
            Vad vill man göra för att människor ska ha en hemkänsla?
          </note>
          <note type="speaker">
            Anf. 38 FREDRIK MALM (L) replik:
          </note>
          <note>
            Herr talman! Det är inte så att vi hämtar människor från hela
            jorden. De enda vi hämtar till Sverige är för övrigt kvotflyktingar
            från lägren i Syrienkrigets närområde i grannländerna. Det är
            möjligt att Sverigedemokraterna är emot det. Jag är inte det,
            utan jag önskar att vi kunde öka vår kvot.
          </note>
          <note>
            Sverige är än så länge en rättsstat. Det betyder att vi enligt
            vår lagstiftning prövar ansökningar från människor som kommer
            till Sverige och söker asyl här. Det måste vi göra. Man kan inte
            bara tänka bort det. Det betyder att vi när människor kommer hit
            måste pröva deras ansökningar.
          </note>
          <note>
            När vi prövar ansökningarna får människor vänta under handläggningstiden.
            Det jag argumenterade för i mitt anförande, herr talman, var att
            man om den väntetiden är ett och ett halvt år måste kunna sätta
            in en del insatser under tiden, till exempel ge människor förutsättningar
            att läsa svenska. Sverigedemokraternas huvudinvändning mot detta
            verkar vara att man inte vill sätta in några särskilda insatser
            under väntetiden. Men en hel del av de människor som väntar kommer
            att få bifall, och risken är att de när de sedan kommer ut och
            ska få sin etablering kommer att ha brutits ned och passiviserats
            under ett och ett halvt år.
          </note>
          <note>
            Det är väl bättre att vi försöker investera i människor så att
            de kan komma in i vårt land och känna den hemkänsla so m Paula
            Bieler argumenterar för?
          </note>
          <note type="speaker">
            Anf. 39 DÉSIRÉE PETHRUS (KD):
          </note>
          <note>
            Herr talman! Jag inleder med att yrka bifall till reservation
            5 från Kristdemokraterna och reservation 6, som är gemensam med
            Alliansen.
          </note>
          <note>
            Det senaste halvåret, herr talman, har flyktingkrisen stått i
            fokus i Sverige men också i EU. I går var det fem år sedan Syrienkriget
            påbörjades. Ingen kunde väl ana att det skulle pågå i åratal.
          </note>
          <note>
            Syrienkriget har fått stora effekter på flyktingströmmen: 4,7
            miljoner Syrienflyktingar har sökt asyl i regionen. 6,5 miljoner
            är flyktingar inom Syrien, och hela 13 ½ miljon inne i Syrien
            är i behov av humanitära insatser. 4 miljoner av dem befinner
            sig i områden som är oerhört svåra att nå fram till. Allt detta
            är enligt UNHCR:s statistik.
          </note>
          <note>
            Vi har fått rapporter om att det är brist på matransoner i FN:s
            flyktingläger. UNHCR säger att 90 procent av de syrier som befinner
            sig i exil lever under fattigdomsgränsen. Få har fått möjlighet
            till arbetstillstånd i grannländerna och kan alltså inte skapa
            sig en egen inkomst. Nu behövs en rejäl insats för att ge dessa
            människor ett framtidshopp.
          </note>
          <note>
            Herr talman! Det är inte bara Syrien som människor tvingas fly
            ifrån, utan det gäller många länder runt om i vår värld. Krig,
            konflikter och förf öljelse gör att människor i re n desperation
            tar sig över Medelhavet för att få ett nytt liv, se ett ljus,
            få skola till sina barn och kunna försörja sig själv a och sin
            a familj er .
          </note>
          <note>
            Det är i denna svåra position vi befinner oss nu. Vi måste försöka
            hitta möjligheter för alla som kommer till Sverige. Under förra
            året var det över 160 000 personer. Därför krävs en fungerande
            integrationspolitik i Sverige.
          </note>
          <note>
            Utgångspunkten för Kristdemokraternas integrationspolitik är
            att ge människor förutsättningar att ta ansvar för sitt eget liv,
            vilket de som kommer hit också vill. De som kommer till Sverige
            som flyktingar eller arbetskraftsinvandrare ska snabbt ges möjlighet
            att på olika sätt komma in i samhället. Staten ska ge stöd i processen
            och stödja integrationen för var och en som kommer hit. Men vi
            ska inte ta ifrån den enskilde ansvaret för sin egen försörjning.
          </note>
          <note>
            Bland dem som kommer till Sverige som asylsökande finns personer
            med väldigt olika utbildningsbakgrund. Det kan finnas högspecialiserade
            läkare, men det finns också analfabeter. Här krävs olika insatser.
          </note>
          <note>
            När man fått sitt uppehållstillstånd, vilket tar allt längre
            tid eftersom många har kommit samtidigt, slussas man ut i kommunerna
            och till Arbetsförmedlingen, som får en stor och viktig uppgift
            att försöka jobba med att få in personerna i egenförsörjning.
          </note>
          <note>
            Det vi kallar etableringsfasen är ungefär två år. Det har enligt
            olika undersökningar visat sig att det efter etableringsfasen
            bara är 5 procent som har en egenförsörjning. Det är naturligtvis
            ett misslyckande; något annat kan man inte säga.
          </note>
          <note>
            Om man först har hela processen fram till att få ett uppehållstillstånd
            och sedan har två år i etableringsfasen är man snart uppe i fyra
            år då en person inte har kommit in i reguljärt arbete. Tiden att
            komma in på arbetsmarknaden måste vi naturligtvis korta ned.
          </note>
          <note>
            Riksrevisionens övergripande slutsats, som vi behandlar i betänkandet,
            är att statens insatser inte är tillräckligt effektiva och att
            det krävs förändring inom såväl integrationsområdet som andra
            angränsande politikområden. Det gäller särskilt bostadssituationen,
            som är prekär.
          </note>
          <note>
            Herr talman! I dag har vi stora skillnader vad gäller sysselsättnings-
            och arbetslöshetstal runt om i landet mellan inrikesfödda och
            utlandsfödda. Vi har stora hinder att få ett arbete för många
            med låg utbildningsnivå. De som har låg utbildningsnivå känner
            att de har höga trösklar in. Ingångslönerna är för höga, och det
            gör att många arbetsgivare inte anser sig ha råd att ta emot någon
            som inte kan prestera på topp redan från start.
          </note>
          <note>
            Bland de personer som inte har en gymnasieutbildning visar det
            sig om man tittar på statistiken att arbetslösheten efter 15 år
            i Sverige är 30 procent. Detta, herr talman, måste vi göra något
            åt.
          </note>
          <note>
            Som Riksrevisionen konstaterar måste etableringsfasen, som Arbetsförmedlingen
            ansvarar för, bli mer individanpassad, och det måste skapas ett
            hög kvalitativt serviceutbud som tillvaratar de nyanländas kompetens
            och rustar dem för arbetsmarknaden.
          </note>
          <note>
            Enligt Riksrevisionen måste det också bli mer fokus på kvinnors
            etablering, som halkar efter. Det är något vi kristdemokrater
            vill ändra på. Vi tror att det till exempel kan ha samband med
            att många kvinnor tar ansvar för hem och barn. De avstår kanske
            från att delta i språkundervisningen för att den inte går att
            kombinera med ledighet som förälder. Här föreslår vi att man ska
            kunna få stöd med barnomsorg och barntillsyn under den tid man
            deltar i sfi-klassen. Ingen ska behöva avstå från sfi på grund
            av barn.
          </note>
          <note>
            Herr talman! Vi tror också att det behövs en reformering av Arbetsförmedlingen.
            I Svenska Dagbladet i dag står det att förtroendet för Arbetsförmedlingen
            aldrig har varit lägre bland arbetsgivare. Det tycker jag är en
            väldigt tråkig utveckling.
          </note>
          <note>
            Socialdemokraterna brukar säga att Arbetsförmedlingen är på gång,
            har mycket förändringar och så, men tyvärr är det än så länge
            väldigt mycket negativ feedback för Arbetsförmedlingen. Där måste
            vi hitta alternativ.
          </note>
          <note>
            Jag tror att det finns väldigt många andra aktörer som kan göra
            saker som Arbetsförmedlingen gör i dag. Det ska finnas kvar någon
            som tar myndighetsbeslut och som gör uppföljning av arbetsförmedlande
            aktiviteter. Men det behöver inte vara Arbetsförmedlingen.
          </note>
          <note>
            I går besökte jag Radic i Lund. Det är ett kompletterande företag
            som tar in nyanlända via Arbetsförmedlingen. De introducerar den
            nyanlända till det svenska arbetslivet och till vidare studier.
            De rustar personen individuellt, skaffar fram praktikplatser och
            anordnar sfi-undervisning med inriktning på yrkessvenska. Man
            anordnar till och med cykelkurser. Efter ­ som det krävs i hemtjänsten
            i Lund att man cyklar mellan de äldre är det viktigt att rusta
            deltagaren i programmet även för att kunna cykla, för det är inte
            alla som kan det när de kommer till Sverige. Man tittar individuellt
            på vad personen behöver rustas med för att kunna etablera sig
            på arbetsmarknaden. Då behövs den här typen av kompletterande
            aktörer på ett bra sätt.
          </note>
          <note>
            Vi k ristdem okrater stöder också det Riksrevisionen föreslår
            om fler platser i komvux, att man kan komplettera sina studier.
            Det är något som vi driver tillsammans med Alliansen.
          </note>
          <note>
            Riksrevisionen föreslår vidare att man undersöker möjligheten
            att involvera landets kommuner som leverantörer inom etableringsuppdraget.
            Det är en viktig fråga som vi bör fortsätta att lyfta.
          </note>
          <note>
            Jag besökte i förra veckan Nacka kommun. De jobbar oerhört offensivt
            och kreativt för att lösa just den enskildes behov. Där får alla
            som vill studera komvux. Det är du själv som avgör om du behöver
            en komvuxplats. Om du behöver det får du ansöka, och det enda
            kommunen gör är att följa upp att det man erbjuder leder till
            arbete och att leverantören av komvux har ett bra program.
          </note>
          <note>
            Det är minimalt. Vi minskar regelkrånglet. Att vi ska göra allt
            i offentlig regi måste vi komma ifrån. Vad det offentliga ska
            göra är att upphandla, granska och följa upp.
          </note>
          <note>
            Det är också därför som Kristdemokraterna har föreslagit en ny
            form av anställning som inte kräver några som helst myndighetsbeslut.
            En person som är nyanländ och som inte har fått tag på ett arbete
            kan söka en introduktionsanställning där man lär sig jobbet på
            jobbet. Man får en lön motsvarande 75 procent av kollektivavtalad
            lön, och 25 procent är arbete. Många arbetsgivare säger: Du saknar
            erfarenhet, och du saknar svenska språket. Låt det då bli en utbildningstid.
          </note>
          <note>
            Vi tror att den enskilde hellre startar med en lite lägre lön
            än går på försörjningsstöd.
          </note>
          <note>
            Herr talman! För att kunna integreras på den svenska arbetsmarknaden
            behövs också bostäder. Även här tror jag att vi behöver göra förenklingar.
            Vi föreslår i vår integrationsmotion något vi kallar hembo, att
            kunna använda sig mer av människors hem. Vi tror inte att man
            i så snabb takt kommer att kunna bygga nya bostäder. I Nacka kommun
            har man redan börjat tillämpa detta. Man ger en viss ersättning
            till personer som erbjuder en bostad till nyanlända. Vi måste
            hitta fler kreativa lösningar på bostadsområdet.
          </note>
          <note>
            Vi vill också utveckla detta med samhällsorientering. Vi vill
            att det ska få ta lite längre tid. Vi tror att den processen är
            viktig och att det civila samhället kan göra mycket för att integrera
            människor i det svenska samhället.
          </note>
          <note>
            Avslutningsvis är det viktigt att vi tar till vara det humankapital
            som kommer till Sverige och inte slösar med de resurser som kommer
            med alla som kommer till Sverige. Vi ska ordna enklare vägar in
            i arbetslivet. Men vi kommer också att behöva enklare typer av
            jobb, som RUT- och ROT-tjänster, som oftast har fångat upp de
            arbetslösa.
          </note>
          <note>
            Regeringspartiernas olika arbetsmarknadsåtgärder tror jag inte
            kommer att lösa problemet för nyanlända. Många blir i stället
            inlåsta i otaliga utbildningsinsatser och arbetsmarknadsåtgärder
            som försenar inträdet på arbetsmarknaden. Vi måste sänka trösklarna
            in på arbetsmarknaden och skapa fler riktiga jobb. Ett eget jobb
            ger arbetsgemenskap och möjlighet till egen försörjning. Det,
            herr talman, bör vara målsättningen för etableringen på arbetsmarknaden.
            På så sätt bidrar vi till en effektiv integration.
          </note>
          <note type="speaker">
            Anf. 40 ANNELIE KARLSSON (S):
          </note>
          <note>
            Herr talman! Socialdemokraterna vill ge människor som har kommit
            till vårt land bästa möjliga förutsättningar att etablera sig
            och bli en del av vårt samhälle. Vi som redan bor i Sverige har
            förmånen att leva i ett land som människor vill eller tvingas
            fly till. Vi vet att det inte är enkelt, och vi vet att det kommer
            att finnas en utmaning inte minst vad gäller bostäder. Vi vet
            att en del kommer att lär a sig språket snabbare och att andra
            kommer att få slita betydligt mer.
          </note>
          <note>
            Riksrevisionen har uppmärksammat flera områden i etableringen
            där det krävs åtgärder. Etablering är svårt men definitivt inte
            omöjligt. Utgångspunkten för beslutsfattande är att vi hittar
            breda överenskommelser här i riksdagen. Regeringen har föreslagit
            stärkt förvaltningsanslag till Arbetsförmedlingens etableringsuppdrag,
            regelöversyn för etableringsuppdraget, snabbspår med förstärkta
            arbetsmarknadsinsatser, tidiga insatser för personer med uppehållstillstånd
            i anläggningsboende, svenskundervisning i anläggningsboende, validering
            inom etableringsuppdraget och ändrade regler för etableringsersättning
            vid arbete inom etableringsplanen.
          </note>
          <note>
            Det handlar om en rad åtgärder som är viktiga och som kommer
            att spela roll. Det har gjorts viktiga överenskommelser över blockgränsen,
            och det skapar bättre förutsättningar för att klara den situation
            som vi står inför. Ändå vet vi alla här att det krävs mer.
          </note>
          <note>
            När alla kommuner tar sitt ansvar i mottagandet bör väntetiden
            för bosättningen kunna kortas något. Men boendefrågan kommer att
            ta tid att lösa. Även om bostadsbyggandet ökar måste byggandet
            ske på både kort och lång sikt i betydligt högre utsträckning.
            De viktiga samtal som nu förs över blockgränsen kring bostadspolitik
            hoppas jag leder framåt och skapar förutsättningar för en enklare,
            bättre och snabbare process.
          </note>
          <note>
            Alla är överens om att etableringstiden är alldeles för lång.
            Dessutom är det stora skillnader mellan män och kvinnor. Det är
            fortfarande en lägre andel kvinnor än män som tar del av de arbetsmarknadsinsatser
            som finns. I Sverige ska män och kvinnor ha samma tillgång till
            åtgärder. Det krävs ett mer strukturerat sätt för att nå jämställdhetsmålet.
          </note>
          <note>
            Herr talman! Det går att beskriva etablering på olika sätt. När
            man läser vårt betänkande eller hör förslag och debatter här i
            riksdagens kammare blir det oftast väldigt tekniskt. Men det handlar
            ju om människor. Det handlar om praktisk politik som påverkar
            och gör stor skillnad i människors vardag.
          </note>
          <note>
            I fredags träffade jag en kvinna på ett socialt företag. Hon
            hade ännu inte lyckats få någon lägenhet. Därför delade hon och
            hennes tre barn lägenhet med en syster. Hon jobbade stenhårt på
            sin svenska, och svenskan var faktiskt väldigt bra, trots att
            hon hade varit kort tid i det sociala företaget. Hon drömde inte
            bara om lägenhet. Hon drömde om ett jobb. Hon hade erfarenhet
            med sig som sömmerska, och hon var bra på att laga mat. Hon ville
            försörja sig och sina tre barn. Hon ville starta sitt liv på riktigt.
          </note>
          <note>
            Här i riksdagen finns det partier som inte tycker att detta slit
            ska löna sig, att lönen inte ska sättas på grund av arbetet utan
            utifrån etnisk härkomst. Jag är övertygad om att den som lär sig
            svenska skulle bli mer motiverad av en lön att leva på än av låga
            löner. Bättre låg lön än ingen lön alls – så kan man slarvigt
            sammanfatta vad några här säger.
          </note>
          <note>
            Låt mig då översätta diskussionen här i riksdagen till vardagen
            för Iman, som kvinnan jag mötte hette. Hon ska kunna visa en framtida
            hyresvärd att hon har förmågan att betala hyran varje månad. Hon
            ska kunna gå till affären och handla mat till sig och sina barn.
            Hon ska se till att de har kläder på kroppen. Jag tror att de
            flesta föräldrar tycker att det är ganska rimligt att man kan
            köpa jeans och gympadojor till sina ungar. Hennes ungar kanske
            någon gång ska kunna hänga med kompisen till badet, kanske gå
            på Subway någon eftermiddag vid något tillfälle och kanske till
            och med gå på bio och se den där filmen som alla snackar om i
            skolan.
          </note>
          <note>
            För att klara det krävs det en lön att leva på. Allt det funderar
            vi inte på, och det har inte våra barn någonsin behövt fundera
            över – om de kan hänga med på badet. Men det är just den verkligheten
            som Iman och hennes likställda lever i.
          </note>
          <note>
            En lön att leva på skapar förutsättningar för att starta sitt
            eget liv. Det skapar förutsättningar för att ha ett liv.
          </note>
          <note>
            Många arbetsgivare är naturligtvis inte beredda att betala full
            lön till någon som inte kan bevisa att han eller hon kan svenska
            och som inte har något cv att visa upp.
          </note>
          <note>
            För dem som behöver en längre introduktion på arbetsmarknaden
            finns det naturligtvis olika former av subventioner. Det talar
            vi ofta om. Denna subvention betalar vi gemensamt via skattsedeln.
            Vi socialdemokrater tycker att det är en bättre modell att vi
            betalar den gemensamt än att vi låter dem som redan från början
            har sämst förutsättningar betala. Vi tror inte på att göra människor
            fattigare. Det är en del av den svenska modellen att vi gemensamt
            tar ansvar.
          </note>
          <note>
            Iman och andra i hennes situation ska ha förutsättningar att
            starta sina liv. Det krävs inga utredningar för att komma fram
            till det. Det krävs bara att man kan plus och minus, och det krävs
            att vi bestämmer oss för vilken modell som vi vill ha. Vi ska
            rusta människor för arbetsmarknaden med gemensamma resurser –
            vi ska inte låta dem själva bära sina kostnader och låta familjer
            bli fattigare – och faktiskt komplettera med bidrag att leva på.
          </note>
          <note>
            För ett tag sedan fick jag och representanter från alla partier,
            tror jag, en fråga från medierna hemma i Skåne: Vad ska ni göra
            åt att 13 procent av skåningarna vid något tillfälle 2015 inte
            kunde betala sin hyra?
          </note>
          <note>
            Varken jag eller någon representant från något annat parti svarade:
            Ge människor lägre lön.
          </note>
          <note>
            Arbetsförmedlingen har en stor och viktig roll i etableringsprocessen,
            och vi socialdemokrater vill att Arbetsförmedlingen ska vara en
            omställningsspecialist. Just nu pågår ett utvecklingsarbete inom,
            men också utanför, Arbetsförmedlingen.
          </note>
          <note>
            I Simrishamn sitter Emma på Arbetsförmedlingen tillsammans med
            ansvariga på skolförvaltningen, tillsammans med ansvariga på omsorgsförvaltningen
            och tillsammans med kommunalrådet Kalle och funderar på hur man
            på bästa sätt krokar arm för att tillsammans göra en etablering
            så bra som möjligt.
          </note>
          <note>
            Frågor som man måste ställa sig på både regional och lokal nivå
            är: Hur många människor kan etableras framöver? Hur många platser
            kan vi fixa i vår kommun? Hur många av dem behöver vi anställa
            i framtiden för att klara den framtida personalförsörjningen?
            Hur ser det ut med bristyrkena?
          </note>
          <note>
            Det privata näringslivet behöver också personal. Där talar man
            om att det gäller att ta upp frågan nästa gång man har frukostträff,
            och nästa gång och nästa gång.
          </note>
          <note>
            I de lokala diskussioner som jag har varit delaktig i fokuserar
            man inte på problem på samma sätt som vi fokuserar på problem
            här i riksdagen. Lokalt och regionalt handlar det mer om hur man
            skapar bästa förutsättningar för att människor ska få bostad,
            för att skolan ska funka, för att människor ska komma i jobb och
            för att sjukvården ska vara tillgänglig.
          </note>
          <note>
            I en stad som Simrishamn är den viktigaste frågan av alla: Hur
            ska de människor som genom Migrationsverket har hamnat i kommunen
            få en chans att stanna? Det är nämligen en chans för kommunen
            att öka sin befolkning och vända en negativ befolkningskurva.
            Den vill man inte slarva bort. Därför handlar etableringsfrågorna
            i Simrishamn om att snacka väldigt mycket sinsemellan. Men de
            handlar också mycket om praktisk politik. Väldigt mycket handlar
            det om att göra.
          </note>
          <note>
            När jag kommer till Arbetsförmedlingen i Kristianstad, min egen
            hemkommun, träffar jag Tina, Annelie och Tomas. Om jag kör till
            Bromölla träffar jag Sofi. Där är det också mycket hands on. Kommunal
            sitter ned tillsammans med den kommunala omsorgsförvaltningen
            och Arbetsförmedlingen, och man talar intensivt om nästa snabbspår.
            Man syr ihop utbildningar som matchar arbetsgivarens behov. Man
            ställer frågan: Hur ska vi se till att fylla på med personal där
            sådan saknas?
          </note>
          <note>
            Listan på bristyrken är ganska lång. Ofta finns det ingen att
            matcha när arbetsgivaren har ett behov. Dessa svar kanske vi hittar
            i etableringsarbetet. Men vi kommer att behöva tala mer om det.
            Vi kommer att behöva diskutera hur vi kompletterar med kunskap
            och utbildning och hur vi ska se till att det blir effektivare
            vägar i vuxenutbildningen. Upphandlingsprocesser måste göras.
          </note>
          <note>
            Frågor som alltid är aktuella men som nu kanske får en ny skjuts
            av etableringsarbetet är: Hur ser vi till att de som ska ut på
            arbetsmarknaden har en bättre kunskap om arbetsmiljö? Det är en
            fråga som jag har mött på många ställen där jag har varit på besök.
          </note>
          <note>
            Det skulle vara lättare för arbetsgivare att ta in människor
            om de visste att det fanns en grundläggande kunskap om regler
            och förordningar när det gäller säkerheten på arbetsplatser. När
            människor ska kliva in i jobb eller praktik är det nämligen ett
            krav som ställs. Det är exempel på praktiska problem som diskuteras
            ute i verkligheten.
          </note>
          <note>
            Arbetsförmedlingens arbete hamnar åter i blickfånget. Många av
            oss har mött frustrationen man känner och har känt under mycket
            lång tid. Det är många uppföljningar och redovisningar. Det är
            tid som de hade behövt för att möta människor.
          </note>
          <note>
            Regeringen har sett till att Arbetsförmedlingens regelbördor
            och återrapporteringar ska ses över. Då säger de arbetsförmedlare
            som jag möter: Äntligen.
          </note>
          <note>
            Vi socialdemokrater kommer att fortsätta utvecklingen mot en
            arbetsförmedling som arbetar proffsigt och som sätter individerna
            i fokus. När Arbetsförmedlingens uppdrag blir allt tydligare och
            mer renodlat ökar naturligtvis möjligheterna för de anställda
            på Arbetsförmedlingen att göra ett riktigt bra jobb.
          </note>
          <note>
            Sveriges kommuner och regioner måste också ta ett stort ansvar
            för mottagande och etablering, och den extra satsning som innebar
            att kommuner och regioner i slutet av 2015 fick dela på 9,8 miljarder
            för att hantera den rådande situationen var helt nödvändig.
          </note>
          <note>
            Samtidigt är det också nödvändigt att förbättra systemet för
            ersättning ­ ar till kommuner och regioner. Vi socialdemokrater
            kommer att fortsätta följa den utredning som fått i uppdrag att
            föreslå åtgärder för ett sammanhållet system för mottagandet av
            och bosättningar för asylsökande och nyanlända. Det är en mycket
            viktig signal.
          </note>
          <note>
            De satsningar som regeringen gör för att stärka de ideella organisationernas
            jobb är verkligen väl investerade pengar. Sällan, kan man säga,
            får vi mer pang för pengarna. Det pågår otroligt många viktiga
            verksamheter runt om i vårt land. Aldrig någonsin ska jag sluta
            imponeras av alla de ideella krafter som bidrar till ett bättre
            samhälle. Föreningslivet runt om i vårt land är en viktig motor
            i arbetet för en lyckad etablering. Folkrörelser och det övriga
            civilsamhället gör att politik fungerar i ordets rätta bemärkelse.
          </note>
          <note>
            Herr talman! Avslutningsvis yrkar jag bifall till förslaget i
            betänkandet och avslag på samtliga motioner.
          </note>
          <note>
            (Applåder)
          </note>
          <note type="speaker">
            Anf. 41 HANIF BALI (M) replik:
          </note>
          <note>
            Herr talman! Annelie Karlssons berättelse om en invandrarfamilj
            som vill ha en lön att leva på, ha råd att äta på Subway ibland
            och gå till badhuset var gripande. Den påminner mycket om min
            egen barndom. Jag växte upp i det socialdemokratiskt styrda Stockholm
            och med en socialdemokratiskt styrd regering. Jag hade aldrig
            råd att äta på Subway, och vi hade inte råd att gå till badhuset.
            Varför? Jo, därför att vi levde på socialbidrag. Det är så verkligheten
            ser ut. Alternativet för dessa människor är oftast inte om de
            ska in på den fina höglönemarknaden eller inte. Alternativet är
            bidrag.
          </note>
          <note>
            Det finns ingen i den här kammaren som har sagt att bidragsnivåerna
            sk a ned. Det är inga som har sagt att de vill skära ned på socialbidrag
            en. Med andra ord riskerar inga att få det sämre ställt än de
            har det i dag. Det enda de riskerar är att få det lite bättre
            ställt än de har det i dag – jämfört med att leva på socialbidrag,
            jämfört med att så att säga leva på statliga matkuponger. Det
            är alternativet.
          </note>
          <note>
            Vi kan titta på det socialdemokratiska skyltfönstret Malmö –
            där har vi det hemska exemplet. Vanligtvis brukar Vänstern stå
            här och säga att de inte vill ha det som i USA. I Malmö har man
            en större andel människor som lever på vår motsvarighet till matkuponger,
            nämligen socialbidrag. De klarar inte av att ha en inkomst för
            att betala de grundläggande behoven och för att kunna mätta sig
            själva och ha kläder på sig. Det är en större andel som lever
            på socialbidrag i Malmö än i USA. Det är fruktansvärt. Annelie
            Karlsson! D u vill förvägra dem ett värdigt arbete.
          </note>
          <note type="speaker">
            Anf. 42 ANNELIE KARLSSON (S) replik:
          </note>
          <note>
            Herr talman! Jag var kanske otydlig i mitt inledningsanförande.
            Hanif Bali! O m du hörde mig säga att jag tyckte att alternativet
            var bidrag ber jag om ursäkt för att jag var otydlig. Det som
            jag talade om var att när människor kliver in på arbetsmarknaden
            och gör ett jobb ska de ha en lön som motsvarar lönerna på den
            övriga arbetsmarknaden.
          </note>
          <note>
            Vi socialdemokrater tänker inte skapa en egen fil för utlandsfödda,
            utan vi vill att de omfattas av svenska kollektivavtal på precis
            samma villkor som alla andra på svensk arbetsmarknad.
          </note>
          <note>
            Däremot ser vi, precis som alla andra i den här kammaren, problemet
            när människor saknar erfarenhet och kanske behöver utveckla sitt
            språk mer. Det är då vi går in med statliga subventioner. Det
            är då vi gemensamt betalar en del av lönen för att arbetsgivaren
            inte kan bära hela kostnaden. Vi tycker att det är en bättre modell
            att vi gemensamt delar på den kostnaden i samhället än att vi
            låter dem som redan har en låg inkomst – eller låg ersättning,
            ska jag säga, för de har ingen inkomst – gå in och ha en låg lön.
          </note>
          <note>
            Lönen ska vara till för att människor ska kunna leva på den.
            När det gäller att leva på sin lön talar Hanif Bali om de extremt
            höga lönerna i dag, och då funderar jag på vilka det är som har
            dem. Är det undersköterskor, vårdbiträden, hotell- och restauranganställda
            eller anställda inom min bransch, alltså handelsanställda? Använd
            gärna någon måndag då och då till att besöka dem och kolla deras
            höga löneläge ! Jag tror att de gärna berättar om det.
          </note>
          <note>
            Människor ska gå in på arbetsmarknaden med en lön att leva på,
            så att de kan börja sitt eget liv och försörja sig. Det är en
            rimlig ingång på svensk arbetsmarknad.
          </note>
          <note type="speaker">
            Anf. 43 HANIF BALI (M) replik:
          </note>
          <note>
            Herr talman! Du säger att du inte tycker att alternativet är
            socialbidrag, Annelie Karlsson, men det är verkligheten. Vad du
            tycker är alternativet spelar ju ingen roll. Om människor med
            lite lägre produktivitet inte ges tillträde till arbetsmarknaden
            är ju alternativet bidrag. Det är alternativet.
          </note>
          <note>
            Ingen av oss här som företräder att man ska sänka trösklar vill
            förneka någon alla de insatser du är villig att göra också. Vi
            har inga problem med dem ; det är klart att vi ska ha utbildning,
            komvux och språkpraktik. Allt det där ska vi ha också. Men du
            vill ta bort ett verktyg. Vi vill ha alla dina verktyg – och lägga
            till ett. Men du vill ta bort ett, nämligen att den som har lite
            lägre produktivitet kan vara på en arbetsplats under en tillfällig
            period och höja den produktiviteten där.
          </note>
          <note>
            Det här är det orimliga, för det handlar inte bara om språk etcetera.
            Jag har ett exempel som gäller livsmedelsanställda, nämligen slaktare.
            Det kommer in en slaktare, och han får sina kunskaper validerade.
            Han har varit slaktare i sitt hemland, och allting är korrekt
            på papperet. Men när han dyker upp på arbetsplatsen klarar han
            inte av att slakta i den kedjeprocess, den industriella process,
            vi har i Sverige. Oftast är det nämligen mycket småskaligare etcetera.
          </note>
          <note>
            Det är typiska skillnader. Vi har hög produktivitet i Sverige;
            Socialdemokraterna har ju kämpat med näbbar och klor och höjt
            produktiviteten i det här landet. Vad händer sedan när någon kommer
            från ett land med lägre produktivitet? Jo, den stängs ute. Vad
            arbetsgivaren då säger är: Låt mig anställa den här killen lite
            billigare, med en lägre ingångslön, så att han kan lära sig detta
            på arbetsplatsen och sedan – när han är redo – gå upp i en högre
            lön.
          </note>
          <note>
            Varför vill ni inte tillåta detta? Ni ställer er ju emot detta,
            för ni vill ha ett fackligt veto mot det . Då vet vi hur facket
            agerar – de kommer att säga nej, blankt nej, precis som de gör
            i dag. Det är orimligt att ha modellen att ni och facket ska sitta
            och kontrollera vilka utbildningar som är okej.
          </note>
          <note type="speaker">
            Anf. 44 ANNELIE KARLSSON (S) replik:
          </note>
          <note>
            Herr talman! Det är intressant när Hanif Bali talar om vad vi
            och facket vill. Vi socialdemokrater försöker hålla oss väldigt
            långt ifrån arbetsmarknadens parters uppdrag. Det Hanif Bali och
            hans allianskamrater nu gör är dock att kliva rakt in och sidsteppa
            parternas jobb. Ingångslöner sätts av parterna; de sätts inte
            av oss i riksdagen. Det är den ordning vi har, och det är den
            ordning vi ska fortsätta ha.
          </note>
          <note>
            Jag förstår inte varför en arbetsgivare skulle vilja anställa
            fler om lönen var låg än om lönen är enligt kollektivavtal och
            staten betalar en del av den. Subventionen innebär ju för arbetsgivaren
            att han ändå har en lägre kostnad. Varför skulle arbetsgivaren
            vilja anställa fler om det var så att det var en lägre ingångslön
            än om han betalar samma lön som till alla andra han har anställda
            och får en del tillbaka via subvention från staten? Vad är det
            som gör att arbetsgivaren skulle lockas att anställa fler om vi
            sänkte löneläget? Det är någonting jag inte kan förstå även om
            jag har ägnat timmar åt at t lyssna på er och era argument, Hanif
            Bali.
          </note>
          <note>
            Jag har ändå träffat ganska många arbetsgivare, i synnerhet innan
            jag kom till riksdagen eftersom jag då jobbade som fö rhandlare
            . När jag har träffat arbetsgivare har jag aldrig någonsin mött
            en enda som sagt ”Ja, nu är det så billigt, så nu anställer vi
            några till!”. Man har bara anställt när man har haft ett anställningsbehov,
            och det anställningsbehovet skulle inte bli ett enda dugg större
            för att lönerna sänktes. Anställningsbehov bygger vi i stället
            på helt andra grunder än att dumpa löner. Det gör vi genom att
            människor har en lön att leva på och kan bidra till att vi sätter
            hjulen i rullning. Det kan vi göra när människor kan efterfråga
            och vara köpstarka.
          </note>
          <note>
            (Applåder)
          </note>
          <note type="speaker">
            Anf. 45 DÉSIRÉE PETHRUS (KD) replik:
          </note>
          <note>
            Herr talman! Nu ska vi debattera lite ytterligare, Annelie.
          </note>
          <note>
            Ja, man ska kunna leva på sin lön. Det är också vi för. Men precis
            som Hanif Bali säger vill vi ju att man ska gå från bidrag till
            lön, och då är frågan bara hur hög lönen ska vara. Det vi föreslår
            är att man i så fall skulle ha 75 procent av en kollektivavtalsenlig
            lön, så vi säger inte att vi egentligen ingriper i hur kollektivavtalet
            sätts. Det kan snarare faktiskt få en uppdrivande effekt om man
            nu ser att man ska kunna ha marginal för att erbjuda några en
            lite lägre andel av lönen för att lära sig jobbet på jobbet.
          </note>
          <note>
            Min fråga till Annelie Karlsson gäller dock snarare Arbetsförmed
            ­ lingen, som får ganska mycket kritik av Riksrevisionen i den
            skrivelse som har kommit till oss. Det skulle behöva s mycket
            förnyelse där. Arbetsförmedlingen jobbar mycket med åtgärder,
            åtgärder och åtgärder, och många fastnar i åtgärderna. Det försenar
            snarare inträdet på arbetsmarknaden. Hur ser Annelie Karlsson
            och Socialdemokraterna på förändringen av Arbetsförmedlingen?
            Vad ska man göra för att minska hela åtgärdshysterin, eller vad
            man ska säga?
          </note>
          <note>
            Vi kristdemokrater är för fortsatt subvention av vissa anställningar,
            men problemet är att många tycker att det är så krångligt. Det
            är nystartsjobb, instegsjobb och ungdomsgarantier. Man ska veta
            vilka tider som gäller för lönestödet, hur mycket stöd man får,
            vilka åldrar som ska få och hur länge. Arbetsförmedlingen ska
            granska allt detta med tider, löner och uppföljning. Det är otroligt
            mycket administration. Det är därför jag har tyckt att vi måste
            hitta ett annat sätt, och där är introduktionsanställningar en
            del för att ta bort detta. Låt arbetsgivarna och arbetstagarna
            själva fatta ett beslut om att någon får börja på en lägre lön
            medan man lär sig jobbet!
          </note>
          <note>
            Har vi tid med a lla de arbetsmarknadspolitiska åtgärderna som
            ska granskas och all den administrationen? Är det inte bättre
            att försöka förenkla?
          </note>
          <note type="speaker">
            Anf. 46 ANNELIE KARLSSON (S) replik:
          </note>
          <note>
            Herr talman! Inledningsvis tänkte jag att Désirée Pethrus och
            jag nog kan bli överens. Sedan vidareutvecklade hon sitt resonemang,
            och då tänkte jag: Nej, det är nog som vanligt.
          </note>
          <note>
            Jag blir lite förvånad över att Désirée Pethrus säger att regelverket
            för Arbetsförmedlingen är för krångligt, för när vi tog över regeringsmakten
            frågade Arbetsförmedlingen oss: Kan ni på något sätt hjälpa till
            så att vi kan komma ifrån allt regelkrångel? Åtgärderna är för
            många, och de är för krångliga. Vi kan inte hantera det, och arbetsgivarna
            kan det än mindre.
          </note>
          <note>
            Det är precis det den nuvarande regeringen har börjat med, nämligen
            att försöka göra det enklare för Arbetsförmedlingen att göra sitt
            uppdrag genom att ta bort en del av de krångligheter den borgerliga
            regeringen faktiskt var med och införde. Den var med och såg till
            att det blev de förutsättningarna. I den delen tror jag alltså
            att vi skulle kunna vara överens. Arbetsförmedlingen önskar inget
            högre än att vi ska se till att subventionerna blir mer renodlade
            och enklare att använda.
          </note>
          <note>
            Vi socialdemokrater har ingen ambition att människor ska rulla
            från åtgärd till åtgärd och från praktik till praktik, utan vi
            tror att vi kan göra det mycket effektivare genom att se till
            att människor får kunskaper och får pröva på arbetsmarknaden.
            Sedan ska det naturligtvis leda till ett jobb. På något vis försöker
            borgerligheten smeta på oss att vi tycker att bidragsmodellen
            är så bra. Hade vi tyckt att bidragsmodellen var bra hade vi inte
            gjort så stora satsningar på utbildning. Vi vill rusta människor
            med kunskaper för att de ska kliva ut på arbetsmarknaden och stå
            starka och redo att göra sin del. Det handlar om att människor
            ska kunna försörja sig.
          </note>
          <note>
            Smeta alltså inte på oss rollen att vi vill att människor ska
            leva på bidrag! Det är precis det vi vill motverka med vår arbetsmarknadspolitik.
            Vi rustar människor för arbetsmarknaden, och de ska ha en lön
            att leva på.
          </note>
          <note type="speaker">
            Anf. 47 DÉSIRÉE PETHRUS (KD) replik:
          </note>
          <note>
            Herr talman! Det som jag tycker mig ha sett i mycket av den forskning
            och i det som vi har fått del av från Riksrevisionen och från
            andra aktörer när det gäller återkopplingen till arbetsmarknadspolitiken
            är att arbetsmarknadsåtgärderna ofta fö rsenar inträdet på arbetsmarkna
            den. Det är bra och vällovligt att nu försöka förenkla och slå
            ihop olika åtgärder – det kan vi kanske till viss del vara överens
            om – men problemet kvarstår, att människor går kvar i olika åtgärder.
            De kommer inte in på arbetsmarknaden med riktiga jobb. Det är
            det här som är den stora utmaningen.
          </note>
          <note>
            Jag tror inte heller att Arbetsförmedlingen kommer att klara
            av detta själv. Man är helt inne i åtgärder och hur man ska följa
            upp. Man kommer aldrig att komma ifrån uppföljningssystemen. Det
            är därför som vi säger att när det kommer så här många nya människor
            till Sverige måste vi se till att arbetstagare och arbetsgivare
            själva sköter detta. Vi har inte tid och inte råd att vänta så
            här länge på att få ut människor i arbete.
          </note>
          <note>
            Vi i Alliansen får naturligtvis vara självkritiska till etableringsfasen.
            Man har sett efter hur många i etableringsfasen, som uppgår till
            två år, som efter tre månader har kommit in i arbete. Det är alltså
            5 procent som har ett riktigt jobb. Det är ju absolut oacceptabelt.
            Vi måste vidta åtgärder.
          </note>
          <note>
            Då säger Socialdemokraterna att de ska slå ihop och vidta lite
            andra åtgärder. Det är det som vi vänder oss emot. Vi tror inte
            att det är lösningen att vidta åtgärd efter åtgärd. Det försenar
            inträdet på arbetsmarknaden. Det är här som vi måste sätta in
            åtgärder. Arbetsförmedlingen och arbetsmarknadspolitiken behöver
            förnyas. I stället bör det handla om: Låt människor komma in i
            riktiga jobb på en gång! Det är det som är min kritik mot Socialdemokraterna.
          </note>
          <note type="speaker">
            Anf. 48 ANNELIE KARLSSON (S) replik:
          </note>
          <note>
            Herr talman! Kritiken mot Socialdemokraterna är att det är för
            långa processer. Ja, men vi har ju ingen annan uppfattning än
            att människor ska komma i jobb tidigare. Den delen är vi helt
            överens om. Det är därför som vi jobbar med regelverket så som
            vi gör nu.
          </note>
          <note>
            Det som är Désirée Pethrus lösning är att man ska låta arbetsgivare
            och arbetstagare själva göra upp och helt ställa samhället åt
            sidan. Det kan man inte göra därför att man inte har jämbördiga
            parter. För att göra upp och ingå överenskommelser krävs det att
            det är två parter som är jämbördiga. Inte ens Kristdemokraterna
            kan väl påstå att en arbetsgivare och en nyanländ är jämbördiga
            parter – en nyanländ med dåliga språkkunskaper, dålig, kort eller
            fel arbetslivserfarenhet för det som arbetet kräver. Ska man då
            säga att den nyanlände får göra upp med arbetsgivaren? Det krävs
            naturligtvis att man går in och hjälper till för att se till att
            arbetslivets villkor blir sjysta även för de nyanlända.
          </note>
          <note>
            Nyanlända omfattas av svenska kollektivavtal med den ordning,
            reda och lönesättning som de innebär. Då vill man i stället gå
            in med statliga subventioner. Det måste väl vara en modell som
            säkrar att det blir ordning och reda på svensk arbetsmarknad även
            för den gruppen.
          </note>
          <note>
            Varför skulle vi i Sverige lämna en grupp därhän? Det ska vara
            sjysta villkor och vår modell som vi är stolta över och som hela
            världen tittar på. Men nu komm er det nya människor till oss.
            S ka de lämnas därhän och inte omfattas av detta? Det är inte
            en politik som Socialdemokraterna någonsin kommer att stå för.
            De som kommer till oss ska ha samma förutsättningar som alla andra.
            Något annat kommer vi aldrig att bli överens om, Désirée Pethrus.
          </note>
          <note>
            (Applåder)
          </note>
          <note type="speaker">
            Anf. 49 FREDRIK CHRISTENSSON (C) replik:
          </note>
          <note>
            Herr talman! Det har varit intressant att lyssna på både Annelie
            Karlssons anförande och replikskiftena. Jag hakar upp mig på det
            sista som sas, att det ska vara lika villkor för människor som
            kommer till Sverige. Det är många fina ord som hörs från Socialdemokraternas
            retorik när de pratar om den svenska modellen. Men de lika villkoren
            innebär att människor som i dag lever på försörjningsstöd ska
            få göra det i morgon också. Människor som inte är inne på arbetsmarknaden
            ska inte få vara det i morgon heller.
          </note>
          <note>
            Den stora utmaningen är att människor inte kommer in på arbetsmarknaden
            i dag. Det gäller särskilt människor som är utrikesfödda och även
            långtidsarbetslösa eller ungdomar. Då måste vi se till att genomföra
            förändringar. Vi har föreslagit att parterna själva ska komma
            överens om ingångsjobb med lägre ingångslöner för just nyanlända.
            Vi matchar upp detta med lägre arbetsgivaravgifter och lägre inkomstskatt.
          </note>
          <note>
            Det handlar om att man ska ha en lön att leva på. I dag lever
            människor på en etableringsersättning som är på drygt 6 500 kronor.
            Är det en ersättning värd att leva på? kan man fråga sig. Man
            måste ju få in en fot på arbetsmarknaden och visa upp sig. Det
            kommer att ge mer pengar för den enskilde. Vi diskuterar lägre
            ingångslöner, inte lägre löner. Det är tydligt att man vill måla
            upp en bild av det. Men det här handlar om att få en chans att
            genom sitt första jobb komma in på arbetsmarknaden. Då behövs
            det nya åtgärder.
          </note>
          <note>
            Vi delar helt uppfattningen att det behövs åtgärder för utbildning,
            för etablering och för validering och för att få fler bostäder,
            även om vi i vissa fall kan ha lite olika syn också på det. Men
            det behövs ju mer åtgärder. Då är det ett viktigt steg att det
            ska finnas en möjlighet att få en ingångslön eller en lön över
            huvud taget. Man kan också se att få av de människor som kommer
            in i ingångsjobb eller har låg lön har det också senare i livet.
          </note>
          <note type="speaker">
            Anf. 50 ANNELIE KARLSSON (S) replik:
          </note>
          <note>
            Herr talman! Jag ska börja med att citera en annan skåning, Peps
            Persson. Han sjunger: Ett och ett är två. Två och två är fyra.
            Lönerna är låga och hyrorna är dyra. Ska det vara så svårt att
            fatta att det är falsk matematik?
          </note>
          <note>
            Människor ska kunna leva på sin lön. Det är ganska enkelt. Det
            är därför som era lönesänkningsförslag inte är bra för människor.
            Vi socialdemokrater säger nej. Det människor framför allt inte
            behöver är sänkta löner. De behöver högre lön för att kunna skaffa
            sig ett boende, köpa mat och se till att ungarna får kläder på
            kroppen. Lönen behövs. Vi har inte skapat löner därför att vi
            har den samhällsmodellen. Det är för att människor behöver sin
            lön. Det är det som är grunden till att vi har de löner som vi
            har.
          </note>
          <note>
            Ingångslönerna i våra avtal är ganska låga, enligt mitt sätt
            att se det. Enligt Centerpartiets sätt att se det är de tydligen
            höga, åtminstone för höga.
          </note>
          <note>
            Vi har ju alltid svårt med kommunikationerna när det gäller den
            svenska modellen, kollektivavtal och hur vi ska utveckla dessa.
            Vi uppfattar det nog inte på samma sätt. Kollektivavtal ryms inte
            i en bok. Poängen med svenska kollektivavtal är att de är väldigt
            flexibla och anpassade till olika branscher. Ingångslönen för
            en undersköterska är helt annorlunda än ingångslönen för en byggnadsarbetare
            eller för en läkare. Det skiljer sig väldigt mycket mellan olika
            branscher. Det är det som parterna har byggt upp, och det är det
            som är modellen med lägre ingångslöner för vissa jobb och högre
            för andra jobb. Det vill ni slå sönder. Ni vill fördärva den modellen
            som har fungerat under så lång tid. Jag förstår inte hur ni kan
            tro att det skulle innebära någon framgång för Sverige.
          </note>
          <note type="speaker">
            Anf. 51 FREDRIK CHRISTENSSON (C) replik:
          </note>
          <note>
            Herr talman! Jag vill börja med att ta upp den så kallade framgången
            i Sverige. Vi är sämst i Europa på etableringen på arbetsmarknaden
            för nyanlända. De människor som i dag står utanför arbetsmarknaden
            kommer inte in på den. Rörligheten är extremt låg i Sverige jämfört
            med andra länder. Det pekar bland annat OECD på.
          </note>
          <note>
            Vad är det som vi ska förändra så att vi får in fler människor
            på arbetsmarknaden? Ett sätt är bland annat lägre ingångslöner
            eller så kallade ingångsjobb, så att människor får en chans. Det
            skapar också förutsättningar för nya jobb, jobb som i dag inte
            är lönsamma att utföra utifrån att löneläget är för högt. Det
            ger människor en chans att få en erfarenhet, uppleva en gemenskap
            och komma in i det svenska samhället.
          </note>
          <note>
            Flertalet stora expertmyndigheter – OECD, EU-kommissionen och
            så vidare – pekar på det. Med lägre ingångslöner skulle vi kunna
            få fler nya jobb i Sverige samtidigt som människor får in en fot
            på arbetsmarknaden. Ofta leder det till att man söker nästa jobb.
            Det är ju det första jobbet som är helt avgörande för att komma
            in på arbetsmarknaden.
          </note>
          <note>
            När man lyssnar på Socialdemokraterna i debatten säger de att
            man ska avsäga sig allt som gäller arbetsmarknadens parters uppdrag,
            och framför allt när det gäller lönebildning. Då är det intressant
            att man själv lägger fram förslag om att gå in i lönerörelsen
            för lärare. Jag skulle gärna vilja höra Annelie Karlssons kommentar
            till varför det är okej att gå in i lönerörelsen och påverka den
            i vissa branscher, men inte i andra.
          </note>
          <note>
            Varför motsätter ni er att vara öppna för att diskutera möjligheten
            för människor att komma in på arbetsmarknaden, mer än bara utbildning
            och validering? Utbildning och validering är viktigt, men det
            behövs fler förslag. Där har vi presenterat en rad förslag kopplade
            till ingångsjobb och ingångsföretagande, men också förändringar
            av Arbetsförmedlingen och matchningen.
          </note>
          <note type="speaker">
            Anf. 52 ANNELIE KARLSSON (S) replik:
          </note>
          <note>
            Herr talman! Fredrik Christensson har haft möjlighet att damma
            av gammal borgerlig retorik. På 30-talet var det, som statsministern
            sa i talarstolen, arbetarna som skulle ha lägre lön. På 60-talet
            var det kvinnorna, min mammas generation. För inte så länge sedan
            var det ungdomar. Nu är det nyanlända.
          </note>
          <note>
            Frågan som jag tycker att Sveriges löntagare måste få ett svar
            på från Fredrik Christensson och övriga borgerliga företrädare
            är: Vem ska betala det i slutändan? Ska de som kliver in med de
            låga löner som ni nu föreslår alltid ha de låga lönerna, eller
            ska de efter ett, två eller tre år jämställas med övriga på svensk
            arbetsmarknad? Det ser ut som att Fredrik Christensson instämmer
            i det sistnämnda – de ska till slut jämställas.
          </note>
          <note>
            Vem ska då betala mellanskillnaden? Kommer det friska pengar
            från arbetsgivaren, eller är det kollektivet som ska betala det?
            Det brukar vara kollektivet som betalar. Då innebär det att någon
            annan får stå tillbaka tills de är i kapp. Kollektivet betalar
            de lönesänkningar som ni nu föreslår.
          </note>
          <note>
            Nu hoppas jag vid Gud att det inte finns någon majoritet i den
            här kammaren för era förslag om lägre ingångslön för en grupp,
            men skulle så vara fallet ska Sveriges löntagare veta att det
            är de som ska betala. För i slutändan ska vi väl ändå jämställa
            människor på svensk arbetsmarknad? Det hoppas jag i alla fall.
          </note>
          <note>
            (Applåder)
          </note>
          <note type="speaker">
            Anf. 53 PAULA BIELER (SD) replik:
          </note>
          <note>
            Herr talman! Det är ganska intressant att vara den enda som inte
            har låst sig vid arbetsmarknadsvinkeln. Det blir väldigt spännande
            debatter att lyssna på. Förvisso håller jag med om att låglöneförslaget
            är helt fel ute. Samtidigt kan jag inte låta bli att förundras
            över att man hävdar att antalet jobb inte på något sätt påverkas
            av vad de kostar. Det går inte riktigt ihop. Men det var inte
            därför jag begärde replik.
          </note>
          <note>
            Precis som Hanif Bali reagerade jag på det här med Subwaybesök
            och badhusbesök och framför allt på påståendet att vi andra inte
            har behövt fundera på allt det där. Jo, det är väldigt många andra
            som har behövt fundera på det, både med och utan utländsk bakgrund,
            var man nu drar gränsen för detta.
          </note>
          <note>
            Det är här den stora skiljelinjen går mellan oss från Sverigedemokraterna
            och övriga partier. Vi reagerar väldigt kraftigt när vi hör hur
            bara den ena sidans problematik lyfts fram. Man tar fram särskilda
            lösningar och tror att man kan lösa många problem genom att satsa
            mer och mer resurser på särlösningar, särsubventioner och satsningar
            för dem som precis har anlänt till vårt land. Man lyfter fram
            deras problem, men ser inte när samma problem drabbar även dem
            som redan finns här sedan tidigare, vare sig de har anlänt för
            länge sedan eller har bakgrund i Sverige sedan generationer tillbaka.
          </note>
          <note>
            För mig är det alldeles självklart att den här sortens retorik
            och tankesätt bygger motsättningar, ställer grupp mot grupp och
            skapar splittring och segregation. Min fråga är helt enkelt: Vad
            vill Socialdemokraterna göra för att säkerställa att personer
            som bor i vårt land, alldeles oavsett bakgrund, ses som en del
            av samma samhälle?
          </note>
          <note type="speaker">
            Anf. 54 ANNELIE KARLSSON (S) replik:
          </note>
          <note>
            Herr talman! Egentligen skulle Paula Bieler ha ställt den frågan
            till dem som vill sänka lönerna för dem som kommer till vår arbetsmarknad,
            för det är de som vill skilja ut den gruppen. Vi socialdemokrater
            säger att man ska omfattas av exakt samma villkor. Därför faller
            den frågan ganska platt.
          </note>
          <note>
            Jag vänder mig mot det Paula Bieler sa angående detta med besök
            på Subway. När jag refererade till oss här i kammaren gällde det
            vår nuvaran ­ de situation. Våra arvoden innebär att vi kan besöka
            Subway tillsammans med vem vi vill vilken dag som helst, eller
            hur?
          </note>
          <note>
            Den retorik som sverigedemokrater använder om att det är just
            de som har verklighetsförankring blir lite provocerande för en
            del av oss andra. Jag har inte alltid kunnat göra allting som
            jag har drömt om. Jag är född i ett arbetarhem och växte upp på
            landet under väldigt enkla förhållanden med en arbetande pappa
            och en hemmamamma. Det går inte att smeta det där på mig och säga
            att det är ni sverigedemokrater som vet att det finns människor
            som inte har det bra. Jag vet också det. Jag vet även att det
            finns många som är anställda på deltid inom handel eller inom
            kommuner och landsting och som har svårt att få det att gå ihop.
          </note>
          <note>
            Det är just av den anledningen vi skapar en arbetsmarknadspolitik
            för alla. Vi ska rusta alla med tillräckliga kunskaper för att
            kunna stå starka på arbetsmarknaden. Man ska kunna ha ett jobb
            att försörja sig på. Det ska vara på heltid, och det ska vara
            under förutsättningar som gör att man kan förena föräldraskap
            och förvärvsarbete. Detta omfattar alla, var man än är född. Arbetsmarknadspolitiken
            är till för alla. Det vi pratar om här i dag är integration, och
            därför blir kanske bilden lite vinklad ditåt. Men vår arbetsmarknadspolitik
            är inte riktad bara till utrikes födda. Den är riktad till alla.
            Och det finns verkligen behov av att se över den.
          </note>
          <note type="speaker">
            Anf. 55 PAULA BIELER (SD) replik:
          </note>
          <note>
            Herr talman! Jag tackar Annelie Karlsson för svaret. Det är väldigt
            bra att man är medveten om att problemen finns på många olika
            håll. Det är jag också alldeles övertygad om att man vet sedan
            tidigare. Det jag lyfter fram är att den bild jag och många med
            mig har fått är att man inte har haft något som helst problem
            med att ta resurser från område efter område i vår budget och
            satsa på ett enskilt område, nämligen integration och mottagan
            ­ de. Så har det varit alldeles oavsett vilken regering – röd
            eller blå – som suttit vid makten, dessutom i eskalerande grad.
          </note>
          <note>
            Även Annelie Karlsson talar här om att man skjuter till mer resurser.
            I skrivelsen står det att man skjuter till mer resurser. Pratas
            det om kommunernas mottagande säger man att staten skjuter till
            mer resurser. Men man ignorerar problemen med att det inte finns
            bostäder, att människor klumpas ihop och att vi har oerhört stora
            och ständigt växande klyftor i vårt land. Bara mer resurser satsas
            på det här området kommer allting på något sätt att lösa sig,
            tror man.
          </note>
          <note>
            Det jag efterfrågar och saknar i politiken är vad man vill göra
            för att faktiska möten ska ske mellan dem som kommer till vårt
            land för att bli en del av vårt land och vårt samhälle och dem
            som redan är en del av vårt samhälle. Jag pratar inte om arbetsmarknaden,
            utan om samhället i stort. Jag pratar om hur alla som bor permanent
            i Sverige och vill vara eller förhoppningsvis redan är svenska
            medborgare också ska kunna känna och säga att de självklart är
            en del av Sverige, att Sverige är deras hemland, att Sverige finns
            i deras hjärta och att de är en del av samhället – känna det tillsammans
            med alla övriga i samma kategori. Vad vill man göra för de riktiga
            mänskliga mötena och mänskliga relationerna?
          </note>
          <note type="speaker">
            Anf. 56 ANNELIE KARLSSON (S) replik:
          </note>
          <note>
            Herr talman! Jag tror, i motsats till Paula Bieler, att de investeringar
            vi gör i människor är goda investeringar som vi kommer att ha
            mycket nytta av framöver. Vi gör investeringar och satsar pengar
            för att människor ska bli en del av vårt svenska samhälle genom
            att vi rustar dem med kunskaper för att kliva in på arbetsmarknaden.
            När man kliver in på arbetsmarknaden får man förutsättningar för
            att skriva sitt hyreskontrakt och starta sitt eget liv. Jag tror
            verkligen att det är väl investerade pengar, och jag kan inte
            se något alternativ till att rusta människor så att de ska stå
            starka i samhället och bidra. Vi har sagt detta i kammaren förut.
            Vi behöver ungefär en halv miljon välfärdsarbetare de närmaste
            tio åren i vårt land. Det är de människorna vi rustar nu för att
            de ska kunna bli en del av den arbetskraft som vi behöver runt
            om i landet.
          </note>
          <note>
            Möten mellan människor är nödvändiga, och det råder verkligen
            brist på sådana möten. Vi ser hur främlingsfientligheten och motsättningarna
            mellan människor ökar. Men runt om i landet deltar 70 000–75 000
            människor via studieförbundens försorg i svenskundervisning för
            människor som kommer till vårt land. De pratar om samhället och
            hur samhället fungerar. Det är viktiga möten som kan hjälpa dem
            som kommer till oss att förstå hur allting hänger ihop. Häromveckan
            var jag på ett ställe där man pratade om synliga och osynliga
            regler, vilka regler som inte finns skrivna. Självklart behövs
            möten mellan människor. Men jag tror att både Paula Bieler och
            vi i andra partier bör fundera lite över hur vi själva bidrar
            till en bättre sammanhållning i Sverige, hur vi sluter klyftorna,
            inte bara ekonomiskt utan också människor emellan. Mer kärlek
            och mindre hat!
          </note>
          <note>
            (Applåder)
          </note>
          <note type="speaker">
            Anf. 57 MARCO VENEGAS (MP):
          </note>
          <note>
            Herr talman! Jag vill inleda med att yrka bifall till förslaget
            till beslut och avslag på samtliga motioner.
          </note>
          <note>
            I dag talar vi om statens insatser för nyanländas etablering.
          </note>
          <note>
            Riksrevisionens rapport, som ligger till grund för dagens debatt,
            belyser att statens insatser för nyanländas etablering inte var
            tillräckliga. Rapporten påvisar bland annat problem med bostadsbrist,
            långa handläggningstider och outnyttjade kunskapsresurser.
          </note>
          <note>
            Vårt Europa har ändrats sedan Riksrevisionen lämnade sin rapport
            i juni förra året. Regeringen har sedan dess inlett ett omfattande
            utveck ­ lingsarbete för ett hållbart mottagande i hela landet
            och påbörjat insatser för att människor snabbare ska kunna etableras
            i det svenska arbets- och samhällslivet. I detta arbete har regeringen
            tagit hänsyn till Riksrevisio ­ nens rekommendationer och även
            en del av de idéer som föreslås i motio ­ nerna.
          </note>
          <note>
            Herr talman! Regeringens fokus är att skapa fler jobb, minska
            klyftorna och öka sammanhållningen i Sverige. Regeringen ser de
            utmaningar som finns och har inlett ett seriöst arbete med att
            reformera Sveriges etableringspolitik och därmed förbättra mottagandet.
          </note>
          <note>
            Redan under 2015 avsatte regeringen 11 miljarder kronor till
            kommuner och landsting som ett riktat stöd till arbete med flyktingmottagande.
          </note>
          <note>
            De ineffektiva etableringslotsarna har avskaffats. Alla kommuner
            kommer nu, efter sin förmåga, att få ta emot flyktingar. Och olika
            former av individuella etableringsinsatser håller nu på att genomföras.
          </note>
          <note>
            Herr talman! Så kallade snabbspår har redan introducerats inom
            ett flertal bristyrken. Snabbspår innebär att den nyanlända får
            ett program innehållande svenskundervisning, validering och arbetsmarknadsinsatser
            skräddarsydda utifrån yrkeskompetens.
          </note>
          <note>
            Regeringen har redan infört snabbspår för en rad olika yrken
            som exempelvis läkare, sjuksköterskor, kockar och lärare, och
            fler snabbspår är på gång.
          </note>
          <note>
            För två veckor sedan föreslog Miljöpartiet att vi skulle titta
            på möjligheterna till snabbspår för egenföretagare. Många av våra
            nyanlända har erfarenhet av att driva företag från sina hemländer.
            Kan vi tillvarata denna kunskap och underlätta för dem att driva
            företag även här skapar det nya arbetstillfällen.
          </note>
          <note>
            Dessutom har civilsamhället, vars insatser under den ansträngda
            hösten och fortsatt är av avgörande betydelse för flyktingmottagandet
            och etableringsprocessen, fått utökade medel.
          </note>
          <note>
            Herr talman! Vi är ett litet land, och vi mår bra av att växa
            tillsammans med vår omvärld. Öppenhet är en förutsättning för
            utveckling. Länder som sluter sig mot omvärlden stagnerar.
          </note>
          <note>
            Den snabbt växande befolkningen till följd av den ökade invandringen
            är en välkommen förändring som kan bidra till en växande och dynamisk
            ekonomi om potentialen tillvaratas, särskilt med tanke på hur
            Sveriges demografiska utveckling har sett ut.
          </note>
          <note>
            Jag är glad att majoriteten av partierna här i Sverige är lösningsorienterade
            och ser dessa möjligheter i stället för att vända sig inåt, som
            många andra länder i Europa gör just nu, och fortsatt står upp
            för det land som välkomnade mig när jag flydde hit som 22-åring
            från Chile. Jag tror att framtidens historia kommer att döma dagens
            Europa mycket hårt.
          </note>
          <note>
            Herr talman! Vi måste kunna bemöta och ta emot människor med
            värdighet. Vi var inte tillräckligt rustade för att ta oss an
            den utmaning det innebar att väldigt många människor på flykt
            kom till Sverige i höstas.
          </note>
          <note>
            Vi måste nu snabbt ta fram åtgärder så att vi inte står inför
            samma situation igen. Vi måste presentera konkreta förslag och
            konstruktiva lösningar på de kommande utmaningarna så att en tillfällig
            lag kan bli ännu tillfälligare, för jag vill inte se det land
            som en gång välkomnade mig bli en del av Europas dolda murbygge.
            Jag vill inte se att rädslan tar över. Jag vill inte att vi blundar
            för den humanitära katastrof som pågår.
          </note>
          <note type="speaker">
            Anf. 58 PAULA BIELER (SD) replik:
          </note>
          <note>
            Herr talman! Jag ska fatta mig ganska kort.
          </note>
          <note>
            Jag reagerade på formuleringen att kommuner numera ska ta emot
            efter sin förmåga. I min värld innebär det att man tar hänsyn
            till att det eventuellt kan finnas ett tak för förmågan, att man
            tar emot så många som man faktiskt har förmåga att välkomna in
            i samhällsbygget. Samtidigt hänvisar det här tillbaka till ett
            förslag som inte ens, och väldigt medvetet inte ens, har tagit
            hänsyn till bostadssituationen.
          </note>
          <note>
            Min fråga är helt enkelt: Vad vill man göra för att säkerställa
            att det faktiskt ska vara förmågan att ta emot som styr mottagandet
            och inte en fördelningsnyckel bestämd ovanifrån och ett mottagande
            i en storlek som vi inte kan reglera?
          </note>
          <note type="speaker">
            Anf. 59 MARCO VENEGAS (MP) replik:
          </note>
          <note>
            Herr talman! Jag tror inte att det här är något som kommer att
            vara bestämt uppifrån, utan det kommer verkligen att baseras på
            kommunernas förmåga.
          </note>
          <note>
            Det finns flera kommuner i landet som redan har sagt att de kan
            ta emot ett antal flyktingar, eftersom de har kapacitet när det
            gäller bostäder, arbetstillfällen och studieplatser. Jag tror
            att det är väldigt viktigt att inte se detta som en tvångströja
            för kommuner, utan att det kan vara en stor möjlighet för många
            kommuner att kunna ta in nya invånare. Speciellt tänker jag på
            de kommuner som avfolkas på grund av att många vill flytta till
            stora städer för att läsa vidare eller söka sig en annan möjlighet.
          </note>
          <note type="speaker">
            Anf. 60 PAULA BIELER (SD) replik:
          </note>
          <note>
            Herr talman! Det vore jättebra, eller åtminstone mycket bättre,
            om det verkligen var kommunernas förmåga att ta emot som styrde,
            om kommunerna själva fick anmäla hur många de har plats för och
            om det var arbetsmarknad, bostadsmarknad, skolor, daghem och allt
            vad det handlar om som styrde. Men faktum är att det inte är det.
            Faktum är att vi för bara några veckor sedan klubbade igenom en
            lagstiftning som innebär att man ska kunna tvinga kommuner att
            ta emot och kunna hänvisa personer till kommuner. Orsaken var
            att man hade insett att Sveriges mottagande är alldeles för stort.
            Platserna för dem som kommuner själva anser sig ha förmåga att
            ta emot räcker inte till.
          </note>
          <note>
            Man skulle då kunna reagera så som jag och mitt parti gör, och
            så som man har gjort i vissa länder, och på något sätt lösa det
            temporärt för dem som är här men inte försöka tvinga ut dem i
            samhället, för det bara bromsar mottagandet och skapar motsättningar
            och mer problem. Vi vill låta det faktiska mottagandet fortsatt
            styras av en verklig förmåga att ta in människor i samhället.
          </note>
          <note>
            Eller så kan man göra så som alla ni andra i kammaren tyckte
            och skapa nya lagar där man tvingar kommuner att ta emot fler
            än de själva anser sig kunna utan möjlighet att överklaga.
          </note>
          <note>
            Jag fick inget svar på min fråga: Vad vill man göra för att säkerställa
            att det är förmågan som styr?
          </note>
          <note>
            Miljöpartiet tycker dessutom att vi ska öka mottagandet igen
            så snart som möjligt. Ni talar om att vi måste skapa förutsättningar
            för detta. Men innan ni ens har presenterat några sådana förutsättningar
            talar ni om att vi måste upp på höga nivåer av mottagande igen
            – samtidigt som vi har ett stort och växande utanförskap.
          </note>
          <note>
            Hur ska man garantera att det är faktisk förmåga och vilja att
            kunna ta emot personer som styr välkomnandet i Sverige?
          </note>
          <note type="speaker">
            Anf. 61 MARCO VENEGAS (MP) replik:
          </note>
          <note>
            Herr talman! Paula Bieler och Sverigedemokraterna borde vara
            glada för att lagen gör att alla kommuner ska ta emot flyktingar.
            Det motverkar nämligen precis det som Paula Bieler säger om att
            segregation är det värsta som kan hända. När alla kommuner tar
            emot flyktingar blir det mycket lättare för människor att integreras
            i de små och stora samhällen de kommer till.
          </note>
          <note type="speaker">
            Anf. 62 CHRISTINA HÖJ LARSEN (V):
          </note>
          <note>
            Herr talman! Tvärtemot vad man kanske kan tro när man har lyssnat
            på debatterna under dagen byggdes Sverige faktiskt inte på låga
            löner och usla villkor. Sverige byggdes genom investeringar i
            både samhället och människorna i det. Det gjorde vi som ett medvetet
            samhällsprojekt med gemensamma investeringar som gynnade framtiden,
            byggde vägar och järnvägar, byggde upp skola, hälso- och sjukvård
            för alla och ett trygghetssystem som gjorde att ingen lämnas ensam.
          </note>
          <note>
            Samtidigt har Sverige haft ett stort flyktingmottagande, även
            historiskt. Ensamkommande från Finland, judar från Europa och
            flyktingar från diktaturens Chile eller krigets Balkan är en del
            av Sverige.
          </note>
          <note>
            Framgångsfaktorn är att vi har investerat i både samhället och
            människorna som kommit. Välfärdsbygget och flyktingmottagandet
            har gått hand i hand. Det behöver det göra även i dag.
          </note>
          <note>
            Som ett av världens rikaste och tryggaste länder har Sverige
            alla möjligheter att ta emot de människor som söker sig hit.
          </note>
          <note>
            Herr talman! Regeringens svar på att historiskt många sökte skydd
            i Sverige 2015 är stängda gränser, sämre möjlighet att stanna,
            otrygghet och splittrade familjer. Det ska avskräcka flyktingar
            från att komma till just Sverige.
          </note>
          <note>
            Att kräva andrum i en situation där människor i detta ögonblick
            tar sina sista andetag i Medelhavet är cyniskt och brutalt. Dessutom
            är det, ärligt talat, naivt.
          </note>
          <note>
            Jag tappar inte tålamodet så ofta, men i dag är en sådan dag.
            Jag vill inte höra ett ord till om sänkta löner från rika personer
            vars polare gömmer undan skattepengar. Jag vill inte höra ett
            ord till om integration samtidigt som regeringen vill införa TUT
            och splittra familjer. Jag vill inte höra ett ord om att skydda
            system i stället för att skydda människor, när systemen finns
            till för just dem. Jag vill inte höra ett ord till om andrum medan
            människor på flykt tar sina sista andetag.
          </note>
          <note>
            I verkligheten kan inga stängsel i världen stoppa flykten. Det
            är bara fred och rättvisa som kan göra det. Men till dess är det
            vår förbannade plikt att ge människor skydd och förmå fler länder
            att göra det.
          </note>
          <note>
            Hur bra det kommer att gå är enbart en fråga om huruvida vi är
            beredda att investera i att bygga samhället större och investera
            i de människor som lever i det, oavsett var de är födda. Rätt
            till skydd och en välfärd att lita på är nyckeln.
          </note>
          <note>
            Att vilja göra Sverige till ett sämre och otryggare land borde
            ärligt talat vara en ganska svårsåld politisk vision. Ändå är
            det just den dystra och sorgliga visionen regeringen nu verkar
            torgföra.
          </note>
          <note>
            Med förslagen om tillfälliga uppehållstillstånd som huvudregel
            och skippad anhöriginvandring kommer man att skapa raka motsatsen
            till integration. Det verkar alla remissinstanser rörande överens
            om.
          </note>
          <note>
            Otrygghet har aldrig varit ett bra fundament att bygga framtiden
            på. Men det är just otrygghet inför framtiden, splittrade familjer,
            sårbarhet och beroende av arbetsgivare för att få stanna som regeringen
            erbjuder människor som kommer till Sverige för att söka skydd.
            Det är tveksamt om förslaget ens är förenligt med Europakonventionen
            om rätten till familj.
          </note>
          <note>
            Förutom det uppenbara lidandet riskerar förslagen att leda till
            sämre etablering, sämre integration, sämre hälsa och sämre nyttjande
            av människors kompetens och samhällets resurser.
          </note>
          <note>
            Det viktigaste politiska förslaget för att förbättra integrationen
            någon kan komma med i dag är att få regeringen att lägga förslagen
            om tillfälliga uppehållstillstånd och medveten splittring av familjer
            i papperskorgen.
          </note>
          <note>
            De borgerliga partierna passar å sin sida på att använda flyktingarna
            som murbräcka för sina gamla vanliga krav på sänkta löner och
            villkor. Det är ingen överraskning. Först var det arbetarna, sedan
            kvinnorna, sedan de unga och nu flyktingarna. Vanligt folk ska
            pressas medan skatteflyktingar ska komma undan.
          </note>
          <note>
            Herr talman! Det finns en annan väg. Vi borde i stället vara
            stolta över den trygghet och framtid Sverige erbjuder och utveckla
            och förbättra den. Vänsterpartiet ser utmaningen med att många
            människor kommer till Sverige på samma gång. Vi ser också att
            åtta år med borgerligheten vid makten har skapat stora revor i
            välfärden.
          </note>
          <note>
            Det behövs folk, och det behövs investeringar för att bygga Sverige
            större med fler bostäder och bättre skola och vård. Det är också
            en satsning på jobb. I budgetförhandlingarna kräver Vänsterpartiet
            10 miljarder för att ge socialarbetare, lärare och undersköterskor
            i kommuner och landsting fler kollegor.
          </note>
          <note>
            Borgerligheten lämnade inte bara en försvagad välfärd efter sig.
            De lämnade även ett samhälle som är sårbart i kriser. På vissa
            håll blev mottagandesystemet väldigt ansträngt under hösten, både
            för att mottagandet är ojämlikt fördelat i landet och för att
            det är ganska stelbent.
          </note>
          <note>
            Det är detta, herr talman, som regeringen väljer att kalla systemkollaps
            och sedan stänger gränser för människor på flykt och föreslår
            otrygghet och familjesplittring för dem som ändå lyckas ta sig
            hit. Det är att sätta system framför människor.
          </note>
          <note>
            Kommuner, myndigheter och frivilliga pekar på byråkratiskt krångel
            som hindrar dem att utföra viktigt arbete. Man fastnar i pappershögar.
            Det är orimligt. System finns till för människor, inte tvärtom.
          </note>
          <note>
            Vänsterpartiet föreslår till exempel regelförenklingar för att
            socialsekreterare ska få tid att arbeta med barn i behov av stöd.
            Vi föreslår att Migrationsverket ska slippa stämpla blanketter
            för vinterkläder, som varje människa fattar behövs, när man behöver
            lägga sin tid på handläggning av ansökningar.
          </note>
          <note>
            Vi har ett batteri av förslag för att skapa ett bra mottagande
            av människor på flykt.
          </note>
          <note>
            En stor del av det som krävs för att bygga Sverige större och
            starkare är insatser som ligger på helt andra områden än integrationens.
            Det handlar om bostad, arbetsmarknad, utbildning och välfärd.
            En del andra viktiga steg har vi i Vänsterpartiet redan kommit
            överens med regeringen om i tidigare budgetförhandlingar. Annat
            återkommer vi till framöver.
          </note>
          <note>
            Jag vill ändå ta upp några av de konkreta saker som skulle göra
            skillnad på riktigt här och nu om man menar allvar med att skapa
            bättre förutsättningar för människors möjlighet att bli en del
            av Sverige och vår gemensamma framtid.
          </note>
          <note>
            För det första behöver vi fler boendeplatser i mottagningssystemet.
            Boendesituationen är ansträngd, och asylboenden lever inte alltid
            upp till de krav som ställs. Vi föreslår ett snabbare byggande
            genom en satsning på prefabricerade bostäder och bättre utnyttjande
            av befintliga lokaler. Genom större statligt och kommunalt ansvar
            för mottagandet skulle vi göra oss oberoende av Frasse Fixare
            -typer, alltså privata lycksökare som dyker upp överallt. Det
            innebär att säkerhet och trygghet kan tillgodoses bättre på boendena
            och hjälper kommunerna att planera.
          </note>
          <note>
            För det andra behöver vi snabbare utbildningsinsatser. Utbildning
            för att komma i arbete eller komplettera kompetens är helt avgörande
            för etablering, även om det inte låter så när man lyssnar till
            borgerligheten. Därför vill vi utveckla valideringen av utländska
            examina , stärka studiehandledningen på modersmål och modersmålsundervisningen
            och öka möjligheterna till svenskundervisning från dag ett. För
            att kunna göra det behöver vi se till att nyanländas kunskap används
            bättre i både studiehandledningen och modersmålsundervisningen.
          </note>
          <note>
            För det tredje behöver vi snabba på vägarna till arbete. Vänsterpartiet
            vill utveckla Arbetsförmedlingen så att det finns tid oc h resurser
            som passar individen. Vi vill ge Arbetsförmedlingen ökat ansvar
            för validering av yrkeskunskaper, återinföra krav på att arbetsgivare
            lämnar information till Arbetsförmedlingen, möjliggöra för körkortsstudier
            med CSN-stöd och utse en nationell samordnare för att rekrytera
            till bristyrken.
          </note>
          <note>
            För det fjärde ska fler kunna hjälpa till. Överallt i landet
            finns människor som vill hjälpa till och står beredda att göra
            det. Därför vill vi även ge folkhögskolorna möjlighet att utföra
            språkintroduktion och erbjuda studiecirklar i svenska från dag
            ett. Vi vill skapa bostadsförmedlingar där både privata och offentl
            iga aktörer kan erbjuda boendeplatser. Vi vill ska ­ pa ett flexiblare
            regelverk för uthyrning och ge stöd till lokalsamhället för aktiviteter
            som stärker sammanhållningen.
          </note>
          <note>
            Att satsa på välfärden och utveckla våra samhällssystem är att
            satsa på framtiden. Det är att inte naivt låtsas som att världen
            kommer att bli en annan. Vi har behoven, och vi har resurserna
            att investera. Tillsammans med dem som nu kommer kan vi faktiskt
            bygga Sverige mycket större och starkare. Vi har gjort det förut.
            Låt oss göra det igen.
          </note>
          <note>
            (Applåder)
          </note>
          <note type="speaker">
            Anf. 63 PATRIK BJÖRCK (S):
          </note>
          <note>
            Herr talman! Vi har nu under ett antal timmar lyssnat på dels
            en aktuell debatt om hur man ska förbättra mottagandet till Sverige,
            dels en debatt om integration. Något som har varit talande under
            de här timmarna är att ett löfte har brutits. Det måste vara ett
            av de löften som har gällt kortast tid i svensk polit isk historia,
            för när jag åt frukost i morse hörde jag att Anna Kinberg Batra
            sa i radio att Alliansen inte vill sänka löner. Nu har vi under
            flera timmar kunnat höra hur Alliansen använder sänkta löner som
            sitt enda politiska verktyg i integrationsdebatten.
          </note>
          <note>
            I den här senaste debatten, om AU6, har vi hört hur Moderaternas
            talesperson Hanif Bali har argumenterat för detta och mot de så
            kallade höga lönerna på arbetsmarknaden.
          </note>
          <note>
            Jag tror att det är oerhört viktigt, herr talman, att det förs
            till protokollet att Anna Kinberg Batras löften till väljarna
            inte ens räckte en dag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 6 Beredskap för kris och krig
          </note>
          <note>
            Försvarsutskottets betänkande 2015/16:FöU7
          </note>
          <note>
            Beredskap för kris och krig
          </note>
          <note>
            föredrogs.
          </note>
          <note type="speaker">
            Anf. 64 ALLAN WIDMAN (L):
          </note>
          <note>
            Herr talman! I dag på morgonen tog jag en kort promenad runt
            riksdagskvarteren och kunde konstatera att vattnet ned mot Strömmen
            var avstängt och dammluckan var uppe. Jag undrade stillsamt vem
            som har ansvar för att reglera den där luckan. Sedan kom jag på
            att frågan var felställd. Det är naturligtvis inte vem utan vad
            som styr luckan man ska fråga. Förmodligen handlar det om elektricitet
            i förening med mekanik och både hård- och mjukvara.
          </note>
          <note>
            Herr talman! Jag väljer detta exempel för att visa på att Sverige
            på bara en generation har blivit ett surfande, twittrande och
            swishande samhälle helt beroende av den digitala tekniken.
          </note>
          <note>
            En lång period av säkerhetspolitisk avspänning och det faktum
            att det svenska folket har klarat sig från både storskaliga terroristdåd
            och naturkatastrofer under lång tid har lett fram till en sammantaget
            minskad krismedvetenhet. Vi är också som folk i dag mindre beredda
            på olyckan.
          </note>
          <note>
            Man ska samtidigt framhålla att det finns undantag. Det finns
            en folkrörelse i vårt land som består av så kallade preppers.
            De har gjort det till en livsstil att förbereda sig på kriser
            av närmast undergångskaraktär. Det är en rörelse som har sitt
            ursprung i USA. Den som vill dyka ned i preppningens värld kan
            med fördel läsa Lars Wilderängs Stjärnklart , som är en dystopisk
            roman om vad som händer när vår teknik slutar fungera.
          </note>
          <note>
            Herr talman! Försvarsutskottet har tagit initiativ till framtagandet
            av en broschyr som bär namnet Om krisen eller kriget kommer .
            Det här initiativet togs för mer än ett år sedan och alltså nästan
            ett år innan arméchefen generalmajor Anders Brännström modigt
            och förtjänstfullt konstaterade att Sverige inom loppet av några
            år kan befinna sig i krig.
          </note>
          <note>
            Avsikten, herr talman, med utskottets initiativ var att inspirera
            myndigheter och kommuner att påminna alla invånare i vårt land
            om att de som individer har ett ansvar för sig själva och för
            sina närmast anhöriga.
          </note>
          <note>
            Herr talman! Vi bör alla se till att ha livsmedelskonserver hemma.
            Vi behöver alla se till att det finns vattendunkar och batterier
            till ficklampor och radioapparater. Vi behöver förbandslådor,
            och en del av oss behöver lagra mediciner. Vi behöver fotogenkök
            för tillagning av varm mat. Vi behöver värmeljus och mycket annat.
          </note>
          <note>
            Herr talman! Vi minns alla skogsbranden i Västmanland 2014. Den
            föranledde den dåvarande regeringen att tillsätta en utredning.
            Det var kammarrättsrådet Aud Sjökvist som fick uppdraget att titta
            på hur väl den svenska krisberedskapen vid detta tillfälle fungerade.
            Den nya regeringen tog dock initiativ till att förkorta Aud Sjökvists
            utredning. I stället för ett år fick utredaren bara sex månader
            på sig, och utredningsarbetet skulle i stället tas över av MSB.
          </note>
          <note>
            Detta var, herr talman, betänkligt, med hänsyn till att MSB också
            som aktör var involverad i själva krishanteringen i Västmanland.
            Därför tycker vi från Alliansens sida att det är viktigt att vi
            nu lyfter fram de slutsatser som Aud Sjökvist i utredningen kom
            fram till. Därför vill vi yrka bifall till reservation 9.
          </note>
          <note>
            Jag märker att tiden har rusat, herr talman, och jag ska försöka
            avrunda.
          </note>
          <note>
            I helgen uttalade överbefälhavare Micael Bydén att Försvarsmakten
            om Sverige blir angripet och står ensamt har för avsikt att slåss
            till sista soldat. Man kan tycka att ett sådant uttalande inte
            är helt relevant när det kommer på den strategiska militära nivån,
            men en sak är säker, och det är att om försvaret ska få möjligheten
            att slåss till sista man kommer det att kräva stöd av ett nytt,
            återuppbyggt civilförsvar. Jag tror mig veta att i den debatt
            som nu ligger framför oss kommer många partier att visa på engagemang
            när det gäller civilförsvarsfrågan.
          </note>
          <note>
            Låt mig avslutningsvis erinra om att nästan inga myndigheter
            i det här landet är beredda att utföra extraarbete utan någon
            som helst finansiering. Den bistra sanningen är att förra årets
            försvarsuppgörelse inte innehöll en enda krona till det civila
            försvaret. Det måste vi naturligtvis ändra på.
          </note>
          <note type="speaker">
            Anf. 65 LOTTA OLSSON (M):
          </note>
          <note>
            Herr talman! Hur trygga vi än är och känner oss finns det egentligen
            inget vi kan göra för att helt förebygga kris och krig. Även om
            vi i Sverige varit förskonade från krig i 200 år kommer det en
            dag då vi åter hamnar i krig. Låt oss hoppas det dröjer riktigt
            många år till dess.
          </note>
          <note>
            Kriser är också något som vi varit relativt förskonade från,
            även om vi har haft flera stora katastrofer de senaste 30 åren.
            Estoniafärjans förlisning 1994 och Tsunamikatastrofen tio år senare,
            år 2004, i Thailand, är smärtsamma minnen av hur katastrofer kan
            slå sönder livet helt på ett kort ögonblick för mängder av människor.
            Det är en tydlig påminnelse om hur sårbara vi är och hur solsken
            väldigt snabbt kan bytas till totalt mörker.
          </note>
          <note>
            Därför är det ett viktigt arbete att vi alla får attityden ”inte
            rädd, men förberedd”. Vi måste gemensamt rusta oss för att kunna
            stå emot både krig och katastrofer, för frågan är inte om de kommer
            utan när.
          </note>
          <note>
            I betänkandet finns två viktiga tillkännagivanden från riksdagen
            till regeringen. Ett är att vi bör se över förutsättningarna för
            utbildningsinsatser på regional och lokal nivå för räddningstjänstens
            deltidsbrandkårer.
          </note>
          <note>
            En stor del av vårt brandförsvar bygger på en organisation med
            deltidsbrandmän – ett brandförsvar som vilar på lojalitet och
            engagemang hos alla dem som bor och arbetar i närheten av brandstationer
            ute i landet. Det är ett brandförsvar som bygger på att man både
            har sitt civila arbete och att man på sin fritid vill engagera
            sig och öva i brandförsvaret.
          </note>
          <note>
            För att underlätta för den organisationen, och för att sänka
            trösklarna för dem som vill vara med, anser vi att utbildningens
            placering ska vara lätt att nå för den enskilde som går en brandutbildning.
            Det får inte vara ett hinder att det, som i dag, bara finns två
            utbildningsorter i landet. Utbildningen måste finnas där utbildningsbehovet
            finns, till så stor del som möjligt. Vi får inte missa nya medarbetare
            till deltidsbrandkåren för att vi inte kan ge lokal eller regional
            utbildning.
          </note>
          <note>
            Vi vet att det på många platser i landet finns ett rekryteringsbehov,
            och eftersom personerna bör bo och arbeta i närheten av stationen
            är rekryteringsbasen begränsad. Att vi har en välbemannad, utbildad
            och tränad deltidsbrandkår är en viktig del i det civila försvaret.
          </note>
          <note>
            Det andra tillkännagivandet är att informationsinsatsen till
            allmänheten och den enskildes ansvar under och inför en kris bör
            tydliggöras, något som utskottet också tagit initiativ till och
            hållit en offentlig utfrågning om.
          </note>
          <note>
            Eftersom vi aldrig helt kan skydda oss från kriser och krig är
            det vi själva och vår förmåga att hantera kriser som är det viktiga.
            Hur förberedd en befolkning är på kriser och krig, är avgörande
            för vilka konsekvenser det oförutsedda får.
          </note>
          <note>
            Vi måste generellt öka kunskapen om vad det innebär om krisen
            eller kriget kommer, men vi måste också göra människor mer medvetna
            om hur viktigt det är att ta ett eget ansvar för att vara förberedd.
            Vi kan inte tro att samhället ska kunna ta hand om oss. Vi måste
            rusta oss betydligt bättre för att ta hand om oss själva.
          </note>
          <note>
            Därför är det första steget att vi medborgare vet att vi måste
            klara de 72 första timmarna utan el, vatten och värme. Det är
            viktigt. Vi kan klara mycket själva om vi förbereder oss – det
            handlar om allt från ficklampor och dunkar till att ha batterier
            hemma. Och det handlar om att inte vara rädda utan att vara förberedda.
          </note>
          <note>
            Vår moderata motion om att förstärka det psykologiska försvaret
            är viktig. Det handlar om att vi har en befolkning som är väl
            informerad och en befolkning som är medveten om vad psykologisk
            krigföring innebär. Bara genom en bred folklig förankring av vad
            det innebär med ett psykologiskt försvar, och en befolkning som
            märker då främmande makter försöker med falsk propaganda, kan
            vi försvara oss. Vi behöver bättre utreda vad vi behöver förstärka
            vad avser psykologiskt försvar för att ha en robust beredskap.
          </note>
          <note>
            Herr talman! Vårt samhälle i dag är logistiskt väldigt välfungerande
            vad gäller transporter och lagerhållning av mat och andra varor.
            Det är bra, och det ger korta ledtider för varor, vilket sänker
            kostnaderna både för transporter och lagerhållning. Så långt är
            det bra, men i händelse av kris eller krig innebär det att det
            inte finns varor i lager att hämta om transporterna eller varutillförseln
            slutar att fungera. Hur vi ska säkra mat och varutillförseln till
            samhället då vi inte har egna lager är också sådant som man behöver
            titta vidare på.
          </note>
          <note>
            Från moderat håll har vi motionerat om att vi behöver se över
            behovet av ett nytt totalförsvar – ett totalförsvar som också
            ser över och inventerar alla de kompetenser som finns ute i samhället.
            Det handlar om att alla nödvändiga kompetenser finns och om att
            man inte har samma personer på flera olika befattningar i händelse
            av kris. Det är också avgörande att den militära sidan på ett
            bra sätt kan samarbeta med den civila. Hur bra de olika delarna
            samarbetar är ofta det som är avgörande vid kriser och krig.
          </note>
          <note>
            MSB har här en nyckelroll, och vi kan utifrån utvärderingen av
            Salabranden se att MSB:s roll behöver bli tydligare. MSB behöver
            också tydligare gå ut med direktiv för hur kommuner, myndigheter
            och frivilligorganisationer ska samarbeta och organisera sig i
            händelse av kris och krig.
          </note>
          <note>
            Det är ofta inte resurserna som är problemet, utan det är hur
            man på bästa sätt koordinerar de resurser man har som är det svåra.
            Bara genom att använda alla resurser på rätt sätt kan man förhindra
            de stora katastroferna, något som utvärderingen av Salabranden
            visar. Koordinering av insatser är lika viktig som resurserna.
            Därför är också alla typer av övning bra. Det är bara genom att
            testa och utvärdera som man kan utveckla. Verksamheterna måste
            utvecklas, så att vi vet precis vad vi ska göra i händelse av
            kris och krig.
          </note>
          <note>
            Avslutningsvis vill jag yrka bifall till reservationerna 9 och
            11.
          </note>
          <note>
            (Applåder)
          </note>
          <note type="speaker">
            Anf. 66 ROGER RICHTOFF (SD):
          </note>
          <note>
            Herr talman! Det är av avgörande betydelse, tycker vi sverigedemokrater,
            att man har en fungerande myndighet, organisation, för att sannolikhe
            ­ ten ska öka att vi i händelse av kris och krig får en effektiv
            krishantering och att resurser kommer på rätt plats.
          </note>
          <note>
            Har vi det i dag? Nej, det tycker inte vi. Vi har MSB. Jag ska
            inte kritisera MSB. Det är styrningen av MSB och de uppgifter
            och de möjligheter man har att verka som jag tycker är fel.
          </note>
          <note>
            Vi vill inrätta en civilförsvarsmyndighet. Motsvarande kompetens
            finns på MSB och kan lyftas in i den myndigheten. Men myndigheten
            måste ha en mycket tydligare roll. Det ska inte vara så mycket
            tryck på samverkan utan på samordning. Man måste kunna få samordna
            mellan länsstyrelserna och samordna verksamheter inom landet.
            Det är det som är den stora bristen. Det framgår också av Riksrevisionens
            kontroll av MSB. Man pekar på stora brister. Jag ska inte läsa
            upp alla. Men det är en följd av att det är som det är. Vem har
            ansvaret? Ja, man tittar och ringer och frågar: Hur är det med
            krisplanering? Hur är det med sårbarhetsprövningar? Vad händer
            sedan? Man fördelar ut pengar och bidrag till projekt och verksamheter.
            Riksrevisionen tittar på detta. Varför då? Pengarna används till
            mycket annat.
          </note>
          <note>
            Nej, jag tror att man ska lägga ned MSB i den form den nu har
            och återupprätta en civilförsvarsmyndighet. Det ska vara ett tydligt
            ansvar. Man ska se till att man knyter ihop det militära försvaret
            med det civila. Utan ett bra och tydligt civilt försvar kommer
            vi inte att kunna använda Försvarsmakten heller. Det fungerar
            inte. De fungerar bara tillsammans.
          </note>
          <note>
            Försvarsberedningens försvarsrapport förutsätter att det civila
            försvaret bara klarar sig i 5–10 dagar i en konfliktsituation.
            Det är alarmerande. Enligt vår mening bör Sveriges totalförsvar
            kunna hantera att försvara Sverige uthålligt över en längre tid
            – vi pratar om månader.
          </note>
          <note>
            Herr talman! Liberalerna talade nyss om budget. Det håller jag
            fullständigt med om. Det är jätteviktigt att man uppmärksammar
            detta och ser till att man ger ordentliga kommande budgetar till
            civilförsvaret. Det är en nödvändighet. Annars kommer det bara
            att minska mer och mer.
          </note>
          <note>
            Herr talman! Vi har skrivit en hel del motioner. Jag ska nämna
            några.
          </note>
          <note>
            Civilförsvarsmyndigheten är en del. En annan sak handlar om deltidsbrandmännen,
            som har en mycket svår situation. När de har en anställning utanför
            räddningstjänsten kan de vid behov inställa sig för att tjänstgöra.
            Problem har uppstått när deltidsbrandmännen förlorar sin primära
            anställning och behöver få ersättning från a-kassan. Det finns
            flera exempel på detta. Då får de inte a-kassa fullt ut, för de
            anses inte stå till arbetsmarknadens förfogande fullt ut. Jag
            tycker att vi allihop borde enas om att rätta till det. Det har
            vi också föreslagit.
          </note>
          <note>
            Rekryteringen av brandmännen är ett annat område. Vi har påtalat
            att kraven måste vara höga. Det går inte att sänka kraven med
            hänsyn till kön eller varifrån man kommer, utomlands eller inomlands.
            Kraven på en brandman måste vara tillräckligt höga. Har man lägre
            krav måste det finnas differentierade uppgifter. Antingen behöver
            man en viss förmåga för att kunna verka fullt ut som rökdykare,
            kunna bära tungt och så vidare, eller så behöver man det inte.
            Därför motsätter vi oss alla sådana här riktade kampanjer i syfte
            att rekrytera personer från minoritetsgrupper eller av ett visst
            kön. Man ska rekrytera från alla grupper, men kraven ska vara
            lika.
          </note>
          <note>
            Sedan är det ytterligare någonting som vi trycker ganska hårt
            på. Det är livsmedelsförsörjningen. Vi har hört här att man pratar
            om att vi ska kunna ta ansvar för oss själva. Ja, det är klart
            att vi ska, under ett antal dagar. Men vi anser att man också
            måste bygga upp beredskapslager i fråga om livsmedel, som man
            hade förr. Man ska bygga upp detta igen. Det handlar om konserver
            som ska bytas ut. Förr tömde man lagren, som jag har sagt tidigare
            i kammaren. Det gick ut till krigsförbanden. De käkade detta i
            tre dagar. Sedan fyllde man på med nytt. Man hade de här beredskapslagren.
            Det var inget märkvärdigt. Det kan man återupprätta och sprida.
            På det viset säkerställer man att det finns mat till den svenska
            befolkningen under en längre tid. Med vatten gjorde man samma
            sak.
          </note>
          <note>
            Sedan har vi drivmedel och sådana saker. På landsbygden finns
            det ofta tankar. Men ska det fungera med civilförsvar måste vi
            ha en levande landsbygd. Vi har därför skrivit ganska mycket om
            att självförsörjningsgraden ska öka. Hur ska det gå till? Ja,
            vi kan ju börja med att försöka få alla kommuner att köpa närodlat.
            Det blir dyrare för kommunerna. Ja, men vill vi ha en levande
            landsbygd får vi se till att vi gör upphandlingen på det viset,
            som är tillåtet inom ramen för EU. Det handlar om att sätta prisnivån,
            så att den kanske har 10–15 procents betydelse i stället för 80–90
            procent, som i dag. Det är då långtradarna kommer. Vi köper fläskfilén
            för halva priset i butikerna. Den kommer från andra delar av Europa
            och är transporterad hit med långtradare. Prisnivån är satt till
            85–90 procent. Det är billigare för kommunen.
          </note>
          <note>
            Det knäcker landsbygden. Grisbönder lägger ned. Mjölkbönder lägger
            ned. Här kan vi vidta ganska enkla åtgärder. Det handlar om att
            föra en politik där man viktar annorlunda och det blir dyrare
            för kommunerna. Det är kommunerna som ska göra det här. Men vi
            kan stödja kommunerna på olika sätt i det arbetet – eller hur,
            Centerpartiet?
          </note>
          <note>
            Sedan har vi då lager. Och jag tänker på skolor. Det är också
            en del i en helhetssyn på civilförsvaret – att vi har skolorna
            och den levande landsbygden. Ja, men hur får vi skolorna kvar
            på landsbygden? Hur får vi bussen att gå åt andra hållet? Det
            finns exempel på det: bra lärare, höga löner och fin miljö. Vad
            händer då? Då kanske det inte är rätt upptagningsområde. Då får
            de inga busskort. Då åker de inte till landet. Det finns åtgärder
            som man kan vidta. Det finns massor med saker att göra. Levande
            landsbygd har med civilförsvaret att göra.
          </note>
          <note>
            Ett psykologiskt försvar tycker vi också att man ska inrätta.
            Det finns ett stort problem. Vad är vi beroende av i ett psykologiskt
            försvar? Ja, vi är beroende av press, tidningar och radio. Vi
            är alltså väldigt beroende av en rapportering från en yrkeskategori
            som svenska folket har lägst förtroende för. Är det ett problem?
            Man har lägst förtroende för journalister. De enda som tävlar
            med journalisterna är vi politiker. Vi ska tillsammans leda landet,
            höll jag på att säga. Den ena gruppen skriver. Det blir ett problem.
            Det borde vi tänka på allihop. Hur ska vi angripa ett sådant psykologiskt
            försvar och ett sådant stort psykologiskt problem?
          </note>
          <note>
            I detta anförande instämde Mikael Jansson (SD).
          </note>
          <note type="speaker">
            Anf. 67 DANIEL BÄCKSTRÖM (C):
          </note>
          <note>
            Herr talman! Kära ledamöter och åhörare! Det här är ett omfattande
            betänkande. Det omfattar många olika områden. Det är högst aktuella
            frågor som berör oss både nationellt, i samarbete med andra länder,
            och ute i landets alla 290 kommuner på individnivå.
          </note>
          <note>
            Jag ska börja med att tala lite om räddningstjänsten och dess
            betydelse för att kunna ge trygghet och långsiktiga förutsättningar
            för en levande och fungerande service i våra bygder. En stor fråga
            gäller rekryteringen till räddningstjänsten. Det är någonting
            som måste fungera på ett så bra sätt som möjligt. Här finns det
            stora utmaningar.
          </note>
          <note>
            Det måste vara så att det grundläggande uppdraget, som handlar
            om att ha förutsättningar för att rädda liv, att ge trygghet och
            att finnas i hela landet, ska kunna fungera i praktiken. För oss
            i Centerpartiet är det viktigt att man jobbar hårt för att utveckla
            brandmannautbildningen och säkerställa att det finns kompetensförsörjning.
            Ambitionen är att det ska finnas tillgänglig utbildad personal
            i hela landet.
          </note>
          <note>
            I dag ser vi en utveckling där allt fler deltidskårer läggs ned.
            Det kan bero på olika saker. Det kan handla om den lokala arbetsmarknaden.
            Avståndet mellan arbetsplatsen och den lokala räddningsstationen
            blir allt längre när det handlar om insatstiden. Det gör att det
            är svårt att rekrytera personal som är tillgänglig för insatsen.
          </note>
          <note>
            Det kan bero på en förändrad demografi med ökad utflyttning och
            en högre genomsnittsålder. Det kan också bero på politiska prioriteringar
            där man centraliserar och gör det mer otillgängligt.
          </note>
          <note>
            I glesbygden är deltidsbrandmännen stommen i räddningsstyrkorna.
            Det är många kommuner som enbart har deltidsanställda brandmän.
            Av 11 000 anställda i den kommunala räddningstjänsten är närmare
            60 procent deltidsanställda. Kommunernas problem med att rekrytera
            den här typen av brandmän är särskilt stor i glesbygd och landsbygd.
          </note>
          <note>
            Ofta ersätts det av brandvärn. Det bygger på frivillighet och
            ger en ökad osäkerhet om hjälpen kommer när den så väl behövs.
            Det skapar ofta otrygghet hos individen. Vi ser med oro på den
            utvecklingen. Vi anser att det är väldigt angeläget att kvalitetssäkra
            och utveckla utbildningen och också jobba för att kompetensförsörja.
            Det behöver vara lärarledda lektio ­ ner. Man måste säkerställa
            att det finns teoretiska och praktiska kunskaper som krävs för
            att anpassa till dagens villkor.
          </note>
          <note>
            En centralisering av brandmannautbildningen bidrar också till
            längre resvägar. Det försvårar ofta när det handlar om rekryteringen
            och att få fler från hela landet att vilja bli utbildade och sedan
            också ta tjänst. Det urholkar kompetens, och det kan också urholka
            engagemanget.
          </note>
          <note>
            För att underlätta rekryteringen och personalförsörjningen vill
            vi att deltidsbrandmannautbildningen ska förläggas på regional
            och lokal nivå. Vi vill att det ska säkerställa kompetensförsörjningen,
            och vi ska ha utbildad personal i hela landet.
          </note>
          <note>
            Vi gläds åt att av två tillkännagivanden som läggs fram för kammaren
            handlar ett om att regionalisera utbildningen och att göra det
            så lokalt som möjligt. Centerförslaget och alliansmotionen är
            oerhört viktiga. Dessa frågor måste få en långsiktig lösning.
          </note>
          <note>
            Att som kommunpolitiker i dag arbeta med dessa frågor handlar
            om att tillgodose och säkra att det finns ändamålsenliga resurser.
            Inte minst är det lokala politiska ledarskapets engagemang oerhört
            viktigt. Det är i hur politiken möter frågorna som det skapas
            en bredd i den kommunala organisationen. Det ger möjligheter till
            samverkan internt i organisationen men också tillsammans med många
            andra.
          </note>
          <note>
            Det är många utmaningar vi står inför och händelser som vi måste
            möta. Vårt gemensamma fokus måste vara att arbeta så förebyggande
            som möjligt för att kunna förhindra olyckor. År 2015 var ett år
            då antalet bränder med dödlig utgång ökade. Det är någonting som
            vi måste analysera. Vi måste jobba för att förebygga det inför
            framtiden.
          </note>
          <note>
            När vi ser på bemanningen inom räddningstjänsten var 2014 andelen
            heltidsanställda kvinnor 3,8 procent enligt MSB. Det är ur olika
            perspektiv en låg siffra. Delar av vårt försvarsutskott står bakom
            att vi behöver öka andelen kvinnor inom den kommunala räddningstjänsten.
          </note>
          <note>
            Det är en oerhört viktig fråga. Det handlar om att utveckla kontakterna
            mellan kommunen som arbetsgivare och de anställda i organisationen
            för att kunna hitta förutsättningarna att förbättra och utveckla
            möjligheterna för den enskilde.
          </note>
          <note>
            Det handlar också om att arbeta för en större bredd och en större
            kulturell mångfald inom den kommunala räddningstjänsten. Det är
            frågor som ligger väldigt nära den polisiära verksamheten. Vi
            vet att en relativt sett större andel skulle underlätta dialogen
            med många olika grupper i landet och också bygga säkerhet.
          </note>
          <note>
            Hur räddningstjänsten ser ut har också betydelse för en kommuns
            möjligheter att utvecklas. Det är väldigt många företagare och
            eventuella bosättare som tittar: Var finns räddningstjänsten?
            Hur ser inställelsetiden ut i praktiken för att kunna nås av en
            insats?
          </note>
          <note>
            Det är grundläggande kommunala frågor och frågor om samhällsservice
            som vi måste ta på största allvar. Det är inte minst viktigt för
            att kunna få en levande bygd och långsiktiga satsningar.
          </note>
          <note>
            Utredningen efter branden i Västmanland har visat på många viktiga
            perspektiv. Det bör vi följa upp. Vi behöver arbeta med de rekommenda
            ­ tionerna.
          </note>
          <note>
            Jag är från Säffle. I Säffle rinner Byälven igenom staden. Det
            är vatten som ursprungligen kommer från Norge som sedan går via
            Arvika och via vår kommun ut i Vänern. För 15 år sedan berördes
            vi i allra högsta grad av de stora vattenflödena. De gav efter
            åtskilligt regnande väldigt stora problem i Arvika men också i
            Vänerområdet.
          </note>
          <note>
            Detta belyses i dagens betänkande. Det handlar om vilka åtgärder
            som måste vidtas för att förebygga och förhindra kommande översvämningar
            i vattenstråken och sjöarna. I takt med att det förslyas, att
            stränderna växer igen och med förändrad reglering ökar också riskerna
            för översvämning. Farleder som inte längre används gör att vattnet
            inte flyter fram lika lätt.
          </note>
          <note>
            Vi har sett de praktiska konsekvenserna. Ett antal så kallade
            hundraårsregn har nu blivit oerhört återkommande den senaste perioden
            av år. Det testar systemen. Det visar på hur oerhört viktigt det
            är att jobba med fysisk planering. Det handlar om att dimensionera
            om avloppsrör, trummor och rensbrunnar och att säkerställa att
            räddningstjänsten lokalt kan gripa in och hjälpa när det kan behövas.
          </note>
          <note>
            Detta problem har vi tillsammans med många andra kommuner. Det
            är ett problem som uppstår lokalt på många platser i Sverige.
            Det kan också handla om andra stora extraordinära händelser som
            vi måste möta och hantera. Här har vi ett oerhört viktigt ansvar
            tillsammans. Jag hoppas att den utredning som är tillsatt ska
            kunna visa på konkreta strategier och också lyfta in vilket ansvar
            staten ska ta för att se till att det blir förebyggande insatser
            i de utsatta områdena.
          </note>
          <note>
            I arbetet för att få ett starkare totalförsvar är frivilligorganisationerna
            en oerhört viktig resurs. Den tillgången måste långsiktigt säkerställas.
            Med fler engagerade invånare och genom att arbeta tillsammans
            stärks vår gemensamma förmåga att också hantera kriser.
          </note>
          <note>
            När vi nu återupptar totalförsvarsplaneringen utgår jag från
            att det kommer att involvera väldigt många olika organisationer
            i Sverige. Det kommer också att tydliggöra målsättningarna för
            vad vi ska klara tillsammans. När vi möter cyberattacker, propagandakrigföring,
            underrättelseverksamhet och andra utmaningar finns det mycket
            jobb i närtid att göra. Vi måste ha utsattheten för den enskilde
            i centrum så att vi förebygger och säkrar tillvaron.
          </note>
          <note>
            När vi tittar på säkerhetsläget kan vi konstatera att Ryssland
            på nyårsafton tog ett nytt grepp i sin säkerhetsstrategi för fortsättningen.
            Det ser väldigt allvarligt ut. En av punkterna är att Ryssland
            fokuserar på att höja sin livsmedelsförsörjning. Man jobbar för
            oberoende.
          </note>
          <note>
            Sverige är Europas mest exportberoende land. Det handlar om att
            vi måste importera över hälften av de livsmedel vi behöver. Vår
            egen försörjning fortsätter att minska. Det är en oerhört viktig
            fråga för vår nation. Det kräver ett oerhört starkt engagemang
            i kammaren. Vi behöver också en strategi för att vända trenden.
            Vi behöver öka vår produktion för att minska vårt beroende av
            omvärlden i händelse av att det skulle bli kris eller avskurna
            transporter.
          </note>
          <note>
            Det finns många frågor kopplat till detta. Inte minst gäller
            det dagens situation. Jag hoppas nu att vi kan föra debatt om
            vad vi i praktiken är beredda att göra för att vända trenden och
            minska sårbarheterna.
          </note>
          <note>
            Herr talman! Jag vill yrka bifall till Centerpartiets reservation
            nr 20 och vår gemensamma alliansreservation nr 9.
          </note>
          <note>
            Jag vill avsluta med att säga att vi tillsammans har att göra
            många vägval den närmaste tiden. Ju mer vi sätter fokus på de
            frågor vi diskuterar i dagens betänkande, desto bättre står Sverige
            rustat för att kunna möta kommande utmaningar. Det gäller såväl
            civilt som totalt när det handlar om Sveriges beredskap.
          </note>
          <note>
            (Applåder)
          </note>
          <note type="speaker">
            Anf. 68 HÅKAN SVENNELING (V):
          </note>
          <note>
            Herr talman! Jag ska i dag tala om Vänsterpartiets syn på krisberedskap
            med anledning av dagens betänkande.
          </note>
          <note>
            Det har successivt blivit en allt större åtskillnad mellan försvar
            och krisberedskap. När kriget definierades bort från hotbilden
            övergavs den gamla totalförsvarsidén om en samlad och centralt
            planerad beredskap för kris och krig. Separeringen av militärt
            försvar och civil krisberedskap skedde märkligt nog parallellt
            med att frågor som terrorism, cybersäkerhet, klimatförändringar
            och naturkatastrofer började ses som delar av en allt bredare
            säkerhetspolitisk agenda. Hotbilderna blev allt fler och mer komplexa,
            men den svenska förmågan att hantera dem blev snarare sämre.
          </note>
          <note>
            Myndigheten för samhällsskydd och beredskap, MSB, lyfte i samband
            med utskottets besök förra veckan fram störningar inom el- och
            dricksvattenförsörjning, läkemedelsförsörjning och livsmedelsförsörjning
            som områden där allvarliga händelser tydligt riskerar att påverka
            samhällets funk ­ tionalitet. Till detta lade man till nukleära
            händelser som skulle få stora konsekvenser, vilket inte minst
            händelserna i Fukushima i Japan för fem år sedan har visat. I
            ett läge där uppgifter om teleavbrott och elavbrott, liksom larmrapporter
            om en hårt ansträngd sjukvård, är rena vardagsföreteelser, bör
            vi åtminstone ställa frågan om Sveriges beredskap för större kriser
            och katastrofer verkligen är tillräcklig god. Det handlar helt
            enkelt om vår förmåga att över huvud taget fungera som samhälle
            i vardag, kris eller krig.
          </note>
          <note>
            Enligt lagen ska alla kommuner och landsting göra risk- och sårbarhetsanalyser.
            Genom att statliga myndigheter, kommuner och landsting genomför
            egna analyser byggs kunskap upp på alla nivåer. MSB reglerar endast
            i vilken omfattning som myndigheterna ska lämna sin redovisning
            av risk- och sårbarhetsanalyserna, inte vilken metod som myndigheterna
            ska använda i sitt analysarbete. De särskilda förmågebedömningarna
            bygger på självskattningar, vilket innebär att olika myndigheter
            kan ha resonerat på olika sätt när de har gjort sina bedömningar.
            De sammanställning ­ ar och analyser som görs utgår därför från
            innehållet i myndigheternas redovisningar snarare än i att jämföra
            myndigheternas olika bedömningar. Ett första steg är att alla
            de risk- och sårbarhetsanalyser som kommuner, myndigheter och
            andra upprättar använder samma metod, utvecklar andra mått än
            självskattning, och dessa får ligga till grund för en nationell
            risk- och sårbarhetsanalys.
          </note>
          <note>
            Sverige är ett för litet land för att inte samordna och koordinera
            sina resurser. I dag ska försvarets stöd till samhället och andra
            myndigheter vid behov ske ”inom ramen för Försvarsmaktens befintliga
            förmåga och resurser”. Branden i Västmanland hade kunnat släckas
            tidigare om Försvarsmakten tillskrivits uppgiften att hålla viss
            beredskap för att stödja samhället med brandbekämpning. Så var
            tyvärr inte fallet.
          </note>
          <note>
            Vänsterpartiet vill ge Försvarsmakten ett uppdrag att bistå samhället
            vid nationella kriser och katastrofer.
          </note>
          <note>
            ”En tryggad livsmedelsförsörjning föreligger när alla människor,
            vid alla tidpunkter, har fysisk, social och ekonomisk tillgång
            till tillräcklig, säker och näringsriktig mat för att tillgodose
            sina kostbehov och matpreferenser för ett aktivt och hälsosamt
            liv.” Så lyder FN-organet FAO:s definition av livsmedelstrygghet.
          </note>
          <note>
            Hälften av den mat vi konsumerar i Sverige i dag är importerad.
            Samtidigt har Sveriges befolkning ökat från 7 miljoner till 9,4
            miljoner i dag jämfört med 1950. Under samma period har antalet
            jordbruk minskat från 40 gårdar per tusen invånare till sju gårdar
            per tusen invånare. Den brukade jordbruksmarken har minskat från
            4 miljoner hektar till drygt 3 miljoner hektar, eller från knappt
            600 hektar per tusen invånare till 325 hektar per tusen invånare.
            Under samma period har beredskapslagren av livsmedel avvecklats.
            Detaljhandeln har skapat ett just-in-time-tänkande med sina lager
            på vägarna. Och den individuella reserven av livsmedel med lång
            hållbarhet har mer eller mindre försvunnit från våra hem. Alla
            dessa förändringar ökar vår sårbarhet vad gäller livsmedelsförsörjningen.
          </note>
          <note>
            Samtidigt ser vi ett starkt växande intresse för produktion och
            lokal förädling av livsmedel. Det behövs ett långsiktigt och genomtänkt
            arbete som ökar självförsörjningsgraden, gynnar arbetstillfällen
            och uppfyller miljöpolitikens mål.
          </note>
          <note>
            Den finska livsmedelsstrategin är ett intressant exempel. Finnarna
            har bland annat tänkt till om hur en gård ska fungera även när
            kris råder och hur livsmedelsförsörjningen ska kunna lösas regionalt.
          </note>
          <note>
            I arbetet med den svenska livsmedelsstrategin bör det tillföras
            ett långsiktigt perspektiv i syfte att öka självförsörjningsgraden,
            gynna arbetstillfällena och uppfylla miljömålen. Saknas livsmedlens
            roll vid en kris i livsmedelsstrategin har riksdagen ett ansvar
            för att det perspektivet lyfts in.
          </note>
          <note>
            En sårbarhetsfråga som sällan diskuteras är tillgången till läkemedel.
            Sveriges Apoteksförening har gjort en undersökning som visar att
            hundratusentals kunder tvingas vända i dörren varje månad utan
            medicin eller gå hem med en annan medicin än den som var tänkt.
            Bristande hänsyn till krisberedskapsaspekter i avtal i kombination
            med att man förlitar sig på just-in-time-tänkande har skapat en
            större sårbarhet. Flera myndigheter har de senaste åren pekat
            på sårbarheten i bristande lagerhållning både lokalt på apotek
            och hos grossister.
          </note>
          <note>
            Privatiseringen och avregleringen av apoteksmarknaden i Sverige
            har ansetts vara en orsak till att läkemedelsbrist kan uppstå
            när samarbetet mellan konkurrerande apotek inte går att genomföra
            eller informationsflödet om läkemedelstillgången inte är öppet
            redovisad. Sverige har i dag mycket liten inhemsk tillverkning
            av vacciner och läkemedel och är därmed beroende av import. Vid
            en allvarlig smitta finns alltså en risk för brist på både förbrukningsmaterial
            och annan vårdutrustning.
          </note>
          <note>
            Regeringen har initierat en översyn av apoteksmarknaden, och
            förslag på hur tillgången till läkemedel ska säkras vore välkommet.
          </note>
          <note>
            Människan behöver tillgodose vissa grundbehov för att fungera.
            Vi behöver tillgång till vatten, mat, värme, sömn och trygghet
            så att det inte uppstår psykiska och fysiska effekter. Samhället
            är i dag mycket känsligare för störningar än vad det var förr.
            I dag kan det räcka med ett oväder eller elavbrott för att det
            ska bli allvarliga problem med försörjningen för många. Även hushållen
            är sämre rustade för störningar eftersom många inte är förberedda
            på att klara sig på egen hand utan hjälp från samhällets funktioner.
            Att som förr ha ett lager av mat hemma är i dag ganska ovanligt.
            Likaså är möjligheten att ta vatten från egen brunn mycket sällsynt,
            även utanför staden. Att få den enskilde att vidta konkreta beredskapsåtgärder
            inför abstrakta hot och risker är svårt. De dagliga behoven går
            alltid före, och det gäller inte minst för människor som aldrig
            har upplevt en svår påfrestning på samhället men också för utsatta
            grupper där vardagen i sig är en utmaning.
          </note>
          <note>
            Andra länders erfarenheter av nationella informationsinsatser
            för att stärka den enskildes förmåga vid kriser och svåra påfrestningar
            bör studeras i syfte att utforma en större svensk informationsinsats.
          </note>
          <note>
            Ett intressant exempel är den kanadensiska kampanjen att alla
            medborgare ska klara 72 timmar på egen hand utan myndigheternas
            inblandning. Den kampanjen har också gett mätbara och konkreta
            resultat.
          </note>
          <note>
            Vid en utvärdering av kampanjen svarade 42 procent av respondenterna
            2010 att de aktivt letat information om hur man ska agera vid
            en kris. Fem år tidigare låg motsvarande siffra på 25 procent.
            År 2010 hade fyra av tio kanadensare gjort i ordning eller köpt
            en nödväska och upprättat en beredskapsplan. År 2005 låg motsvarande
            siffra på tre av tio kanadensare.
          </note>
          <note>
            Även i Sverige har MSB och Civilförsvarsförbundet arbetat i denna
            riktning, bland annat med en nätutbildning: ”Är du förberedd om
            krisen kommer?” Men den har fortfarande begränsade resurser och
            därigenom haft ett begränsat genomslag.
          </note>
          <note>
            Det kan finnas skäl att se över behovet av att vi lagstiftare
            tydliggör individens eget ansvar och samtidigt satsar erforderliga
            resurser för att hjälpa människor både att förstå ansvaret och
            ge dem verktyg för att axla ansvaret vid en kris.
          </note>
          <note>
            Jag yrkar bifall till reservation 21.
          </note>
          <note type="speaker">
            Anf. 69 MIKAEL OSCARSSON (KD):
          </note>
          <note>
            Herr talman! Låt mig först börja med att yrka bifall till reservation
            9.
          </note>
          <note>
            Den här debatten grundar sig på en rapport som vi i försvarsutskottet
            har låtit göra: Om krisen eller kriget kommer . Det är en rubrik
            som har fått mer aktualitet med tanke på arméchefen Anders Brännströms
            uttalanden för en tid sedan när han inbjuden till Markstridsdagarna
            sa att läget är sådant att Sverige kan vara i krig om några år.
          </note>
          <note>
            Det är viktigt att få in den tanken. Vi i Sveriges riksdag och
            i samhället i stort har på något vis tänkt oss tanken att vi skulle
            vara vaccinerade mot att Sverige skulle drabbas av krig. Det är
            någonting vi tror och hoppas aldrig ska bli fallet. Men jag tror
            att det är väldigt viktigt att vi i alla instanser, inklusive
            detta hus, får in en beredskap för att vi faktiskt kan bli drabbade.
          </note>
          <note>
            Det har också sagts vid flera tillfällen att om exempelvis Baltikum
            skulle bli attackerat är det önsketänkande att Sverige skulle
            kunna stå utanför.
          </note>
          <note>
            Som vi alla vet, herr talman, är en kedja aldrig starkare än
            sin svagaste länk. I den här frågan, vilket vi har velat påvisa
            i rapporten, är det civila försvaret en svag länk. Det har under
            lång tid monterats ned. Under 20–25 års tid har det monterats
            ned, och det har accelererat – de senaste elva åren eller så har
            vi varit helt utan. Därför är det hög tid att vi lyfter fram de
            här sidorna och ser vad vi kan göra för att stärka det civila
            försvaret.
          </note>
          <note>
            I rapporten kommer det fram att av länsstyrelserna är det ungefär
            hälften som tydligt har kommunicerat budskapet om den enskildes
            ansvar. Av våra 290 kommuner är det ungefär var tredje som har
            gjort detsamma.
          </note>
          <note>
            Som förut har sagts här är det viktigt att poängtera den enskildes
            ansvar. Det finns föregångsländer – Kanada har nämnts här – där
            man på ett betydligt mycket mer framgångsrikt sätt än i Sverige
            har fört fram den enskildes ansvar att klara sig själv.
          </note>
          <note>
            Jag vill också lyfta fram krisberedskapssystemet.
          </note>
          <note>
            Sommaren 2014 utbröt det som skulle bli den största skogsbranden
            i modern svensk historia.
          </note>
          <note>
            Alliansregeringen beslöt i augusti samma år att tillsätta en
            så kallad skogsbrandsutredning. Utredningens uppdrag var att utvärdera
            räddningsinsatserna och annat arbete som gjordes i samband med
            skogsbranden i Västmanland.
          </note>
          <note>
            Skogsbrandsutredningen pekar på en rad viktiga lärdomar inför
            framtiden och sätter ljuset på att det i akuta situationer ställs
            höga krav på en väl fungerade beredskap i samhället.
          </note>
          <note>
            Här är det viktigt att se att det behövs en tydlig organisation,
            samordning och klara vägar för kommunikation. Det är viktiga delar
            för att klara en krisinsats. Det är just vid nationella påfrestningar
            som medborgarna måste kunna sätta sin tillit till samhällets funktioner.
          </note>
          <note>
            Vi har fått redogörelser i utskottet som visar på de grava problem
            som fanns i Västmanland. Man fick nästan intrycket att det var
            ett under att inte hela Västmanland brann upp. Det är viktigt
            att de här erfarenheterna tas till vara, att vi vet om ansvarsområdena
            så att vi kommer bort från stuprören och informationen kan flöda
            fritt och att det finns en tydlig ansvarsfördelning så att vi
            tidigare än i fallet i Västmanland kan sätta in rätt åtgärder.
          </note>
          <note>
            Några ord, herr talman, om det civila försvaret. För att säkerställa
            och bibehålla samhällsfunktioner i ett skymningsläge är totalförsvarets
            alla bitar, militära och civila, absolut nödvändiga.
          </note>
          <note>
            Under alltför många år har arbetet med att planera totalförsvaret
            uteblivit. Förberedelserna har varit sparsamma eller inga alls,
            och möjligheterna att upprätthålla någon form av civilt försvar
            vid en kris är i dag myck ­ et små om några alls.
          </note>
          <note>
            Planeringen för totalförsvaret måste återupptas, och myndigheters
            förmåga att på central och regional nivå prioritera och fördela
            resurser vid höjd beredskap måste utvecklas. Möjligheterna att
            aktivera totalförsvaret vid en kris måste säkras.
          </note>
          <note>
            Det civila försvaret förutsätter samverkan mellan Försvarsmakten
            och ett antal samhällsfunktioner, organisationer, institutioner
            och företag. Det är någonting som måste övas.
          </note>
          <note>
            På uppdrag av den förra regeringen pågår för tillfället ett arbete
            med att återuppta planeringen för det civila försvaret inom länsstyrelser
            och centrala myndigheter. Det ska vara färdigt nu i juni. I detta
            arbete är det angeläget att lärdomar och resurser från arbetet
            med skydd mot olyckor och med krisberedskap används i planeringsarbetet
            för det civila försvaret.
          </note>
          <note>
            I Försvarsmakten finns det en lång rad resurser och kompetenser
            som skulle kunna vara en viktig del av samhällets beredskap vid
            allvarliga hot, olyckshändelser och katastrofer. Jag vill nämna
            några exempel.
          </note>
          <note>
            Försvarsmakten disponerar som allom bekant många helikoptrar
            – ett drygt femtiotal. Vissa är optimerade för eftersökning och
            räddning av personer över såväl land som vatten. Exempelvis Black
            Hawk är en betydande transportresurs för att snabbt flytta personal
            och materiel till ett område där lokala myndigheters resurser
            måste förstärkas. De skulle kunna användas på det viset. Vissa
            av helikoptrarna är utrustade för medicinska uppdrag och skulle
            kunna bidra vid större olyckor när den civila organisatio ­ nen
            för ambulanshelikoptrar är otillräcklig. Det är ett exempel.
          </note>
          <note>
            Den stora transportkapacitet som finns i form av Försvarsmaktens
            transportflygplan är också en resurs som i avsevärt större utsträckning
            skulle kunna planeras in i samhällets beredskapsåtgärder när det
            gäller olika typer av icke-militära hot.
          </note>
          <note>
            Ingenjörsförbanden har fordon som är optimerade för att arbeta
            under extremt ogynnsamma förhållanden och exempelvis röja vägar
            eller rasmassor. De har också personal som är specialutbildad
            för att hantera och desarmera olika typer av bomber och sprängladdningar.
          </note>
          <note>
            Vid många av våra garnisoner finns också speciella terränggående
            skyddade bärgningsfordon med en kapacitet som överstiger de flesta
            civila bärgningsbilars. De skulle kunna vara ett bidrag i situationer
            där sådana egenskaper är värdefulla.
          </note>
          <note>
            Det sista exemplet jag tänkte ta upp, herr talman, är Försvarsmaktens
            olika typer av bepansrade personaltransportfordon. De skulle kunna
            utgöra en värdefull resurs för polisen vid insatser där det föreligger
            en stor risk för att personalen ska bli beskjuten, exempelvis
            vid ingripanden mot terrorism.
          </note>
          <note>
            Herr talman! Det stora problemet i grunden är inte bristande
            lagstiftning eller författningsstöd. Myndigheter har rätt att
            begära stöd från var ­ andra. Problemet är snarare olika myndigheters
            tendens att vilja skaffa egna resurser för alla tänkbara eventualiteter.
            Detta leder till misshushållning med statens medel, och det är
            någonting vi inte har råd med i framtiden.
          </note>
          <note>
            (Applåder)
          </note>
          <note type="speaker">
            Anf. 70 ROGER RICHTOFF (SD) replik:
          </note>
          <note>
            Herr talman! Som du vet, Mikael Oscarsson, kan Försvarsmakten
            ställa upp i dag. Man får begära det, men det finns redan bestämmelser
            för det. Förr var det räddningstjänstlagen som åberopades, men
            det finns kvar. Det finns reglerat. Det finns noggranna bestämmelser
            för hur man begär hjälp från Försvarsmakten med helikoptrar och
            så vidare. Den lagen finns. Man kan kanske se över den, men den
            har ju fungerat. Förutsättningarna är bara att man begär hjälp
            – i tid.
          </note>
          <note type="speaker">
            Anf. 71 MIKAEL OSCARSSON (KD) replik:
          </note>
          <note>
            Herr talman! Det jag avslutade med att säga, Roger Richtoff,
            var att det stora problemet i grunden inte är bristande lagstiftning
            eller författningsstöd. Myndigheter har rätt att begära stöd från
            varandra. Problemet är snarare olika myndigheters tendens att
            vilja skaffa egna resurser för alla tänkbara eventualiteter. Detta,
            Roger Richtoff, leder till misshushållning med statens medel.
            Det är det jag menar – vi måste bli mycket bättre på att utnyttja
            de resurser vi har.
          </note>
          <note type="speaker">
            Anf. 72 ROGER RICHTOFF (SD) replik:
          </note>
          <note>
            Herr talman! Jo, Mikael Oscarsson, du inledde med att man skulle
            se över lagstiftningen. Du talade om det i talarstolen. Men okej.
          </note>
          <note>
            Då har jag en fråga till dig: När du ser och läser om problemen
            som har funnits med bränder och annat, ser du då samma sak som
            jag ser – att MSB borde ha tydligare mandat att samordna verksamheten?
          </note>
          <note>
            Nu är det ju länsstyrelserna som ska samordna mellan kommuner.
            Det fungerade så där vid branden, och man övar alldeles för lite.
          </note>
          <note>
            Kan du kommentera det? Ser du inget behov av en myndighet som
            samordnar över landet?
          </note>
          <note type="speaker">
            Anf. 73 MIKAEL OSCARSSON (KD) replik:
          </note>
          <note>
            Herr talman! Det är faktiskt så att det just nu, as we speak,
            pågår ett arbete som ska vara färdigt i juni, där Försvarsmakten
            och MSB tittar på en samsyn och hur man ska kunna återta planeringen.
          </note>
          <note>
            Jag tror att både en och annan förändring kan behöva göras, vilket
            jag påpekade i mitt anförande. Det har legat nere i årtionden,
            så låt oss se vad man kommer fram till och vad som måste göras.
          </note>
          <note>
            Det vi kan vara överens om är att civilförsvaret som det ser
            ut i dag inte är okej. Det finns en stor förbättringspotential,
            och med tanke på det allvarliga läge vi befinner oss i så hastar
            det.
          </note>
          <note type="speaker">
            Anf. 74 ÅSA LINDESTAM (S):
          </note>
          <note>
            Herr talman! Som vi har hört från tidigare talare handlar det
            här om beredskap för kris och krig. Det finns många stora frågor
            i det här betänkandet, och jag vill börja med att yrka bifall
            till utskottets förslag i betänkandet och avslag på reservationerna.
          </note>
          <note>
            Jag tänkte börja med att berätta att jag i min profession för
            några år sedan jobbade på en förskola som förskollärare. Jag och
            min förskollärarkollega var tillsammans ute på gården när visslan
            tjöt, och när visslan tjöt släppte han allting, tog ett jätteskutt
            över staketet och försvann bort emot brandstationen. Där stod
            jag med alla barnen.
          </note>
          <note>
            Han hade tur. Han hade rätt utbildning för att kunna vara brandman.
            Dessutom stämde han in på alla de regler som fanns och som fortfarande
            finns. Han hade också en positiv arbetsgivare som sa att det är
            helt okej att du har ett jobb och ändå jobbar deltid som brandman.
          </note>
          <note>
            Det här har inte fungerat så bra på senare tid när arbetsmarknaden
            har blivit mycket mer rörlig än vad den har varit tidigare och
            man åker långa sträckor. Man bor på ett håll, och man arbetar
            på ett helt annat.
          </note>
          <note>
            Jag tror att vi måste börja tänka utanför boxen, och jag ser
            att det äntligen börjar hända. Vår regering jobbar nu med de här
            frågorna och kan kanske komma fram till andra beslut. Jag tror
            att det har varit svårt att få in forskningen i kåren. Man har
            gjort på det sätt som man alltid har gjort, man går till en utbildning
            man har fått förut, och så släcker man bränder på samma sätt.
          </note>
          <note>
            I dag kan vi dock göra på andra sätt, och det gäller att hänga
            med för att göra på bästa möjliga sätt när man släcker bränder.
            Vi skulle kunna anställa betydligt fler kvinnor, och tack vare
            det skulle vi också kunna använda andra sätt att släcka bränder.
          </note>
          <note>
            Jag har besökt räddningstjänsterna i mitt län, och där börjar
            man fundera över bland annat brandbomber till äldreomsorgen. Det
            innebär personalen i äldreomsorgen skulle kunna ha med sig en
            liten kula som de slänger in och som tar bort allt syre. På så
            sätt kan man få ett brandförlopp som tar slut mycket snabbare.
          </note>
          <note>
            Det finns många sådana här saker som MSB jobbar med och där man
            utreder bättre funktioner. Det tar tid innan nya tankar sätter
            sig, men jag är mycket tacksam för att vi jobbar med de här frågorna,
            både när det gäller kvinnor och också när det gäller mångfald.
            Det är sådant vi behöver.
          </note>
          <note>
            Utbildningen är en del i detta. Utbildningen måste finnas där
            de som vill ha den utbildningen kan få den. Alla är inte förtjusta
            i att resa. En del vill faktiskt utbilda sig på hemmaplan, både
            lokalt och regionalt, och vi måste titta även på dessa delar.
          </note>
          <note>
            En annan fråga som vi har diskuterat här i dag handlar om den
            enskildes ansvar. Jag har också en historia om det från när jag
            var yngre och hade flyttat hemifrån. Mina föräldrar bor i en liten,
            liten by. En kall vinter slog det till. Snön blev lite varmare,
            och det töade på tallar och granar. Allting rasade. Elstolpar,
            telefonstolpar – allt låg.
          </note>
          <note>
            På tre dygn kunde jag inte nå mina föräldrar alls. Det gick inte
            att ta sig in, och vi var också förbjudna att göra det, eftersom
            elstolparna låg över vägen och man inte visste vad som skulle
            kunna hända om vi forcerade dem.
          </note>
          <note>
            Det var tre svåra dygn. Jag visste inte om mina föräldrar hade
            mat. Men efter tre dygn visade sig att de hade mått gott. De hade
            skafferiet fullt med det de behövde. Det var inte så svårt.
          </note>
          <note>
            Vem har ansvaret när det händer? Nu skjuter vi ansvaret från
            den beredskap vi har haft tidigare, där samhället har tagit ett
            stort ansvar, ut till den enskilde. Vi har diskuterat många gånger
            i försvarsutskottet om det är 72 timmar som gäller. Vi har till
            och med lyckats ta fram en broschyr. Är det så här det ska se
            ut? Men det finns ingen riktig riktlinje som säger att man ska
            klara sig ett visst antal timmar eller dagar. Det kan vara både
            kortare och längre tid, beroende på hur allvarligt läget är.
          </note>
          <note>
            Jag tycker ändå att det är väldigt bra att vi har lyckats prestera
            en informationsskrift ut till alla kommuner och länsstyrelser
            så att de kan börja jobba med frågan.
          </note>
          <note>
            Det handlar också väldigt mycket om hur man ska kunna få ut den
            här informationen till medborgarna, och det tror jag är den svåraste
            delen. Informationsspridning är ju inte det vi är bäst på. Det
            måste vi jobba med.
          </note>
          <note>
            Det kom ett tillkännagivande, och regeringen utreder även denna
            fråga. Vi är ivriga, och jag hoppas att även regeringen är det
            och snart levererar angående hur det här ska vara och hur vi ska
            klara oss.
          </note>
          <note>
            I den här delen jobbar även våra 18 frivilliga försvarsorganisationer,
            varav 14 även jobbar åt MSB och frivilligheten. Vi måste vara
            rädda om dessa organisationer. De har ett tufft liv där ute, och
            jag vet att alla vi här i salen vurmar för frivilligorganisationerna
            och tycker att de ska hjälpa oss väldigt mycket.
          </note>
          <note>
            Men det är inte alltid så det ser ut. De behöver ett stort kansli
            för att klara av sin medlemsvård och rekrytering. De måste ha
            en verksamhet, och de måste hela tiden sträva efter att sänka
            kostnader. Vi använder dem bara vid behov, men de behöver också
            träna och öva, inte bara under krisen utan också när det gäller
            ledarskap och de delarna, och de måste se sina brister och lära
            av dem, precis som vi alla gör.
          </note>
          <note>
            Jag vill också passa på att ge MSB en eloge. Krisinformation.se
            och mobilappen har varit av avgörande betydelse; där har jag många
            gånger kunnat läsa att det har varit halt i stora delar av landet,
            att det har varit översvämningar eller stormar och andra varningar.
            Den har fungerat alldeles utmärkt. Jag tror att vi alla, när vi
            kan, måste ta ett ansvar för vad som informeras via den appen
            och också göra den välkänd för alla. När man kan få information
            i förväg kan man nämligen hantera en kris på ett betydligt bättre
            sätt än annars.
          </note>
          <note>
            Jag skulle vilja ägna inte bara tio minuter utan mycket längre
            tid åt att tala om vår livsmedelsförsörjning. Tillsammans med
            LRF och lantbrukarna har jag varit ute på en mängd olika besök
            ute i länet ett antal måndagar. Detta resulterade i att jag till
            slut hade en journalist i mitt kök. När vi hade druckit kaffe
            en stund sa han: Öppna skafferiet , så får vi se hur länge du
            klarar dig. Jag öppnade skafferiet, och ni ska veta att jag klarar
            mig längre än 72 timmar. Jag klarar mig säkert en bra bit över
            14 dagar, för jag är beredd på det mesta. Men jag tror inte att
            de flesta har det på det viset.
          </note>
          <note>
            Om vi ska få en försörjningsgrad i landet på livsmedel och vatten
            som gör att vi kan klara oss en längre tid måste vi också fundera
            över vad våra lantbrukare står inför. De har en mängd bekymmer
            som de måste klara, alltifrån priserna på mjölk och kött till
            jordbruksstödet , som borde betalas ut i tid de tider man har
            blivit lovad , och kommunikationerna mellan gårdarna, som heller
            inte är så enkel.
          </note>
          <note>
            Man måste alltså ha ett visst antal djur eller leverera ett visst
            antal liter mjölk för at t man ska kunna skicka iväg det; annars
            får man gå ihop med sina grannar. Det är alltid ett plus att samverka,
            tycker lantbrukarna, men det gäller att man har grannar som har
            samma mängd djur så att man kan få ihop en ansenlig summa.
          </note>
          <note>
            Det fattas alltså slakterier och mejerier i min del av landet,
            och vi borde fundera över hur vi skulle kunna lösa de bekymren.
            Det handlar också om storskaligheten som vi kan se i södra Sverige
            kontra den småskalighet som man ser i andra delar av landet, där
            det finns både diken och gärdesgårdar som stoppar upp och gör
            det betydligt svårare.
          </note>
          <note>
            Vi har också problemen med rovdjur i vissa delar, till exempel
            där jag lever och bor. Rovdjuren förökar sig i den delen av landet
            där jag befinner mig.
          </note>
          <note>
            Allt detta gör att väldigt många lantbruk bestämmer sig för att
            det inte är lönsamt längre. Jag har en nära bekant som lägger
            ned sitt lantbruk precis nu i dagarna. Det handlar om 35 kor som
            inte längre kommer att finnas i hennes bruk. Det betyder att vi
            får en mindre del.
          </note>
          <note>
            Jag önskar att vi kunde ta ett stort ansvar för denna del så
            att vi på sikt kan trygga försörjningen. Jag vet att det finns
            lösningar. Det finns betydligt fler lösningar om vi bara orkar
            se lite utanför boxen. Jag hoppas att regeringen snart kommer
            att se till att alla får del av de lösningar som är på gång.
          </note>
          <note type="speaker">
            Anf. 75 DANIEL BÄCKSTRÖM (C) replik:
          </note>
          <note>
            Herr talman! Tack för anförandet, som tar upp många viktiga frågor.
            Det är positivt att Åsa Lindestam lyfter upp de grundläggande
            försörjningsfrågorna och kopplar ihop det med krisberedskapsfrågorna
            på ett så bra sätt.
          </note>
          <note>
            Efter förra årets förhandlingar på den militära sidan konstaterar
            vi bland annat att vi kommer att återkomma till de ekonomiska
            förutsättningarna för totalförsvaret och den civila sidan.
          </note>
          <note>
            Mina frågor till Socialdemokraterna är: Var ligger ambitionsnivån
            utifrån den verklighet som målas upp i anförandena här i debatten
            men också kommande utmaningar som vi vet att vi måste hantera
            när det handlar om hur mycket pengar regeringen är beredd att
            anslå för detta arbete? Vilka konkreta målsättningar kan vi ta
            oss an i det kommande arbetet?
          </note>
          <note>
            Den enskildes perspektiv är oerhört viktigt. Med den sårbarhet
            som finns, där transporter lätt kan skäras av och hamnar kan blockeras
            på olika sätt och av olika anledningar i kris- eller krigstid,
            går det väldigt fort att tömma de lager som finns på hyllorna
            i affärerna.
          </note>
          <note>
            Det vore intressant att höra hur regeringen tänker analysera
            och ta sig an denna sårbarhet för att förebygga så mycket som
            möjligt och säkerställa att transporter av livsmedel kommer fram
            och även vilka åtgärder som ingår i de lösningar som Åsa Lindestam
            beskrev för att kunna höja vår egen produktion av livsmedel, vilket
            är oerhört viktigt.
          </note>
          <note type="speaker">
            Anf. 76 ÅSA LINDESTAM (S) replik:
          </note>
          <note>
            Herr talman! Tack för frågan!
          </note>
          <note>
            Det är bra att få utveckla lite till här. Ambitionsnivån för
            vår regering är hög just nu. Jag vet att vårt statsråd Bucht jobbar
            hårt nu för att få till en livsmedelsstrategi, vilket vi aldrig
            haft tidigare. Han kommer att leverera denna strategi.
          </note>
          <note>
            Om jag har förstått rätt har han satt som mål att öka livsmedelsproduk
            ­ tionen i Sverige, vilket gynnar allt det som vi i försvarsutskottet
            önskar. Det betyder att han tittar på alla de delar som Daniel
            Bäckström räknade upp – hur man transporterar, hur gårdarna är
            placerade och vilken gröda som odlas.
          </note>
          <note>
            Livsmedelsstrategin är ännu inte presenterad; den är på väg.
            Men Bucht har varit ute i landet – jag har lyssnat till honom.
            Han beskriver många av de delar som vi behöver ta till oss. Jag
            har bjudit in honom till mitt län för att ta del av de problem
            och glädjeämnen som vi har. Jag tror att vi kan göra mycket mer.
            Detta gör vi på kort tid. Han har varit statsråd i ett och ett
            halvt år och redan hunnit så här långt. Han har lovat att leverera
            strategin.
          </note>
          <note>
            För att gå tillbaka till dig, Daniel Bäckström, har ni suttit
            i regeringen i åtta år och inte lyckats med den delen. Vi har
            inte fått någon leverans när det gäller hur det ska vara, och
            vi ser att siffrorna bara har blivit sämre och sämre. Nu är vi
            tvungna att vända detta, och därför har statsrådet Bucht tagit
            itu med det.
          </note>
          <note>
            Utifrån den snöstorm som var i New York för några veckor sedan
            kommer jag ihåg hur hyllorna såg ut. Det kan vi inte ha, utan
            vi måste se till att det löser sig på något vis så att människor
            har de livsmedel de behöver i affärerna.
          </note>
          <note type="speaker">
            Anf. 77 DANIEL BÄCKSTRÖM (C) replik:
          </note>
          <note>
            Herr talman! Med rådande mjölkkris för svenska mjölkproducenter
            – vi är inne på femte kvartalet nu – är det oerhört allvarligt
            när staten inte kan gå in och säkerställa att utbetalningarna
            av EU-stöden sker. Det påverkar likviditeten kraftigt.
          </note>
          <note>
            I en situation som redan är kännbar för Sveriges mjölkproducenter,
            sedan ett år tillbaka, blir det ännu kämpigare. Regelverken för
            EU-stöd har varit otydliga och fortsätter att förändras på olika
            sätt. Är det detta som Åsa Lindestam menar att regeringen tar
            ansvar för?
          </note>
          <note>
            När det gäller att kunna säkra och utveckla produktionen i Sverige
            har vi olika verklighetsuppfattningar, för jag har ännu inte sett
            det kraftfulla ledarskapet från ministerns sida när det handlar
            om att konkret se till att man får förutsättningar.
          </note>
          <note>
            Sedan går det alltid att återvända till tiden som varit. Det
            brukar regeringens företrädare ofta göra här i kammaren i stället
            för att lägga fokus på vad som faktiskt behövs för de kommande
            8, 16 och 24 åren. Här saknar vi svaren, och därför är denna debatt
            oerhört viktig när det handlar om livsmedelsförsörjning, minskad
            sårbarhet och vilka praktiska åtgärder som samarbetsregeringen
            nu planerar att vidta.
          </note>
          <note>
            Kommer Åsa Lindestam, när det gäller stödet till frivilligorganisationerna,
            att verka för att vi kan höja anslagen till dem i närtid så att
            de kan vara ett smörjmedel för att utveckla totalförsvarsförmågan
            och folkförankringen i arbetet, så att vi kan nå och engagera
            många fler svenskar i vårt gemensamma fokus?
          </note>
          <note type="speaker">
            Anf. 78 ÅSA LINDESTAM (S) replik:
          </note>
          <note>
            Herr talman! Ja, Daniel Bäckström, jag tror att det är en mjölkkris.
            Jag ser den, också i min närhet. Det beror på att det EU-system
            som vi har i dag inte har fungerat som vi hade trott och tänkt.
            I stället ställer det till så att de kvoter man hade kunnat vara
            överens om inte finns längre. Det har också gjort att systemet
            med utbetalningar har ställt till det, för man har hittat nya
            regler.
          </note>
          <note>
            Jag beklagar verkligen att lantbruket inte får det stöd som behövs
            ekonomiskt inom den tid som satts. Det tycker jag att det borde
            ha fått på något vis. Även om man inte har kunnat utbetala hela
            summan har jag förstått att man ändå hade kunnat betala ut en
            viss del. Det har man inte gjort, utan man har väntat.
          </note>
          <note>
            Det finns ett datasystem som inte stöder de regler som gäller,
            så man jobbar för fullt för att förändra det. Om jag har fått
            rätt information kommer utbetalningarna att ske i maj, vilket
            är beklagligt, för det är mycket senare än vad man hade tänkt.
            Men så ser det ut just nu.
          </note>
          <note>
            Ett kraftfullt ledarskap, sa Daniel Bäckström. Det tycker jag
            att vi har om vi kan leverera en livsmedelsstrategi som kan visa
            på de problem som finns. Leverans är att vara kraftfull som ledare.
            Där finns det brister på andra sidan men inte i den regering som
            sitter just nu.
          </note>
          <note>
            Frivilligorganisationerna gör ett fantastiskt jobb. Det tror
            jag att vi är överens om. Bekymret med frivilligorganisationer
            är att försöka jobba tillsammans med dem som efterfrågar deras
            tjänster och samtidigt, när det inte är kris, kunna ha förmågan
            att såväl öva och träna som hålla ihop en hel medlemsorganisation.
            De finns i både stort och smått. Det blir ett bekymmer när de
            regler som vi har i dag, som gjordes för något år sedan, inte
            kan fungera fullt ut. Där finns lite att se över.
          </note>
          <note type="speaker">
            Anf. 79 ALLAN WIDMAN (L) replik:
          </note>
          <note>
            Herr talman! När jag hör Åsa Lindestam säga att det kommer en
            livsmedelsstrategi så småningom kommer jag att tänka på det gamla
            goda uttrycket: Låt oss hoppas att kon inte dör medan gräset växer.
          </note>
          <note>
            Herr talman! Totalförsv arspolitiken är otroligt mångfas etterad.
            Vi har rört oss från områden som apoteksreformen över Dubaifrågan
            här de senaste minuterna. Det tycks som om det finns tillfredsställelse
            för alla politiska intressen inom ramen för begreppet totalförsvar.
          </note>
          <note>
            Jag har två stycken frågor till Åsa Lindestam. Vi hade ett studiebesök
            på MSB i utskottets regi för en vecka sedan. Då blev vi informerade
            om att inriktningen nu är att det ska bli en försvarsmaktsövning
            2017, och sedan ska det bli en totalförsvarsövning 2024.
          </note>
          <note>
            Åsa Lindestam har nu talat varmt om de ambitioner som finns i
            den nya regeringen på det här området. Då vill jag fråga: Är det
            en rimlig ambition att vi har en första totalförsvarsövning om
            jämnt åtta år från nu?
          </note>
          <note>
            Den andra frågan gäller Försvarsmaktens stöd till det civila
            samhället, som flera talare har varit inne på. När jag strax efter
            branden i Västmanland 2014 besökte helikopterflottiljen i Luleå
            fick jag veta att det faktum att Försvarsmakten inte får vara
            dimensionerande i sitt stöd till det civila samhället har lett
            till att man exempelvis inte kan semesterplanera för att det ska
            bli skogsbrandsläckningar under sommaren, fast alla är fullt införstådda
            med att de kommer varje sommar, så att Försvarsmakten får rycka
            ut.
          </note>
          <note>
            Är Åsa Lindestam beredd att vidta åtgärder för en översyn av
            den gällande stödförordningen, som reglerar de här förhållandena?
          </note>
          <note type="speaker">
            Anf. 80 ÅSA LINDESTAM (S) replik:
          </note>
          <note>
            Herr talman! Ja, Allan Widman, det är sant att vi var på MSB
            och fick mycket god information om vad de är och vad de gör just
            nu. Det viktigaste för alla delar i totalförsvaret tror jag är
            att man får öva. Om man sätter en del längre fram eller gör mindre
            övningar nu och sammanför dem och ser vilka resultat det har gett
            och analyserar de brister som man har, tror jag att det är det
            bästa vi kan göra. Vi behöver öva i både stort och smått. Vi ser
            också de utvärderingar som har kommit, bland annat från branden
            i Västmanland men också från andra övningar. Det som är svårt
            för vår del är ledarskapet på högre nivå och hur ansvarsprincipen
            ska utnyttjas. Då tänker jag särskilt på branden i Västmanland.
          </note>
          <note>
            Allt detta behöver vi veta mer om, hur det skulle kunna vara.
            Jag tror att vi alla funderade mycket när vi följde branden, när
            branden gick från en viss kommun till en annan kommun och över
            till en tredje och en fjärde, och det sedan också gick upp till
            en länsstyrelse. Det gäller hur man ska kunna klara de delarna.
            Man ser, vare sig det är skarpt läge eller övning, att det finns
            punkter där det fortfarande brister. De delarna måste vi på något
            sätt ta fatt i och försöka hitta den rätta lösningen för hur vi
            gör på bästa sätt.
          </note>
          <note>
            Vi ser i andra länder att man har andra lösningar. Vi kanske
            måste se ut över världen och se om det finns ännu bättre lösningar.
            Jag har varit i Brasilien och tittat på hur de har hanterat vissa
            saker. Jag kan se att de i vissa delar ligger före oss. Jag tror
            att vi kan hämta hem mycket kunskap. Men vi måste absolut analysera
            det som har hänt.
          </note>
          <note type="speaker">
            Anf. 81 ALLAN WIDMAN (L) replik:
          </note>
          <note>
            Herr talman! För 14 dagar sedan gjorde försvarsutskottet ett
            annat studiebesök hos Totalförsvarets forskningsinstitut i Kista.
            Då var budskapet från myndighetens experter på Rysslandsfrågan
            mycket tydlig t . Man sa att Ryssland just nu ställer om för krig.
            Vi diskuterade olika tidsperspektiv. När jag uttryckte oro för
            de kommande åren fanns det de på FOI som uttryckte oro för de
            kommande månaderna.
          </note>
          <note>
            Nu säger Åsa Lindestam till mig – jag kan inte uppfatta svaret
            på annat sätt – att det är rimligt att ha en totalförsvarsövning
            år 2024, åtta år från i dag. Enligt min bedömning, herr talman,
            är det inte alls rimligt. Jag utgår från att Åsa Lindestam är
            beredd att tillsammans med andra i försvarsutskottet medverka
            till att ambitionen på den här punkten höjs.
          </note>
          <note>
            Slutligen ställde jag en fråga om Försvarsmaktens stöd till det
            civila samhället och exemplifierade med hur man tolkar den reglering
            som finns i stödförordningen om att Försvarsmakten inte får dimensionera
            sin verksamhet för civilt stöd och att det leder till att man
            inte ens kan göra en semesterplanering för att släcka skogsbränder.
          </note>
          <note>
            I Försvarsberedningen var Åsa Lindestam tillsammans med mig och
            alla andra partier överens om att det borde ske en översyn. Nu
            måste jag på nytt fråga Åsa Lindestam: Ska en sådan översyn ske,
            eller bör den ske?
          </note>
          <note type="speaker">
            Anf. 82 ÅSA LINDESTAM (S) replik:
          </note>
          <note>
            Herr talman! Det stämmer att vi var på besök hos FOI och fick
            mycket bra information även från dem, bland annat om Ryssland.
            Allan Widman kanske kommer ihåg när vi gjorde en resa och träffade
            personer i Moskva. De frågor som de hade till oss handlade bland
            annat om livsmedelsförsörjningen. Det var 2012 – 2013 som vi var
            där. Då diskuterade man livsmedelsförsörjning men också transporter
            med oss.
          </note>
          <note>
            Nu drar Allan Widman slutsatsen att när man pratar om det i dag
            betyder det krig. Det kan vi återkomma till och resonera om, hur
            det skulle kunna vara. Jag är inte säker på att det är den slutsats
            som man alltid kan dra – om man pratar om livsmedelsförsörjning
            betyder det krig – för det pratar vi också om här och nu för Sveriges
            räkning, och det kan ändå inte betyda att vi ska ha ett krig.
            Jag tycker att slutsatsen är lite konstig. Men vi kan säkerligen
            återkomma och diskutera vad som händer där ute och vad vi borde
            göra.
          </note>
          <note>
            När det gäller övningarna vill jag säga igen att jag tror att
            man måste öva många olika saker. Jag har inte en full lista på
            alla de övningar som gäller totalförsvaret. Den stora övning som
            du pratar om längre fram må vara, men det finns mängder av övningar
            innan dess som man gör tillsammans. Jag tror att alla de behövs
            för att lägga ihop vad som händer.
          </note>
          <note type="speaker">
            Anf. 83 JAKOP DALUNDE (MP):
          </note>
          <note>
            Herr talman! Under de senaste åren har flera allvarliga naturkatastrofer
            inträffat i Sverige. En av de stora utmaningar som vi står inför,
            som en konsekvens av ett förändrat klimat, är ett mer extremt
            väder med ökade risker för naturolyckor. Under sommaren 2014 startade
            en brand i Västmanlands län som kom att bli den största branden
            i svensk modern historia. Det hade före branden varit mycket torrt
            med hög temperatur, och därför var det extremt stor brandrisk
            enligt SMHI:s riskklassdefinition.
          </note>
          <note>
            Myndigheten för samhällsskydd och beredskap slår i en rapport
            fast att ett varmare klimat kommer att leda till en ökad brandrisk
            i Sverige. Framför allt kommer det varmare vädret att göra att
            brandsäsongen blir längre, med fler möjliga dagar för antändning.
            Myndigheten varnar också för att släckorganisationen inte kommer
            att räcka till om risken för flera parallella bränder ökar.
          </note>
          <note>
            Men, herr talman, vi ser också andra exempel. I Målilla mellan
            Hultsfred och Mariannelund ledde skyfallet häromåret till höga
            vattennivåer i Emåns biflöde Brusaån och Silverån. Skyfallet där
            fick till följd att stora delar av östra Småland kom att läggas
            under vatten. Mälarens och Göta älvs utlopp samt Skåne är andra
            områden som är särskilt känsliga för stigande vattennivåer. De
            områdena är också några av Sveriges mest tätbefolkade. När de
            områdena drabbas av översvämningar hotar det stora och viktiga
            samhällsvärden. Det kan bli starka skador på våra samhällen.
          </note>
          <note>
            Den ökade översvämningsrisken drabbar framför allt strandnära
            bebyggelse, vägar och järnvägar. Annan infrastruktur, som dammar,
            industr i och jordbruk, är också utsatt . Dricksvattenförsörjningen
            riskerar att slås ut. Översvämning av elstationer kan också leda
            till långvariga elavbrott.
          </note>
          <note>
            Kostnaderna för detta kan bli mycket höga, om vi står passiva
            inför detta och det blir allt fler katastrofer i form av skogsbränder,
            stigande vattennivåer och fler skyfall. Men, herr talman, om vi
            redan nu planerar för att rusta våra samhällen star ka för detta
            kan vi vara resilie nta mot ett förändrat klimat och spara både
            pengar och mänskligt lidande.
          </note>
          <note>
            Alla samhällets sektorer och funktioner kommer att påverkas av
            ett förändrat klimat. Vägar, järnvägar, energisystem, kommunikationer,
            vatten och avlopp, jord- och skogsbruk, vård och hälsa samt ekosystem
            kommer att utsättas för nya förhållanden och påfrestningar.
          </note>
          <note>
            Denna typ av väderrelaterade katastrofer har alltid förekommit,
            men klimatforskningen visar att extrema väder kommer att ske allt
            oftare och bli mer omfattande än tidigare. Detta visar FN:s klimatpanel
            mycket tydligt i sin senaste rapport.
          </note>
          <note>
            Temperaturen har redan stigit med 0,7 grader, och utsläppen fortsätter
            att öka. Globalt ser vi att följden blir ett allt varmare och
            blötare klimat som leder till fler översvämningar, ökad smittspridning,
            fler skogsbränder och mer frekventa värmeböljor.
          </note>
          <note>
            Vid FN:s tredje världskonferens om katastrofriskreducering i
            Sendai i Japan förra året medverkade Sverige tillsammans med 187
            andra länder till ett nytt ramverk för katastrofriskreducering
            – Sendai Framework for Disaster Risk Reduction. Detta nya ramverk
            syftar till att göra världen säkrare mot naturolyckor och katastrofer
            genom att reducera risker och arbeta förebyggande när det gäller
            konsekvenserna av naturolyckor. Målet med detta arbete är att
            förluster i liv, egendom och hälsa samt i ekonomiska, strukturella
            och sociala tillgångar ska minska påtagligt till 2030.
          </note>
          <note>
            Men hur arbetar vi i Sverige med detta? Många kommuner och landsting
            har påbörjat ett viktigt arbete på detta område – att skydda sina
            samhällen mot naturolyckor. Men det blir alltmer tydligt att många
            har svårt att klara av dessa investeringar rent finansiellt.
          </note>
          <note>
            Herr talman! Därför är jag mycket stolt över att regeringen nu
            satsar på att bygga ut detta stöd, i ett första steg med 80 miljoner,
            till kommunernas arbete med förebyggande satsningar på att skydda
            våra samhällen mot naturolyckor. Detta är alltså ett första steg,
            och jag ser fram emot att regeringen kommer tillbaka med ytterligare
            satsningar under mandatperioden.
          </note>
          <note type="speaker">
            Anf. 84 DANIEL BÄCKSTRÖM (C) replik:
          </note>
          <note>
            Herr talman! Det är oerhört viktiga områden som Jakop Dalunde
            belyser i sitt anförande. En tanke slog mig i fråga om kopplingen
            till det säkerhetspolitiska läget, klimatförändringarna och de
            konsekvenser som till exempel svälten i Etiopien efter ett år
            av mycket allvarlig torka kan ge för Nordafrika, för folkvandring
            och inför kommande vårsådd där många saknar utsäde. Det är ett
            exempel av många som bekräftar det som Jakop Dalunde tar upp om
            att detta är oerhört stora utmaningar.
          </note>
          <note>
            Som jag nämnde tidigare i debatten har jag själv en viss erfarenhet
            av hur det är att stå med vatten över huvudet i bygder där mycket
            kraftiga regn förorsakar stora översvämningar. Kopplat till både
            inflödet till Vänern och angränsande utflöden är detta en oerhört
            stor problematik, och den tycks återkomma. Regleringen, både det
            stora systemet och de mindre dammarna, följer inte alltid med.
            Det tar tid att vända när en översvämning väntas och inträffar.
          </note>
          <note>
            Det är oerhört positivt att det finns pengar för kommuner att
            söka till åtgärder. Jag ska nämna Arvika som ett exempel. Där
            har man tagit investeringsbeslut om drygt 100 miljoner för att
            bygga in och säkerställa den inre hamnen med en stor damm. Detta
            har man, vad jag förstår, gjort utan statlig medfinansiering.
          </note>
          <note>
            Jag skulle vilja ställa en fråga till Jakop Dalunde. Hur mycket
            räknar Miljöpartiet med att det kan behöva betalas ut från staten
            för att man faktiskt ska få till förebyggande åtgärder när det
            finns risk för översvämningar i närtid?
          </note>
          <note type="speaker">
            Anf. 85 JAKOP DALUNDE (MP) replik:
          </note>
          <note>
            Herr talman! Jag tackar ledamoten Bäckström för den utmärkta
            frågan. Jag uppskattar också kopplingen till omvärlden. Vi från
            Miljöpartiet brukar ofta bli anklagade för att vi stoppar in klimatet
            så fort vi ska tala om någonting.
          </note>
          <note>
            Man kan till exempel titta på den arabiska våren, som man skulle
            kunna säga började i Tunisien med att en man tände eld på sig
            själv i protest mot regeringens arbete och verksamheten där. Det
            var såklart en protest mot själva politiken. Men skälet till att
            denna protest ägde rum just då skulle man, enligt många forskare
            i dag, kunna härleda till att det på grund av klimatförändringarna
            blev allt svårare att leva på landsbygden i Tunisien. Detta ledde
            till en urbanisering och en större utsatthet koncentrerad till
            en viss stad, som sedan blev en grogrund för denna typ av revolt.
          </note>
          <note>
            Man skulle också kunna göra en liknande passus när det gäller
            kriget i Syrien. Skälet till revolten mot Asadregimen var såklart
            i huvudsak den repressiva politik som regeringen har fört. Men
            att revolten skedde just där och då beror på, säger många forskare
            i dag, att klimatförändringarna leder till förtorkning på landsbygden
            och att det blir svårare att ha jordbruk. Det blir en urbanisering
            och en kritisk massa för revolt i de stora städerna.
          </note>
          <note>
            Jag är helt övertygad om att vi, om vi inte hejdar klimatförändringarna,
            kommer att se liknande effekter i land efter land runt om i världen.
            Vi måste därför göra allt vi kan för att stoppa klimatförändringarna,
            så att vi inte behöver se den typen av revolter där mänskligt
            liv blir omöjligt.
          </note>
          <note type="speaker">
            Anf. 86 DANIEL BÄCKSTRÖM (C) replik:
          </note>
          <note>
            Herr talman! Det är oerhört viktigt att vi jobbar med klimatförbättrande
            åtgärder globalt och också lokalt här i landet. Men den kortsiktiga
            frågan är hur riksdagen och vi som utskot tsrepresentanter för
            dessa frågo r tänker när det handlar om att stötta det lokala
            arbetet här och nu för att kunna möta de redan pågående klimatutmaningarna
            när det handlar om bland annat översvämningar.
          </note>
          <note>
            I bygder som Gillbergadalen har jordbrukare under vissa perioder
            stora arealer under vatten. Det påverkar både produktionen och
            värdet på marken, och inte minst innebär det en osäkerhet för
            jordbrukarna om huruvida de kan bedriva sin verksamhet. Det påverkar
            också kommuners möjligheter att planera. Den fysiska investering
            som behöver göras är ofta myck ­ et stor för att dimensionera
            verksamheterna.
          </note>
          <note>
            Ansvarsprincipen har ofta diskuterats här i kammaren. Vem ska
            ta ansvar för det som behöver göras? Ofta sägs det att det är
            den som får den största effekten som behöver ta det. Men ibland
            handlar det om grannens pump, om grannkommunens vatten som passerar
            eller om vårt vatten som passerar någon annanstans. Det är svårt
            att definiera var ansvaret ligger.
          </note>
          <note>
            Vi kan ändå konstatera att staten har ett jätteansvar i förhållande
            till helhetsperspektivet. Staten har också ett ansvar för att
            säkerställa att aktiviteter som innebär konkreta åtgärder genomförs.
          </note>
          <note>
            Det är många kommunföreträdare runt om i landet som har samma
            frågeställningar just nu. Då är det oerhört viktigt att veta vad
            Miljöpartiet tänker när det gäller dimensionering av pengar, för
            att man under de närmaste åren ska kunna möjliggöra att detta
            blir konkret.
          </note>
          <note>
            Jag skulle vilja skicka med Jakop Dalunde en annan fråga: Hur
            minskar vi sårbarheten på landsbygden? Det handlar om att utveckla
            matproduktio ­ nen. Det handlar också om att utveckla den småskaliga
            energiproduktio ­ nen. Då är det intressant att få veta: Hur tänker
            ni i fråga om småskalig vattenkraft?
          </note>
          <note type="speaker">
            Anf. 87 JAKOP DALUNDE (MP) replik:
          </note>
          <note>
            Herr talman! Ledamoten Bäcks tröm frågade vem som har ansvar.
            Jag ska svara på den faktiska frågan, men jag vill först göra
            något slags historisk passus.
          </note>
          <note>
            Vi hade en borgerlig regering i åtta långa år. Deras huvudsakliga
            politikinriktning handlade om att sänka skatterna och därmed minska
            möjligheterna att satsa resurser från statens sida på att stödja
            kommunerna. De valde också att göra ganska omfattande förändringar
            i socialförsäkringssystemet på statlig nivå, vilket i stor utsträckning
            kom att belasta kommunernas sociala arbete och göra deras arbete
            mycket svårare och försämra deras ekonomiska förutsättningar att
            bedriva ett arbete i detta sammanhang.
          </note>
          <note>
            Då ska jag övergå till själva frågan: Vad gör vi? I budgeten
            för 2015, som regeringen lade fram hösten 2014, fanns det substantiella
            satsningar på att stärka kommunernas arbete för skydd mot naturolyckor.
            Denna budget valde Centerpartiet tillsammans med de andra borgerliga
            partierna och Sverigedemokraterna att rösta emot. Därför blev
            det inga satsningar för 2015. Det var beklagligt.
          </note>
          <note>
            Därför är jag mycket glad över att budgeten för 2016 går igenom,
            och där finns det 80 miljoner till kommunerna för att stärka deras
            arbete för skydd mot naturolyckor. Jag ser fram emot att kunna
            stärka detta ytterligare i budgeten för 2017 och för 2018.
          </note>
          <note>
            Om Centerpartiet vill samarbeta om denna typ av satsningar vore
            det ypperligt välkommet.
          </note>
          <note type="speaker">
            Anf. 88 MIKAEL JANSSON (SD):
          </note>
          <note>
            Herr talman! För tids vinnande yrkar jag endast bifall till reservation
            19.
          </note>
          <note>
            Vi debatterar ett motionsbetänkande med 21 olika punkter om beredskap
            för kris och krig. Många olika delar av den totala beredskapen
            belyses. Jag kan säga några ord om makronivån – den totala beredskapen.
          </note>
          <note>
            Jag är glad att vi nu inte längre är ensamma om att förespråka
            ett invasionsförsvar. I dag finns det majoritet i kammaren för
            att vi ska återta invasionsförsvaret. Försvarets viktigaste uppgift
            är åter att försvara Sverige med första utgångspunkt i vårt land
            ‑ , luft- och sjöterritorium.
          </note>
          <note>
            Jag är besviken över att politiker innan SD kom till riksdagen
            avvecklade invasionsförsvaret. Det kostar nämligen att hålla en
            ojämn säkerhetspolitisk kurs – att först avveckla och sedan återta.
            Lika illa är det att det civila försvaret avvecklades. Det är
            resursslöseri nu när vi ska återta det civila försvaret, men vi
            kan inte backa bandet. Låt oss därför satsa både resurser och
            tankekraft på att återta invasionsförsvaret och det civila försvaret.
          </note>
          <note>
            Försvarsberedningen menar att det nya civilförsvaret kan bli
            ganska billigt och ledas genom nätverkande mellan myndigheter.
            Stopp och belägg, säger vi – det kommer aldrig att fungera optimalt
            att leda det civila försvaret i större kriser genom nätverkande
            mellan myndigheter. Det måste finnas ansvariga chefer som övas
            regelbundet. Dessa chefer är då civila befälhavare, precis som
            de militära befälhavarna. Vi anser att myndigheten Civilförsvarsstyrelsen
            ska återtas, med befälhavare på samma nivåer som den militära
            organisationen samt även i ett finmaskigare nät. Andra hörnpelare
            i civilförsvaret är beredskapslager och driftvärn.
          </note>
          <note>
            Vi väntar och väntar på att regeringen ska presentera sitt förslag
            till nytt civilt försvar, herr talman. Kan vi inte ens få veta
            när förslaget kommer?
          </note>
          <note>
            Den stora bilden, helheten, är viktig, men detaljerna i vår beredskap
            för kris och krig är också viktiga. Därför ska jag tala om varför
            vi tycker att det är riktigt att titta vidare på ett antal yrkanden
            i betänkandet.
          </note>
          <note>
            På grund av ökande terrorism har folksamlingar och trängsel blivit
            ett problem. Stadsplaneringen bör ta fasta på detta, och rätten
            till tillgänglighet bör kompletteras med en rätt till frångänglighet.
            Man ska i så liten utsträckning som möjligt tvingas vistas i trängsel
            och på svårutrymda platser. Larm som signalerar utrymning bör
            inte ha endast ljud utan även ljus.
          </note>
          <note>
            Ett tillfälle då man inte önskar frångänglighet är när blåljusfordon
            behöver komma snabbt fram i bostadsområden. Det finns olika system
            med taggar som funkar på de flesta bomlås och bommar som brandbilar
            kan knäcka. Det finns bommar som kan köras förbi om man utnyttjar
            förberedd terräng. Icke förty finns det anledning att se över
            möjligheten att ta fram ett nationellt låssystem för vägbommar.
          </note>
          <note>
            Antalet katastrofer ökar globalt. Sverige är förskonat på så
            vis att våra naturkatastrofer är av mindre magnitud än på andra
            ställen. Vi bör dock ta höjd ekonomiskt för att större katastrofer
            kan ske även i Sverige. Såväl stat, landsting och kommuner som
            privata ska därför kunna ge bidrag till särskilda fonder avsedda
            för ersättning vid naturkatastrofer i Sverige.
          </note>
          <note>
            I händelse av ett storskaligt militärt angrepp på Sverige kommer
            naturligtvis all infrastruktur att utsättas för svåra påfrestningar.
            Denna känslighet kan vi behandla på olika sätt. Vi kan ha redundanta
            system, vi kan skydda våra anläggningar och vi kan ha lokala ersättningssystem.
          </note>
          <note>
            Ett lokalt ersättningssystem som bör prövas är särskilda reservkraftnät,
            strategiskt placerade och med viss radie. Forskning visar att
            särskilda reservkraftnät med en viss radie är kostnadseffektiva
            när det finns flera samhällsviktiga verksamheter nära varandra.
            När det gäller den storskaliga produktionen av el i kärnkraftverk
            och vattenkraftverk bör skalskyddet mot fredstida och krigstida
            sabotage utvecklas.
          </note>
          <note>
            Om vi ser tillbaka så långt som till när vi satte upp vårt civilförsvar
            förra gången, på 1950-talet, var nästan 900 000 människor placerade
            i civilförsvaret. 450 000 människor var placerade i det allmänna
            civilförsvaret, 120 000 var placerade i hemskyddet och 200 000
            var placerade i verk ­ skyddet. 3 miljoner människor skulle kunna
            evakueras ur våra städer vid krig.
          </note>
          <note>
            I mitten av 1980-talet blev befolkningsskyddet ett kommunalt
            ansvar. Den lednings- och undsättningsorganisation som övades
            med hjälp av pliktlagar uppgick år 1990 till 200 000 personer.
            Våra föräldrar och far- och morföräldrar byggde ett starkt civilförsvar
            som nu har avvecklats helt. Man ska tänka sig noga för innan man
            avvecklar något helt.
          </note>
          <note>
            De 65 000 skyddsrum vi har kvar kostade 200 miljarder kronor
            att bygga. De är fortfarande en resurs att värna. En skyddsrumsavgift
            skulle möjliggöra tätare besiktningar av skyddsrummen.
          </note>
          <note type="speaker">
            Anf. 89 DANIEL BÄCKSTRÖM (C) replik:
          </note>
          <note>
            Herr talman! Jag noterar bland motionerna i betänkandet att sverigedemokraten
            Kent Ekeroth har föreslagit att varken polis eller brandkår ska
            tillåtas att bedriva riktade kampanjer i syfte att rekrytera personer
            från minoritetsgrupper eller av ett visst kön. Jag skulle vilja
            fråga varför man föreslår detta.
          </note>
          <note>
            Om ambitionen är att ta bort fokus på ökad etnisk mångfald och
            ökad andel kvinnor, vilka konsekvenser kommer det att få för jämställdhets-
            och mångfaldsarbetet ute i landets samtliga kommuners räddningstjänster?
            Det är ändå så att vi har 3,8 procent kvinnor bland räddningstjänstpersonalen,
            och det är en siffra som behöver stiga. Om man då föreslår att
            det ska vara samma antagningskriterier för kvinnor och män som
            söker sig till räddningstjänster är min fråga vad det får för
            konsekvenser för antalet sökande framöver.
          </note>
          <note type="speaker">
            Anf. 90 MIKAEL JANSSON (SD) replik:
          </note>
          <note>
            Herr talman! Vår grundsyn är att vi inte bör diskriminera vid
            antagningar. Det viktiga med dessa funktioner, som exempelvis
            brandkår, är ju att vi söker funktion. Brandmän utsätts för väldiga
            påfrestningar; de måste ha bra kondition, vara starka och klara
            att jobba hårt under lång tid. Vi är jätteglada för de tjejer
            som klarar proven, men det finns ju ingen anledning att sänka
            villkoren för antagning. Då sänker vi nämligen kvaliteten på brandkår
            och räddningskår, vilket vi inte vill.
          </note>
          <note>
            Sedan vet jag också att väldigt många kvinnor inte vill bli kvoterade
            till tjänster. Man vill veta att man får en tjänst för att man
            är bäst för platsen. Det gäller även invandrare – man vill inte
            kvoteras in. Kvoteringstänkandet tror jag är en återvändsgränd,
            och den tycker jag att Centerpartiet borde lämna.
          </note>
          <note type="speaker">
            Anf. 91 DANIEL BÄCKSTRÖM (C) replik:
          </note>
          <note>
            Herr talman! Som jag uppfattade förslagen i motionen och i tänket
            från Sverigedemokraterna handlar det om att styra hur myndigheterna
            ska jobba med mångfaldsarbetet. Man vill begränsa myndigheternas
            möjlighet att driva särskilt riktade projekt för att kunna inbjuda
            fler att inspireras av att söka sig till det polisiära yrket och
            också till r äddningstjänsten.
          </note>
          <note>
            Man bedriver ett arbete bland annat i Malmö som kallas Risk,
            Räddningstjänsten i samarbete med kidsen. Det är ett resultat
            av en samverkan mellan högstadieskolor i Malmö och Räddningstjänsten
            S yd. Det är ett exempel på en aktivitet för att nå fler med kopplingar
            till olika människor i Sverige. Över 20 procent av den svenska
            befolkningen har anknytning till utlandet.
          </note>
          <note>
            Då är det oerhört viktigt att man har en bredd när det gälle
            r språkkunskaper, inte minst i r äddningstjänsten , som jobbar
            hårt för att hjälpa alla människor i Sverige. Man måste kunna
            kommunicera på olika språk vid insatser, inte minst kopplat till
            migrationsarbetet. Därför är det viktigt att det är fle r inom
            r äddningstjänsten som behärskar andra språk än svenska.
          </note>
          <note>
            Sverigedemokraterna föreslår då att man ska begränsa myndigheternas
            möjlighet till riktade kampanjer. Det är anmärkningsvärt, anser
            jag. Det främjar inte det aktiva arbete som behövs. Kommunerna
            som arbetsplats sk a ju präglas av demokratisk and a och goda
            villkor. Ibland krävs det en extra ansträngning för att nå vissa
            grupper och för att långsiktigt kunna utveckla det kommunala arbetet.
          </note>
          <note type="speaker">
            Anf. 92 MIKAEL JANSSON (SD) replik:
          </note>
          <note>
            Herr talman! Att skapa mångkultur i något hänseende har ju aldrig
            varit vårt partis mål. Det är andra partier som står för det.
            Det utmärker Sverige att det finns partier som verkar för mångkultur.
            Länder som Tyskland, Frankrike och England har sagt att man inte
            längre verkar för mångkultur. Mångkultur är farligt.
          </note>
          <note>
            Det vi vill verka för är en bra integration. Bra integration
            av människor som har invandrat sker framför allt på arbetsplatser
            och i skolor.
          </note>
          <note>
            Det har förekommit experiment och lekstugor – tycker jag att
            man kan kalla det för – militärt, polisiärt och inom r äddningstjänsten.
            Man sänker kraven för vissa vid antagandet. Det är klart olämpligt.
            Det ska vara samma villkor för alla. Vid antagning till det militära
            eller polisiära eller till r äddningstjänsten – som har en angelägen
            uppgift att utföra – är det viktigt att man uppfyller de kriterier
            som inte är uppställda för skojs skull. Dessa kriterier anger
            vad man bör klara för att fungera i tjänsten.
          </note>
          <note>
            Vi är inte för några lekstugor, nej.
          </note>
          <note type="speaker">
            Anf. 93 GUNILLA NORDGREN (M):
          </note>
          <note>
            Herr talman! Mycket klokt har sagts i debatten i dag. Man har
            pratat om det enskilda ansvaret, utbildning, behovet av fler övningar,
            livsmedelsförsörjning och annat.
          </note>
          <note>
            Det som jag främst vill ta upp är min motion och reservation
            9 , som gäller att det behövs en översyn med syfte att identifiera
            ansvaret.
          </note>
          <note>
            Riksrevisionens rapport visar att det behövs mer arbete med risk-
            och sårbarhetsanalys och fler övningar.
          </note>
          <note>
            Åsa Lindestam var inne på livsmedelsförsörjning. Det behandlar
            jag i en annan motion och reservation 18. Åsa Lindestam sa att
            detta ska ingå i livsmedelsstrategin, men enligt det svar som
            jag har fått – och jag sitter i miljö- och jordbruksutskottet
            – ingår det inte i arbetet med en livsmedelsstrategi. Jag hoppas
            att Åsa Lindestam jobbar vidare med den frågan.
          </note>
          <note>
            I texterna i betänkandet står en hel del om den skogsbranden
            och analyser av den. Jag kan dock inte hitta särskilt mycket text
            om de stora insatser som FRG-grupperna gjorde under denna händelse.
            FRG, det vill säga frivilliga resursgrupper, finns i många kommuner
            och utgör i dag en myck ­ et viktig resurs för kommunerna. Civilförsvarsförbundet
            utbildar dessa personer. Man utbildar dem även i egenansvar. Utbildningsinsatser
            ­ na omfattar 72 timmar. Man finns även ute i skolor, pensionärsföreningar,
            föräldraföreningar med mera och informerar om hur man klarar sig
            vid brist på el, vatten och värme.
          </note>
          <note>
            I dagens flyktingsituation har det också visat sig att kommunerna
            har en otroligt stor hjälp av dessa FRG-grupper. Öv er 30 000
            timmar har utförts av FRG-grupper i samarbete mellan kommunerna
            och Civilförsvarsförbundet under 2015 och fram till den sista
            februari i år.
          </note>
          <note>
            Motionerna avstyrks med argumentationen att arbete pågår och
            att det inte finns någon anledning till ytterligare åtgärder.
            Det kan jag inte riktigt hålla med om.
          </note>
          <note>
            Behovet av utbildade FRG-personer lär fortsätta att öka. Fler
            behöver utbildning. Men med tanke på MSB:s minskade anslag till
            Civilförsvarsförbundet kommer nog inte denna utbildning att kunna
            öka under de närmaste åren, åtminstone inte i Civilförsvarsförbundets
            regi.
          </note>
          <note>
            Åsa Lindestam var inne på att frivilligorganisationerna är illa
            ute, och det kan jag bara hålla med om. Därför tycker jag att
            den här frågan är mer akut än att vi ska vänta på utredningen
            som vi inte ens vet när vi får, vilket jag har förstått under
            debatten.
          </note>
          <note>
            För att inte förlänga debatten vill jag säga att jag naturligtvis
            står bakom alla M-reservationer, men jag yrkar bifall till reservation
            9. För tids vinnande låter jag bli att yrka bifall till reservation
            18, trots att jag gärna hade gjort det.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10 .)
          </note>
          <note>
            § 7 Kriminalvårdsfrågor
          </note>
          <note>
            Justitieutskottets betänkande 2015/16:JuU21
          </note>
          <note>
            Kriminalvårdsfrågor
          </note>
          <note>
            föredrogs.
          </note>
          <note type="speaker">
            Anf. 94 PETTER LÖBERG (S):
          </note>
          <note>
            Herr talman! Inledningsvis vill jag yrka bifall till vår reservation
            8 avseende medverkan i behandlingsprogram. I övriga delar yrkar
            jag bifall till utskottets förslag i betänkandet.
          </note>
          <note>
            Det betänkande som vi har framför oss handlar om kriminalvårdsfrågor.
            Vi har ett verksamhetsår bakom oss. Nu har man börjat det andra
            året på resan som ny myndighet. Kriminalvården har efter många
            års omorganisation genomfört sitt fulla hela år 2015 som ny myndighet
            med alla platser och pusselbitar på plats.
          </note>
          <note>
            Lite allmänt har det varit ett år som har präglats av både motgångar
            och framgångar. Droganvändningen på anstalterna är fortsatt låg.
            Screeningarna och stickproverna har gett resultat och visar att
            man jobbar på rätt sätt. Det är låg nivå på missbruket av narkotika
            och alkohol på fängelserna.
          </note>
          <note>
            Andelen rymningar fortsätter att ligga på en låg nivå. Förra
            året var antalet rymningar noll från klass 1- och 2-anstalter.
            Övriga avvikelser eller rymningar från transportsystemet eller
            klass 3-anstalter har också legat på en konstant låg nivå.
          </note>
          <note>
            Våldet inne på anstalterna har tryckts tillbaka, inte minst med
            hjälp av att man aktivt har använt sig av avskildhet. Över 13
            000 beslut om avskildhet har fattats, och det är en höjning jämfört
            med tidigare år. Men det visar också att man proaktivt jobbar
            för att se till att anstaltsmiljön ska vara trygg med goda förutsättningar
            för behandling och umgänge fångarna emellan. Det är naturligtvis
            förutsättningen för att man ska lyckas med sitt huvuduppdrag.
          </note>
          <note>
            Gemensamt här i kammaren och i samband med Riksrevisionens rapport
            har vi funderat och kliat oss i huvudet inför det faktum att återfallsfrekvensen
            i brott fortfarande ligger på alldeles för höga nivåer. Det är
            kanske i ljuset av det som man ska se förslaget till tillkännagivande
            som oppositionen har fått majoritet för i utskottet. Det är möjligt
            att det är där som svaret ligger.
          </note>
          <note>
            Under tiden som är kvar ska jag lägga mer fokus på just den här
            frågan. Jag ska börja med att beskriva för kammaren vad det handlar
            om. Det är två delar. Den ena är att personer som är dömda för
            våldsbrott ska delta i ett behandlingsprogram. Vägran ska påverka
            beslut om permissioner och villkorlig frigivning. Den andra delen
            handlar om dem som är dömda för grova sexualbrott eller grova
            brott mot närstående. Där ska det vara ett krav på att de ska
            genomgå ett behandlingsprogram för villkorlig frigivning.
          </note>
          <note>
            Det finns saker och ting i det här som tål att fundera på. Det
            är ingen tvekan om den saken. Alla människor som befinner sig
            på anstalt har inte fullständig självinsikt om vilket vårdbehov
            de har. Man har inte känslan av att man själv är en förövare och
            att den som man har utsatt för ett brott egentligen är offret.
            Man klarar ännu inte att skapa ett nytt liv inom lagens råmärken.
            Men, får vi tillägga, vi har i dag system som bygger på individuell
            prövning av varje individ.
          </note>
          <note>
            Det finns fyra olika delar kring vilka man kan bygga en argumentation
            om att tillkännagivandet är lite onödigt, vilket vi tycker. Jag
            börjar med formfrågan.
          </note>
          <note>
            Från utskottets sida har vi fått reda på att regeringen kommer
            att tillsätta en utredning och att kommittédirektiven ska handla
            om att titta på riskbedömningen för villkorlig frigivning. Det
            kanske föranleddes av ett annat rättsfall. Det vi har kunnat se
            under lång tid är att vi har övergett principen om tvångsvård
            i form av rättspsykiatrisk vård och i stället bytt ut den mot
            fängelsestraff. Väldigt många av dem som fått fängelsestraff skulle
            för 10–20 år sedan ha fått rättspsykiatrisk vård. Då hade de helt
            enkelt inte kommit ut, eftersom de inte varit färdigbehandlade,
            för att tala klartext. I dag har rättspolitiken sakta men säkert
            gjort att fler och fler döms till fängelsestraff och färre och
            färre till vård. Det är ni alla i kammaren väl medvetna om. Men
            det innebär också att man har problem med att personer kommer
            ut med villkorlig frigivning men egentligen inte är mogna att
            komma ut i samhället när den villkorliga frigivningen är slut.
            Så ser vårt straffsystem ut, och det går tyvärr inte att komma
            undan från det.
          </note>
          <note>
            Fokus är att detta ska bygga på risk, behov och mottaglighet.
            Det är fråga om obligatorisk behandling av alla inom en speciell
            grupp av föröva ­ re och dömda. Det står i kontrast till principen
            om individuell bedömning för uppnående av ett resultat. Här är
            den internationella och nationella forskningen överens. Individuell
            bedömning är mer framgångsrik än kol ­ lektiva beslut och generella
            metoder för en större grupp. Där har vi säkert också egentligen
            en samsyn, att döma av handlingarna. Sådan bedömning innebär också
            att man kan använda resurserna på rätt sätt. En person som inte
            har de här behoven och som kanske har en hög motivation ska man
            inte lägga krut på i samma omfattning som vid de svårare fallen
            med dem som har en längre resa att göra. Hur man använder resurserna
            är också en signal till Kriminalvården om de grundläggande principerna
            för vårdbe ­ hov.
          </note>
          <note>
            Obligatorisk vård, eller till och med tvångsvård, som det kan
            vara fråga om i det här fallet, har dessutom också en delikat
            etisk aspekt. Vi har ett antal dockande lagstiftningar som handlar
            om psykiatri och tvångsvård och där man i decennier har hållit
            på och mejslat ut en lagstiftning som ska vara balanserad utifrån
            olika principer och vårdideologier. Där har det ock ­ så i mångt
            och mycket funnits en samstämmighet. Bombmattor och generella
            lösningar tror jag kanske kan uppfattas som politiskt handlingskraftiga
            utifrån sett, men jag tror inte att det är rätt väg att gå. Vi
            har dessutom redan sysselsättningsplikt på anstalterna. Man har
            enligt fängelselagen skyldighet att under tiden man är där delta
            i olika aktiviteter, arbete, behandlingsprogram eller övriga sysselsättningar.
          </note>
          <note>
            Vi har en situation där det kan klia lite i fingrarna för oppositionen.
            Det är en kronisk sjukdom för en opposition. Man ska ha det där
            kliet, annars är man ingen bra opposition. Det bygger på otålighet
            och på att man eventuellt kan få politiska poäng för att driva
            vissa teser. Men i det här fallet tror jag att det där kliet är
            onödigt. Jag tror att vi har en samsyn om att utredaren kan komma
            fram till slutsatser som vi kan vara politiskt överens om. Jag
            tror inte att de skarpa tillkännagivanden som ni gör är nödvändiga,
            utan att vi med gott samvete kan avvakta de utredningar som är
            på bordet eller som är på väg fram.
          </note>
          <note>
            Med det har jag redovisat tre huvudargument och ett formargument
            för varför jag tycker att det här tillkännagivandet ska avslås.
          </note>
          <note>
            (Applåder)
          </note>
          <note type="speaker">
            Anf. 95 ELLEN JUNTTI (M):
          </note>
          <note>
            Herr talman! I dag debatterar vi ett motionsbetänkande gällande
            kriminalvårdsfrågor. Vi moderater och Alliansen har lämnat många
            bra förslag gällande till exempel avhopparverksamhet, återfallsförebyggande
            arbete, radikalisering i fängelser med mera. Jag står bakom alla
            reservationer där vi moderater är med, men för tids vinnande yrkar
            jag bifall bara till reservation nr 5.
          </note>
          <note>
            Vi moderater och övriga allianspartier vill ha skärpta regler
            när det gäller villkorlig frigivning för dem som återfaller i
            likartad brottslighet. Riksdagen tillkännagav detta till regeringen
            förra året, och regeringen har informerat om att den ska tillsätta
            en utredning i år med uppdraget att överväga ändringar gällande
            villkorlig frigivning. Därför har vi inte reserverat oss utan
            i stället lämnat ett särskilt yttrande.
          </note>
          <note>
            Betänkandet innehåller ett tillkännagivande till regeringen om
            att överväga om personer som är dömda för våldsbrott bör ha en
            skyldighet att genomgå behandlingsprogram. En vägran att delta
            skulle få konsekvenser för permissioner och villkorlig frigivning.
            Tillkännagivandet innefattar också att personer som dömts för
            grova sexualbrott eller grova brott mot närstående och som vägrar
            att delta i behandlingsprogram inte ska få villkorlig frigivning.
          </note>
          <note>
            Moderaterna vill ha en modern kriminalvård som är säker och meningsfull.
            Tiden på anstalt ska förbereda de intagna för att komma ut i samhället
            och kunna leva på rätt sida om lagen utan kriminalitet och missbruk.
            Kriminalvården har ett tungt ansvar för att minska återfallen
            i brott. Hittills har samhället misslyckats.
          </note>
          <note>
            Jag tänker bland annat på Riksrevisionens rapport, som Petter
            Löberg också nämnde. Rapporten är en ganska dyster läsning, för
            det är väldigt många som återfaller i brott. Insatserna är för
            få och kommer för sent. Man vet inte vem som ska betala. Samverkan
            är dålig. Uppföljningen är kortsiktig. Det finns väldigt mycket
            kritik.
          </note>
          <note>
            Rapporten visar att 40 procent återfaller i brott inom tre år.
            Av dem som suttit i fängelse återfaller 70 procent i brott. Det
            är alldeles för dåligt. Så här har det sett ut under lång tid.
            Därför måste man fundera på vad vi kan göra för att det ska minska.
            Återfallen i brott innebär väldigt mycket mänskligt lidande samt
            stora kostnader för samhället. Siffran torde egentligen vara ännu
            högre, för alla som begår brott åker inte fast.
          </note>
          <note>
            Det som är viktigt att komma ihåg är att det finns oskyldiga
            brottsoffer bakom varje återfall i brott. Det kan vara oskyldiga
            barn eller vuxna som blir misshandlade eller våldtagna. Jag vet
            att det låter ganska hårt, men det är faktiskt verkligheten.
          </note>
          <note>
            Häromdagen läste jag Kriminalvårdens årsredovisning för 2015.
            Av den framgår att endast 33 procent av klienterna med våldsproblematik
            deltagit i behandlingsprogram. Av samtliga som avslutat sin verkställighet
            inom Kriminalvården under 2015 är det bara 19 procent som fullföljt
            ett behandlingsprogram. Detta är en minskning med 5 procent från
            året innan. Det går alltså åt fel håll. Årsredovisningen visar
            också att endast 32 procent av unga dömda deltagit i behandlingsprogram.
            Det är en minskning med 7 procent jämfört med 2014. Det här är
            riktigt oroväckande, tycker jag.
          </note>
          <note>
            Herr talman! Jag och några andra moderater besökte Norrtäljeanstalten
            för ett tag sedan. Jag tog upp det här i en annan debatt, men
            det är värt att ta det en gång till. Vi besökte en avdelning där
            det satt grova sexualbrottslingar. Den genomsnittliga tiden på
            denna avdelning var nio års fängelse. Där pratade vi med en man
            som var dömd till tolv års fängelse för att han hade våldtagit
            en liten flicka under fyra års tid. Mannen berättade att han först
            inte velat delta i något behandlingsprogram men att han sedan
            ändrat sig och ändå deltagit och blivit positivt inställd. Han
            sa att programmet på något sätt hade gett honom insikten att det
            som han hade gjort mot flickan var fel.
          </note>
          <note>
            Han trodde också att det skulle hjälpa honom att avstå från att
            utföra sådana brott när han sedan blev frigiven. Även om han blev
            mer eller mindre tvingad till att gå i behandlingsprogram trodde
            han ändå att det skulle hjälpa och minska risken för återfall
            i brott.
          </note>
          <note>
            På denna avdelning fanns det även många intagna som inte talade
            sven ­ ska över huvud taget. Då frågade vi hur man gör med dem
            när det gäller behandlingsprogram. Det fanns ingenting för dem
            som inte talar svenska. Det är också oroväckande. Tänk er någon
            som sitter tio elva tolv år i fängelse och sedan bara släpps ut
            utan någon som helst behandling! Det säger sig självt att det
            då är väldigt stor risk för återfall.
          </note>
          <note>
            Förra veckan var jag också på studiebesök, då på frivården i
            Göteborg. Där diskuterade vi också behandlingsprogram. De hade
            sett att personer som hade deltagit i behandlingsprogram på anstalt
            lyckades betydligt bätt ­ re med frivårdsinsatser. De trodde också
            att även personer som var motvilliga till att delta i behandlingsinsatser
            skulle få en positiv effekt av de här behandlingarna.
          </note>
          <note>
            Jag vill nämna en rapport som Brottsförebyggande rådet kom med
            i november 2015. Där kom de till slutsatsen att intagna på fängelse
            har alldeles för lite att göra. Det gäller både i yrkesutbildning
            och i behandlingsprogram. Så där finns en hel del att göra, för
            efterfrågan är alltså större än utbudet. Alla som vill gå på ett
            behandlingsprogram ska kunna få göra det.
          </note>
          <note>
            I rapporten konstaterades även att hälften av dem som hade gått
            behandlingsprogrammen ansåg att risken för att de skulle återfalla
            i brott minskade, tack vare att de hade deltagit i behandlingsprogram.
            Därför är det väldigt viktigt att fler deltar och fullföljer.
            Som sa gt var det bara 19 procent som fullföljde behandlingsprogrammen.
          </note>
          <note>
            De som är dömda för grova sexualbrott och grova brott mot närstående
            och vägrar att delta i behandlingsprogram ska inte få villkorlig
            frigivning, enligt tillkännagivandet. Vissa menar att det inte
            ger någon effekt om man blir mer eller mindre tvingad. Men som
            jag sagt tidigare talar det tydligt för att det faktiskt har en
            positiv effekt.
          </note>
          <note>
            Något som också kan vara lite motiverande, om man till exempel
            är dömd till tolv års fängelse, är att om man deltar har man möjlighet
            att komma ut efter åtta år. Om man inte deltar får man sitta hela
            strafftiden på tolv år. Det borde motivera till att gå behandlingsprogram
            om man får fyra år kortare tid på anstalt. De som vägrar har inte
            tagit sitt ansvar och fått insikt om de brott de har begått.
          </note>
          <note>
            Som Petter Löberg nämnde har regeringen informerat om att en
            utredare ska utses under året som ska få i uppdrag att överväga
            om en vägran att delta i behandlingsprogram ska påverka villkorlig
            frigivning. Det tyck ­ er vi är en för svag skrivning, och jag
            är mycket glad över vår skarpare skrivning i tillkännagivandet.
          </note>
          <note>
            (Applåder)
          </note>
          <note type="speaker">
            Anf. 96 ADAM MARTTINEN (SD):
          </note>
          <note>
            Herr talman! Vi debatterar justitieutskottets betänkande om kriminalvårdsfrågor,
            och Sverigedemokraterna är som vanligt den trygga hörnpelaren
            här i riksdagen som fortsatt står upp för handlingskraftiga och
            konsekventa åtgärder.
          </note>
          <note>
            Vår grundinställning om hårdare krav bottnar inte enbart i ett
            humant perspektiv gentemot brottsoffer och dess anhöriga. Hårdare
            krav är också många gånger en förutsättning för att brottslingar
            ska kunna återanpassas till ett normalt samhällsliv efter avtjänat
            straff.
          </note>
          <note>
            I kriminalvårdsfrågor har Sverigedemokraterna genom åren föreslagit
            ett brett batteri av både sakliga och principiella åtgärder. Det
            finns offentligt att läsa för den som är intresserad.
          </note>
          <note>
            Vi har också tillsammans med Alliansen medverkat till flera tillkännagivanden,
            bland annat för en striktare reglering av villkorlig frigivning
            för den som återfaller i brott. Och ytterligare ett tillkännagivande
            kommer regeringen att få leva med efter den här debatten.
          </note>
          <note>
            Herr talman! Det är tydligt att Sverigedemokraterna utgör garantin
            för hårdare krav och ett tydligare brottsofferperspektiv. Och
            det gläder mig lite att Alliansen mellan varven närmat sig Sverigedemokraternas
            politik i gemensamma alliansreservationer.
          </note>
          <note>
            Utan att behöva ingå i en regering och utan att ingå i formella
            samarbeten avgör Sverigedemokraterna förslag som ställs mellan
            Alliansen och den rödgröna regeringen, och vi medverkar till att
            politiken går åt vårt håll. Men jag tror att vi skulle kunna åstadkomma
            mer.
          </note>
          <note>
            Det finns områden där jag ser en vilja hos Alliansen som inte
            direkt stör oss, och det finns definitivt fler förslag från Sverigedemokraterna
            som jag tror att Alliansen skulle kunna leva med. Exakt hur vi
            kan lösa upp sådana här knutar framgent får vi nog återkomma till.
            Nu har i alla fall Sverigedemokraterna medverkat till att permissioner
            och villkorlig frigivning ska vara lite villkorat till huruvida
            intagna medverkar i olika behandlingsprogram.
          </note>
          <note>
            Alliansreservationen, som fått vårt stöd, menar mer specifikt
            att regeringen ska överväga om de som är dömda för våldsbrott
            bör ha en skyldighet att medverka i behandlingsprogram och att
            en vägran ska kunna få konsekvenser för permissioner och villkorlig
            frigivning. Det är ett kanske något svagt formulerat krav , kan
            man tycka , att en regering får i uppdrag att överväga om någon
            bör göra någonting. Om reservationen endast hade bestått av detta
            tror jag nog att vi inte hade stött den. Men reservationen innehåller
            ett mer konkret krav som gör det lite mer upplyftande, nämligen
            att grova sexualbrottslingar och dömda för grova brott mot närstående
            ska delta i behandlingsprogram för att få permissioner och villkorlig
            frigivning.
          </note>
          <note>
            Visst, om man utgår från att den automatiska villkorliga frigivningen
            är huvudregel, som den är i dag, ser jag en poäng med att undanta
            personer från denna huvudregel, om inte krav på motprestationer
            efterlevs. Det finns en poäng i resonemanget som kanske motiverar
            någon att genomgå en behandling. Men varför har vi egentligen
            en huvudregel som säger att den som döms till ett fängelsestraff
            per automatik ska få komma ut lite tidigare än vad straffet avser,
            alltså en huvudregel som säger att om du blir dömd till tio års
            fängelse behöver du b ara sitta av lite mer än sex år? Bara där
            har vi ju satt bilden av ett rättsväsen som inte riktigt står
            upp för sig.
          </note>
          <note>
            Visst, jag har också hört justitieministern säga att det hittills
            varit lite för slappt med tvåtredjedelsfrigivningen. Regeringens
            svar nu på alla mo ­ tioner som man avslår är att man ska tillsätta
            en utredning som syftar till att fler människor kanske ska sitta
            av det straff som de faktiskt är dömda till. Det är något som
            i Sverigedemokraternas värld skulle vara en själv ­ klarhet för
            samtliga personer som är dömda för brott.
          </note>
          <note>
            Om man tycker att tvåtredjedelsfrigivningen i grunden är fel
            finns det faktiskt en reservation i betänkandet som vill slopa
            den, och den kommer från Sverigedemokraterna. Ni är välkomna att
            rösta på den – ju förr, desto bättre. Men okej, vi är uppenbarligen
            inte riktigt där än. Alliansen vill ändå att den villkorliga frigivningen
            ska kunna äventyras för grova sexualförbrytare om de inte deltar
            i behandlingsprogram. Det kanske leder till att någon av dem avtjänar
            ett längre fängelsestraff och att någon av dem deltar i ett behandlingsprogram.
            Det är alltid något. Ni får vårt stöd i den här frågan tills vidare.
          </note>
          <note>
            Men jag skulle vilja be er att se över hållningen till den villkorliga
            frigivningen generellt. Det finns liksom ingen logik i att stödja
            ett ologiskt förhållande till fängelsestraff. Blir du dömd till
            tio års fängelse ska du sitta tio år i fängelse. Vill man sedan
            motivera personer att genomgå ett behandlingsprogram finns det
            ju andra sätt att jobba på än att utgå från en ologisk tvåtredjedelsfrigivning.
          </note>
          <note>
            Inom rättspsykiatrin finns det exempelvis något som heter särskild
            utskrivningsprövning. Det betyder att du inte blir frisläppt förrän
            du är frisk. Att låta kriminalvården inspireras av det tror jag
            är en bättre utgångspunkt än att utgå från en ologisk tvåtredjedelsfrigivning.
          </note>
          <note>
            Herr talman! Vi har också en reservation om elektronisk övervakning,
            kanske mer vanligt specificerat som fotboja. I dag används fotboja
            som ett alternativ till fängelse, och oftast döms det ut som ett
            bättre alternativ till kortare fängelsestraff. Men vi tror att
            det finns fler användningsområden för de elektroniska övervakningarna.
            Det har kommit siffror tidigare som visar att över hälften återfaller
            i brott av dem som har blivit dömda till fängelsestraff. Det sker
            oftast inom ett eller två år efter avtjänat straff, och det finns
            såklart en förklaring till det.
          </note>
          <note>
            När man har avtjänat ett straff saknas ofta, av naturliga skäl,
            klara rutiner för att möta en normal tillvaro. Tillsammans med
            friheten uppstår också möjligheter, och med möjligheter uppstår
            risker. För många krävs det väldigt lite för att återigen halka
            snett.
          </note>
          <note>
            Det gamla uttrycket ”tillfället gör tjuven” tror jag sammanfattar
            det här problemet lite grann, och har man det som utgångspunkt
            har man eventuellt också en lösning på det här problemet.
          </note>
          <note>
            Sverigedemokraterna vill att den som har avtjänat en påföljd
            för brott mot person, narkotikabrott, stöld, rån eller grövre
            tillgreppsbrott direkt vid frisläppandet ska förses med elektronisk
            fotboja under en period som står i proportion till hur länge personen
            har suttit i fängelse.
          </note>
          <note>
            Den korta sammanfattningen av varför vi föreslår det här tar
            mig tillbaka till uttrycket ”tillfället gör tjuven”. Genom vårt
            förslag tar vi helt enkelt bort tillfället genom elektronisk övervakning.
            Finns det inget tillfälle blir det heller ingen tjuv.
          </note>
          <note>
            En bra förutsättning för att inte återfalla i brott är såklart
            att låta normala rutiner få fotfäste hos den som avtjänat ett
            fängelsestraff. Elektronisk övervakning efter avtjänat straff
            är hittills det bästa förslaget för att garantera just sådana
            förutsättningar.
          </note>
          <note>
            Herr talman! Värt att nämna är att Centern och Liberalerna föreslår
            att elektronisk fotboja ska användas efter avtjänat straff men
            endast för dem som dömts för grova sexualbrott eller grova brott
            mot närstående. Motive ­ ringen är att dessa brottslingar kan
            utgöra ett hot mot sina brottsoffer även efter avtjänat fängelsestraff.
          </note>
          <note>
            Vi sympatiserar med motivet och å tgärden. Ert förslag ryms vad
            gäller både motiv och faktisk åtgärd inom vår reservation om elektronisk
            övervakning.
          </note>
          <note>
            Eftersom Sverigedemokraterna är större än Centern och Liberalerna
            tillsammans kommer vår reservation sannolikt att stå som huvudförslag
            mot regeringens. Ni är varmt välkomna att rösta på den om ni är
            beredda att stå bakom ett förslag som ställer mer krav på frikända
            förövare och har ett ännu bredare brottsofferperspektiv.
          </note>
          <note>
            Herr talman! Jag yrkar bifall till Sverigedemokraternas reservation
            om villkorlig frigivning och elektronisk övervakning.
          </note>
          <note type="speaker">
            Anf. 97 MATS PERTOFT (MP):
          </note>
          <note>
            Herr talman! Vi debatterar kriminalvårdsfrågor. Jag kommer att
            tänka på två saker när det gäller kriminalvården. Det är dels
            straff, dels att förhindra framtida brott. Det sistnämnda är speciellt
            viktigt för mig.
          </note>
          <note>
            När jag läser betänkandet kan jag konstatera att det finns en
            ganska bred samsyn mellan regeringspartierna och oppositionen,
            bortsett från Sverigedemokraterna. Det finns förstås olika nyansskillnader,
            och det är alltid bra att oppositionen gör sitt bästa för att
            elda på regeringssidan så att det ska gå fortare – och helst ännu
            fortare än så.
          </note>
          <note>
            Samtidigt är det viktigt när det gäller brott och straff, lagstiftning
            och kriminalvård att det vi gör grundar sig i vetenskap och forskning
            och får ta lite tid.
          </note>
          <note>
            Därför upplevde vi regeringspartier att det var viktigt att få
            med informationen om den kommande utredningen om villkorlig frigivning
            i betänkandet.
          </note>
          <note>
            Det var inte tänkt att offentliggöras just nu, men när det visade
            sig vara en central punkt menade vi att det var viktigt att vi
            delade med oss av informationen så att alla kan förstå att detta
            är på gång och att det är en diskussion som vi kommer att föra
            gemensamt.
          </note>
          <note>
            Vi ska i lugn och ro se vad det egentligen handlar om. Vilka
            erfarenheter finns det? Vilken forskning finns det? Vilka metoder
            är mest effektiva för att nå bästa möjliga resultat för de straffade,
            alltså de som sitter inne, och för att förhindra att framtida
            brott sker?
          </note>
          <note>
            Då hjälper det inte att kräva hårdare tag och mer och mer straff.
            Det finns länder som går i den riktningen, men det är inte så
            att kriminaliteten minskar där.
          </note>
          <note>
            Eftersom jag inte är specialist – jag är varken jurist eller
            kriminalvårdare – föredrar jag att lyssna lite ödmjukt till forskning
            och vetenskap och till de professionella och ta till mig det.
          </note>
          <note>
            Det är därför jag tycker att frågan om utredning är så viktig.
            Tyvärr har det här med utredningar blivit lite åsidosatt och snabbats
            upp lite för mycket på senare år, och därför är jag glad att denna
            utredning kommer. Då kan vi ta till oss vad som är bäst. Hur ser
            det ut med villkorlig frigivning? Hur kan man nyansera detta på
            ett sådant sätt att vi blir klokare?
          </note>
          <note>
            Detta kan leda till nya lagförslag, vilket är precis det som
            oppositionen efterlyser. Det är ju det vi vill göra. Här menar
            jag att vi är ganska överens.
          </note>
          <note>
            Men det räcker inte att lyssna på enstaka studiebesök. Det måste
            vara bredare än så. Att man ska titta på det är vi helt överens
            om. Det är inte det vi diskuterar. Som min kollega Petter Löberg
            har beskrivit är detta en väg framåt för att vi ska få en bättre
            kriminalvård i framtiden. Det gäller att inte vara för otålig,
            för då hamnar vi fel. Det kan vi vara säkra på.
          </note>
          <note>
            Herr talman! Jag yrkar bifall till vår reservation.
          </note>
          <note>
            (Applåder)
          </note>
          <note type="speaker">
            Anf. 98 ADAM MARTTINEN (SD) replik:
          </note>
          <note>
            Herr talman! Du sa att du inte var någon specialist, Mats Pertoft.
          </note>
          <note>
            Vi hade ett uppmärksammat våldtäktsfall i Västsverige där gärningsmännen
            inte blev dömda för grov våldtäkt eftersom de våldtog i tur och
            ordning.
          </note>
          <note>
            Snittstraff för våldtäkt av normalgraden är i Sverige ungefär
            två och ett halvt år. Straffskalan ligger på två till fyra år.
          </note>
          <note>
            Man behöver inte vara specialist för att förstå att något är
            fel i vårt samhälle, speciellt eftersom vi till de låga påföljder
            som döms ut per automatik har tvåtredjedelsfrigivning.
          </note>
          <note>
            Vad har Miljöpartiet för inställning till detta? Varför ska personer
            som är dömda för våldtäkt ges automatisk tvåtredjedelsfrigivning?
            Varför säger man att de har förtjänat detta och inte behöver sitta
            två eller tre år i fängelse utan får tvåtredjedelsfrigivning?
            Jag förstår inte varför.
          </note>
          <note>
            Motivera gärna varför de ska ges automatisk tvåtredjedelsfrigivning
            när de har begått så här allvarliga brott och mot bakgrund av
            hur låg straffskalan redan är.
          </note>
          <note type="speaker">
            Anf. 99 MATS PERTOFT (MP) replik:
          </note>
          <note>
            Herr talman! Jag förutsätter att Adam Marttinen inte var närvarande
            vid domstolsförhandlingarna, men det kanske han var. För egen
            del kan jag säga att jag tycker att våldtäkt är ett förfärligt
            och grovt brott. Jag är dock inte insatt i varför domarna har
            dömt som de har dömt. Jag kan därför inte uttala mig om det.
          </note>
          <note>
            Men att regeringen aviserar att man vill göra en utredning om
            villkorlig frigivning är för att vi anser att saken bör ses över.
            Vi har inga färdiga lösningar, vilket Sverigedemokraterna verkar
            ha utan att ta till sig kunskap. Vi vill undersöka saker och ting
            för att sedan komma med väl underbyggda förslag i regering och
            riksdag.
          </note>
          <note>
            Att ha enkla lösningar på allt och se världen i svartvitt är
            ingen framkomlig väg om man vill ta ansvar.
          </note>
          <note type="speaker">
            Anf. 100 ADAM MARTTINEN (SD) replik:
          </note>
          <note>
            Herr talman! Man behöver inte vara specialist för att ha en uppfattning
            om vad som är rätt och fel i ett samhälle. Jag står här som folkvald
            representant för Sverigedemokraterna för att mina väljare tycker
            att vi har alldeles för låga straff i Sverige. Till dessa låga
            straff har vi dessutom en tvåtredjedelsfrigivning som ges per
            automatik till brottslingar som har begått allvarliga brott och
            vid sitt frikännande vid tvåtredjedelsfrigivningen också kan vara
            farliga för samhället.
          </note>
          <note>
            Själva grunden till er utredning ligger i kända fall som har
            uppmärksammats, exempelvis Hagamannen. Jag förstår att ni vill
            göra något åt det, men Sverigedemokraterna har redan skarpa förslag
            om att ta bort den ologiska tvåtredjedelsfrigivningen.
          </note>
          <note>
            Man behöver som sagt inte vara expert för att förstå konsekvensen
            av att ta bort tvåtredjedelsfrigivningen. Den blir helt enkelt
            att de som är döm ­ da till tio års fängelse får sitta i tio år
            i stället för i strax över sex år.
          </note>
          <note>
            Jag tycker att detta är en rimlig åtgärd, och jag förstår fortfarande
            inte varför regeringen håller på avtryckaren i denna fråga.
          </note>
          <note type="speaker">
            Anf. 101 MATS PERTOFT (MP) replik:
          </note>
          <note>
            Herr talman! I motsats till Adam Marttinen ser jag inte världen
            som svart och vitt. Jag inser att lagar, bestämmelser och straff
            är en komplicerad apparat som vi måste undersöka noggrant för
            att komma fram till bra förslag som är väl underbyggda och handlar
            om fakta och inte bara om känslor.
          </note>
          <note>
            Men ser man världen som svart och vitt är allt enkelt. Då kan
            man göra detta direkt utan att vara medveten om vilka konsekvenser
            det får.
          </note>
          <note>
            Att regeringen avser att sätta igång den här utredningen handlar
            om att vi ser det här som ett problem och något vi vill titta
            på för att sedan återkomma till riksdagen med konkreta förslag.
            Att säga att man redan nu vet klingar i mina öron väldigt populistiskt,
            väldigt ogenomtänkt och ganska dumt.
          </note>
          <note>
            (Applåder)
          </note>
          <note type="speaker">
            Anf. 102 JOHAN HEDIN (C):
          </note>
          <note>
            Herr talman! De samhällsekonomiska vinsterna av att kunna bryta
            en människas brottsliga bana är betydande. Det betyder framför
            allt att färre utsätts för brott och det lidande som det innebär.
            För brottslingen kan rätt typ av kriminalvård innebära att ett
            liv i utanförskap och misär med ökad risk att själv drabbas av
            brott byts till ett, i brist på bättre ord, normalt liv med hög
            livskvalitet där man kan söka sina drömmar och vara delaktig i
            samhällslivet.
          </note>
          <note>
            Att hitta lämpliga påföljder är en utmaning där många aspekter
            måste beaktas. Rättssäkerhet och likhet inför lagen är en sådan,
            och brottsoffrets och samhällets upprättelse är en annan. Men
            det är också viktigt för den som begår ett brott att det finns
            en chans att göra bot, att sona sitt brott. Tydlighet och föru
            tsebarh et är önskvärt, samtidigt som olika straff kan vara mer
            eller mindre lämpliga för olika individer.
          </note>
          <note>
            Herr talman! Jag tror att bristen på tydlighet är ett allvarligt
            tillkortakommande i många delar av tillvaron. Vi antar att alla
            begriper att kriminalitet är fel och att alla strävanden för en
            kriminell att ta sig ur och ifrån ett kriminellt liv är rätt.
            Innerst inne är det nog så för de allra flesta. Men om ingen reaktion
            sker och den som gör rätt aldrig gynnas blir det där bara fina
            tankar – något som i bästa fall låter snyggt i en riksdagsdebatt.
          </note>
          <note>
            I utskottet har vi nu kommit överens om att regeringen ska överväga
            om personer som är dömda för våldsbrott bör ha en skyldighet att
            genomgå behandlingsprogram. En vägran att delta i ett sådant program
            ska få konsekvenser för den intagnes möjligheter att få permission
            och villkorlig frigivning. Den intagnes medverkan i behandlingsprogram
            ska vara ett krav för villkorlig frigivning för personer som har
            begått vissa typer av brott.
          </note>
          <note>
            Herr talman! Att delta i behandling är ett sätt att göra rätt
            och kan bli en viktig del i att göra rätt för sig. Det bör enligt
            min uppfattning uppmuntras. I denna punkt vill jag därför yrka
            bifall till utskottets förslag.
          </note>
          <note>
            Herr talman! Det är en hel del kloka förslag som behandlas i
            detta betänkande, och jag tror att flera av dem kommer att vinna
            majoritet efter en tids debatt och diskussion.
          </note>
          <note>
            Ett förslag som i dag förenar riksdagens båda liberala partier,
            Libera ­ lerna och Centerpartiet, är det som vi anf ör i vår gemensamma
            reserva ­ tion 15. Vi vill stärka offrets skydd vid frisläppande
            av fängelsedömda. Under fängelsestraffet har förövaren suttit
            inlåst och har därmed inte kunnat bryta mot kontaktförbud. Det
            finns i dag ingen möjlighet att besluta om fotboja i samband med
            frisläppandet av förövaren, även om han eller hon bedöms vara
            farlig för omgivningen eller det finns en uttalad hotbild mot
            till exempel en exfru eller expartner. Vi vill att förövare som
            dömts för grova sexualbrott eller grova brott mot närstående också
            ska kunna få kontaktförbud med fotboja direkt efter fängelsetiden.
            Jag vill därför även yrka bifall till reservation 15.
          </note>
          <note>
            Herr talman! I kriminalvårdsdebatter hör man ibland kraftigt
            förenklade eller till och med populistiska argument. De är konstruerade
            för att slå an de strängar hos oss som upprörs över vedervärdiga
            brott. Jag tror dock att vi måste hålla huvudet kallt och inte
            falla till föga för våra aldrig så väl motiverade känslor inför
            allvarliga och hemska brott.
          </note>
          <note>
            Centerpartiets kriminalvårdspolitik kan beskrivas på samma sätt
            som vår rättspolitik i övrigt. Vi ska vara stenhårda mot kriminalitet
            men inte mot andra.
          </note>
          <note>
            (Applåder)
          </note>
          <note type="speaker">
            Anf. 103 LINDA SNECKER (V):
          </note>
          <note>
            Herr talman! Hur känns det egentligen att sitta inlåst? Hur mår
            man när man sitter inlåst? Hur känns det att sitta i ett utrymme
            som inte är mycket större än talmannens skrivbord? Hur känns det
            att dra fingrarna längs den vita skrovliga väggen och längs det
            lilla handfatet, sätta sig ned på sängen och känna den lite toviga
            filten? Man är hungrig. Den där mackan till frukosten var ju inte
            så stor eller så god. Lampan släcks, och så tänds den igen. Knappen
            sitter utanför den låsta dörren, så det kanske var någon som tryckte
            fel. Undrar vad klockan är, undrar när jag får prata med mamma
            och undrar när advokaten ringer.
          </note>
          <note>
            Du har ingen tidsuppfattning där inne. Du vet inte hur länge
            du har varit där. Du har ingen aning om hur länge du ska vara
            där.
          </note>
          <note>
            Så här såg situationen ut för 120 barn år 2011. De satt nämligen
            häktade. 80 procent av de här barnen satt häktade med restriktioner.
            Det innebär att de inte får ha någon kontakt med andra. De får
            inte ringa samtal, inte läsa tidningar och inte träffa någon annan
            person.
          </note>
          <note>
            Att häkta barn är någonting som vi i Sverige är världsmästare
            på. Vi är bäst i klassen på att häkta barn. Enligt FN:s tortyrkommitté
            och Europarådets tortyrkommitté vinner vi den här tävlingen år
            efter år. Vi är också världsmästare på att isolera barn och alltså
            hålla dem helt instängda i upp till 22 timmar per dygn.
          </note>
          <note>
            Det här är inte en tävling som vi vill vinna. Det är inte en
            tävling som det är bra att vara bäst i.
          </note>
          <note>
            Vi ska komma ihåg när det gäller isolering att barn som sitter
            isolerade drabbas mycket hårdare än vuxna. De mår psykiskt och
            fysiskt sämre, och de mår känslomässigt mycket sämre. FN påpekar
            att risken för självmord är ganska stor bland barn i häkte. Därför
            vill Vänsterpartiet att alla barn som sitter häktade ska ha rätt
            till minst två timmars mänsklig kontakt per dag.
          </note>
          <note>
            Det här med att vara världsmästare tar vi allvarligt på. Det
            pågår myck ­ et arbete ute hos våra myndigheter för att minska
            isoleringen och de långa häktningstiderna. Det är mycket bra.
            Åklagarmyndigheten och Kriminalvården tar allvarligt på det här
            och jobbar med de här frågorna.
          </note>
          <note>
            Vi tycker från Vänsterpartiets sida att det är oerhört viktigt
            att vi inte bara jobbar med policyer och utredningar som kan ge
            direktiv, utan vi behöver också lagförslag. Det är därför som
            vi måste förbjuda häktning av barn.
          </note>
          <note>
            Jag får riktigt mycket ilska. Man får onda tankar i den där cellen
            – riktigt, riktigt onda tankar. Man blir konstig, kall och avstängd.
          </note>
          <note>
            Det är så det känns att vara barn och sitta i häkte. Det är så
            det känns att vara barn och vara isolerad. Men barn behöver ibland
            häktas. Man behöver faktiskt ibland se till att barn inte kan
            göra sig av med bevismaterial eller lägga sig i en förundersökning.
            Då måste det finnas alternativ. Det här vill vi att regeringen
            utreder. Ett alternativ skulle till exempel kunna vara ett Sishem.
            Vi tror att Sishemmen har den här kompetensen. De har en kompetens
            när det gäller vad barn behöver när de sitter inlåsta, och de
            har också kompetens att ta hand om barn, till skillnad från häktespersonal.
          </note>
          <note>
            Vi måste se till att sluta häkta barn. Vi måste också se till
            att de som sitter häktade har rätt till mänsklig kontakt.
          </note>
          <note>
            Man blir inte snällare för att man sitter här. Det fattar vem
            som helst. Om man bara umgås med kriminella under många år blir
            man ju inte mindre kriminell.
          </note>
          <note>
            Jag yrkar bifall till reservationerna 1 och 2.
          </note>
          <note type="speaker">
            Anf. 104 ELLEN JUNTTI (M) replik:
          </note>
          <note>
            Herr talman! Hur känns det att vara inlåst? Hur känns det när
            lampan tänds från utsidan? Säkert känns det inte alls trevligt.
          </note>
          <note>
            Men hur känns det att bli våldtagen? Hur känns det att bli misshandlad
            och hamna i rullstol? Det tänker jag faktiskt mer på.
          </note>
          <note>
            Jag har tidigare berättat att jag jobbat som utredare på ungdomsroteln
            i Göteborg. Där träffade jag många 16-, 17- och 18-åringar. Det
            var inga duvungar. Många av dem var mer eller mindre yrkeskriminella.
          </note>
          <note>
            Linda Snecker säger att de är barn. Ja, det kanske de är i lagens
            mening, men många av dem har begått grova brott gång på gång i
            flera år och förstört oskyldiga människors liv.
          </note>
          <note>
            Många av dessa ungdomar tillhör olika gäng. Det är den stora
            anledningen till att många av dem har restriktioner. De ska inte
            kunna förmedla sig med omvärlden. De ska inte kunna prata med
            varandra och förstöra utredningen.
          </note>
          <note>
            Man ger inte restriktioner åt ungdomar under 18 år för skojs
            skull. Det görs för att man måste klara upp brott. Det sker för
            de oskyldiga människor skull som blivit utsatta för grova brott.
            Det är dem jag tycker synd om i första ledet, men det verkar inte
            Linda Snecker göra.
          </note>
          <note type="speaker">
            Anf. 105 LINDA SNECKER (V) replik:
          </note>
          <note>
            Herr talman! Eftersom du, Ellen Juntti, har jobbat i den här
            verksamheten vet du hur det är att utreda barn. Du är riksdagsledamot
            och sitter i ett av riksdagens tyngsta utskott. Då vet du också
            hur lagstiftningen ser ut.
          </note>
          <note>
            Vi har inte en lagstiftning som går ut på öga för öga, tand för
            tand. Det är inte brottsoffret som får besluta vilket straff den
            tilltalade ska få, men det låter lite som om det är detta som
            Ellen Juntti är inne på.
          </note>
          <note>
            Min fråga är: Varför vill Moderaterna häkta barn? Varför vill
            Moderaterna inte lyssna på årtionden av kritik från FN:s tortyrkommission
            och Europarådets tortyrkommission, om att vi, som jag sa, är världsmästare
            på att häkta barn? Varför vill Moderaterna ha fler restriktioner
            när inte ens åklagaren vill det? Åklagaren har ju gjort utredningen
            och har checklistor eftersom åklagaren tydligare ska motivera
            varför man ger restriktioner. Varför tycker inte Moderaterna att
            det är bra? Varför tycker ni inte att åklagarens åtgärder är bra?
            Det skulle jag vilja veta.
          </note>
          <note type="speaker">
            Anf. 106 ELLEN JUNTTI (M) replik:
          </note>
          <note>
            Herr talman! Det handlar inte om öga för öga, tand för tand,
            men vi vill att om någon har begått ett grovt brott mot någon
            oskyldig och mer eller mindre förstört livet för den personen
            ska det finnas förutsättningar att bedriva förundersökningar och
            utreda brottet utan att de blir förstörda . Det handlar om upprättelse
            för brottsoffret.
          </note>
          <note>
            Därför vill vi att gärningsmän, om det behövs, ska sitta häktade.
            Det är inte för skojs skull. Det handlar inte om att det ska ske
            i fler fall eller vara oftare eller med restriktioner utom i de
            fall då det behövs. Men om det behövs restriktioner för att man
            ska klara upp ett allvarligt brott ska det vara möjligt med restriktioner
            och häktningar.
          </note>
          <note>
            Sedan är det åklagaren som beslutar om restriktioner. Det är
            inte Moderaterna. Om nu fler personer har fått restriktioner handlar
            det om att åklagaren har beslutat om det. Linda Snecker säger
            att inte ens åklagare egentligen vill ha fler restriktioner. Jo,
            det vill åklagarna. Annars skulle de som sitter häktade inte ha
            restriktioner. Det är i första instans ingen annan än åklagare
            som beslutar om restriktioner. Där har alltså Linda Snecker fel.
          </note>
          <note>
            Som vi ser det är huvudsyftet med häktning och restriktioner
            att brottsoffer får den upprättelse de behöver, och då måste man
            göra allt för att klara upp allvarliga brott.
          </note>
          <note type="speaker">
            Anf. 107 LINDA SNECKER (V) replik:
          </note>
          <note>
            Herr talman! År 2013 satt 119 15–17-åringar häktade. 47 av dem
            satt isolerade med restriktioner. Som jag sa fick 80 procent restriktioner
            år 2011.
          </note>
          <note>
            Vi har en otroligt stor andel restriktioner i Sverige. Detta
            får vi återkommande kritik för från FN o ch Europarådet.
          </note>
          <note>
            Ja, vi måste ibland häkta barn. De måste ibland sitta med restriktioner,
            men de ska inte göra det i ett häkte. Ett häkte är ingen plats
            för ett barn. Jag blir väldigt orolig när jag hör Moderaterna,
            för ni missar att vi måste ha ett barnperspektiv även i kriminalvården.
            Vi måste se barn som barn.
          </note>
          <note>
            Den som är under 18 år är ett barn. Man har inte samma känslomässiga
            mognad som en vuxen. Man kan vara kriminell och begå hemska handlingar,
            men man är inte mindre människa för det. Man kan begå kriminella
            handlingar, men man är fortfarande lika mycket människa.
          </note>
          <note>
            All nationell och internationell forskning visar att människor
            som sitter med långa fängelsestraff blir institutionaliserade.
            Börjar man redan som ung 15–16-åring sitta med restriktioner,
            vad bygger det för bild av en själv? Det bygger bilden att man
            är kriminell, och då vill man fortsätta på den kriminella banan.
            Det vill inte Vänsterpartiet.
          </note>
          <note>
            Vi vill att man ska bryta den kriminella livsstilen redan när
            man är ung. Därför ska man inte umgås i dessa miljöer. Man ska
            tas bort från häktet och placeras någon annanstans. Det betyder
            inte att det ska vara mjukare och mindre, men det ska vara professionella
            personer som kan arbeta med barn.
          </note>
          <note>
            Vi ska införa barnkonventionen som lag. Det låter på Ellen Juntti
            som om detta vore något som Moderaterna är emot.
          </note>
          <note type="speaker">
            Anf. 108 ADAM MARTTINEN (SD) replik:
          </note>
          <note>
            Herr talman! Vi har nyligen kunnat läsa om det uppmärksammade
            våldtäktsfallet i Västsverige, där ett par män våldtog en kvinna
            i grupp. I tingsrätten blev en av personerna dömd för grov våldtäkt
            till fyra års fängelse – straffskalan är mellan fyra och tio år.
            Domen överklagades sedan till hovrätten, och då dömdes personen
            i stället till tre års fängelse, eftersom rätten menade att gärningsmännen
            hade våldtagit kvinnan i tur och ordning och inte i grupp, och
            då var brottet inte längre att anse som grovt. Man gick alltså
            från fyra år på straffskalan för grovt brott från fyra till tio
            års fängelse till tre år på straffskalan för brott av normalgraden,
            som är mellan två och sex år. Det är fortfarande ganska lågt,
            kan jag tycka.
          </note>
          <note>
            Till detta kommer tvåtredjedelsfrigivningen, som innebär att
            gärningsmannen, om han inte gör något större väsen av sig i fängelset
            och kanske har slips på sig varannan söndag, gör vänsterpartisterna
            så imponerade att de vill frige honom efter två tredjedelar av
            strafftiden. Jag frågar: Varför?
          </note>
          <note type="speaker">
            Anf. 109 LINDA SNECKER (V) replik:
          </note>
          <note>
            Herr talman! Jag vet hur det är att vara brottsoffer. Jag vet
            hur det är att sitta i samma förhandlingsrum som en man som har
            skickat sex-sms om att man ska bli våldtagen och om att han ska
            göra saker som jag inte ska säga i det här rummet, herr talman.
            Jag vet hur det är. Dessutom var ha n en sympatisör till ditt
            parti, Adam Marttinen.
          </note>
          <note>
            Jag har den erfarenheten. Men jag tycker ändå att vi har ett
            system i Sverige som fungerar bra.
          </note>
          <note>
            Jag ska berätta om den villkorliga frigivningen. Den har vi i
            Sverige eftersom vi inte har ett straffsystem som går ut på öga
            för öga, tand för tand. Det är inte jag som brottsoffer som ska
            bestämma straffet för den som har hotat mig om våldtäkt under
            fem års tid. Jag har inte kompetensen att göra det. Den har domare
            i ett rättssystem.
          </note>
          <note>
            När den här personen kommer ut efter fängelsestraffet – nu har
            han överklagat till hovrätten – är jag glad för att den villkorliga
            frigivningen finns. Då vet jag nämligen att den person som har
            hotat att våldta mig och suttit i fängelse för det – det kanske
            bara blir några veckor – är på tårna, för om den personen gör
            något nytt mot mig eller någon annan kommer han direkt att åka
            in igen utan pardon. Det tycker jag är ett bra system.
          </note>
          <note type="speaker">
            Anf. 110 ADAM MARTTINEN (SD) replik:
          </note>
          <note>
            Herr talman! Det var faktiskt ett ganska tydligt svar från Vänsterpartiet
            och Linda Snecker. Man tycker att det är helt okej att de personer
            som begår allvarliga brott och som kanske fortfarande är farliga
            för samhället när de ska bli frikända ska få gå fritt i samhället
            och kanske möta de brottsoffer som de har utsatt exempelvis för
            våldtäkt eller grov våldtäkt. Det tycker Vänsterpartiet är helt
            okej.
          </note>
          <note>
            Som jag sa: Om man inte gör något större väsen av sig och om
            man bara sköter sig i fängelset ska man enligt Vänsterpartiet
            och Linda Snecker belönas med att friges när man har avtjänat
            två tredjedelar av straffet. Jag behöver kanske inte förtydliga
            mig ännu mer i den frågan. Vi tycker såklart att det är fel. Vi
            tycker att utgångspunkten självklart ska vara att man ska sitta
            av den tiden i fängelse som man har blivit dömd till.
          </note>
          <note>
            Men, som sagt, nu när jag har exemplifierat det här våldtäktsfallet
            tycker jag att alla kvinnor i Sverige kan ta med sig att Vänsterpartiet
            tycker att det är helt OK att våldtäktsmännen går fria efter tvåtredjedelsfrigivningen
            utan att de har behövt göra någon form av prestation i fängelset
            över huvud taget.
          </note>
          <note>
            Sverigedemokraterna tycker att det är fel. Vi välkomnar det tydliga
            svaret, men vi välkomnar inte den politiska ståndpunkten från
            Vänsterpartiet i den här frågan.
          </note>
          <note type="speaker">
            Anf. 111 LINDA SNECKER (V) replik:
          </note>
          <note>
            Herr talman! Jag blir inte imponerad av någon som kommer ut,
            som du tycker klär sig i slips, Adam Marttinen. Jag blir inte
            heller imponerad av dig klädd i slips. Man står för det man står
            för.
          </note>
          <note>
            När det gäller den villkorliga frigivningen måste du klara av
            att intellektualisera debatten. Du måste klara av att lyssna på
            vad vi menar. Den man som hotade mig med våldtäkt, som sympatiserade
            med ditt parti, kommer att bli dömd. Han kommer att bli dömd till
            fängelse. Även dömda personer kommer ut ur fängelse. När människor
            kommer ut ur fängelse ska de vara behandlade. De ska inte vilja
            återkomma till den kriminella banan.
          </note>
          <note>
            Vi vet att man institutionaliseras av att sitta länge i fängelse.
            Man blir inte mindre brottsbenägen för att man umgås med andra
            kriminella. Man blir inte mer anpassad till det vardagliga samhället
            för att man sitter av långa fängelsestraff.
          </note>
          <note>
            Men det här vill inte Sverigedemokraterna förstå. Ni vill bara
            plocka politiska poäng. Du står här och säger att alla kvinnor
            ska lyssna på dig när det är jag som har blivit hotad med våldtäkt.
            Det är jag som ändå kan intellektualisera och föra en politisk
            debatt. Vi måste ha ett system där det inte ä r öga för öga och
            tand för tand som gäller. Det handlar om ett kriminalvårdssystem
            som faktiskt återrehabiliterar människor, så att de fungerar i
            det vardagliga samhället. Men det här vill inte Sverigedemokraterna
            förstå. Ni vill inte förstå det här.
          </note>
          <note>
            Villkorlig frigivning finns till för att man ska vara på tårna
            när man kommer ut. Man ska veta att man åker in igen om man gör
            minsta lilla fel. Det är ett oerhört mycket bättre system än att
            man ska sitta av hela tiden och sedan kunna göra bus direkt när
            man kommer ut.
          </note>
          <note type="speaker">
            Anf. 112 ROGER HADDAD (L):
          </note>
          <note>
            Herr talman! Jag vill först och främst för formens skulle yrka
            bifall till samtliga reservationer som Liberalerna har men i synnerhet
            till reservation 15, som vi har tillsammans med Centerpartiet,
            om elektronisk övervakning.
          </note>
          <note>
            Det är rätt kul att avsluta och avrunda den här debatten om Kriminalvården,
            där Liberalerna får bifall av en majoritet i utskottet när det
            gäller att man ska tvinga personer att ingå i ett behandlingsprogram
            som krav för villkorlig frigivning. De som har dömts för väldigt
            grova sexualbrott ska man kunna tvinga att delta i ett program
            om det finns stora risker för att de ska utsätta andra människor
            för fara vid frisläppandet.
          </note>
          <note>
            Jag vill ändå göra några kommentarer när det gäller häktestider
            och Nationellt forensiskt centrum, som ingen har berört. Det står
            i betänkandet att analysverksamheten är viktig. Det är stora problem
            med långa handläggningstider. Man får inte fram analyser. Det
            kan gälla vapen. Det kan gälla mordvapen. Det kan gälla andra
            typer av instrument. Regeringen har sagt att man är beredd att
            titta på det här, och i dag fick jag faktiskt ett svar från inrikesministern
            där det bara hänvisas till Statskontorets uppföljning. Det fanns
            inte ett enda förslag för att verkligen korta handläggningstiderna
            trots att det har väldigt stor påverkan på uppklaringsfrekvenser
            och möjligheten att faktiskt lagföra människor i domstolsprocessen.
          </note>
          <note>
            När det gäller elektronisk fotboja finns den möjligheten sedan
            2011 vid kontaktförbud, utvidgat kontaktförbud och särskilt utvidgat
            kontaktförbud. Men den tillämpas inte i punkt 2 och 3. Kriterierna
            för att tillämpa elektronisk fotboja är alldeles för högt ställda.
          </note>
          <note>
            Här har vi från Liberalerna bokstavligen jagat regeringen. Den
            16 mars förra året hade Liberalerna en debatt med Morgan Johansson.
            Han sa då att han skulle återkomma med ett förslag om att se över
            reglerna för elektronisk fotboja. Men det kom aldrig något förslag.
            Sedan har andra i Alliansen också jagat regeringen. Och i dag
            läser jag i ett TT-telegram – det passar bra med tanke på dagens
            debatt – att regeringen nu vill se över reglerna för fotboja.
            Det är en passiv regering. Det är en senfärdighet som inte är
            bra för de offer och de människor som skulle behöva det här extra
            skyddet ute i samhället.
          </note>
          <note>
            Detta har också en koppling till det tillkännagivande som justitieutskottet
            föreslår. Jag har hört att majoritetspartierna tycker att det
            är onödigt. I betänkandet står det att regeringen har för avsikt
            att och eventuellt vill se över den här frågan. Men det var precis
            så man sa för ett år sedan när det gäller elektroniska fotbojor.
            Det kom ingenting. Vi tänker inte ta några risker, herr talman.
            Det är mycket bra att riksdagen gör detta tillkännagivande, förhoppningsvis
            om några minuter.
          </note>
          <note>
            (Applåder)
          </note>
          <note>
            Över läggningen var härmed avslutad.
          </note>
          <note>
            (Beslut fatt ades under § 10.)
          </note>
          <note>
            Ajournering
          </note>
          <note>
            Kammaren beslutade kl. 15.56 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 8 Beslut om ärenden som slutdebatterats den 9 mars
          </note>
          <note>
            MJU6 Naturvård och områdesskydd
          </note>
          <note>
            Punkt 1 (Nationalparker och naturreservat)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            Votering:
          </note>
          <note>
            241 för utskottet
          </note>
          <note>
            75 för res. 1
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 44 SD, 24 MP, 21 C, 20 V, 17 L, 14 KD
          </note>
          <note>
            För res. 1: 75 M
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 2 (Intrångsersättning)
          </note>
          <note>
            1. utskottet
          </note>
          <note>
            2. res. 2 (C)
          </note>
          <note>
            Votering:
          </note>
          <note>
            294 för utskottet
          </note>
          <note>
            21 för res. 2
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 74 M, 44 SD, 24 MP, 20 V, 17 L, 14 KD
          </note>
          <note>
            För res. 2: 21 C
          </note>
          <note>
            Frånvarande: 12 S, 10 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Lotta Finstorp (M) anmälde att hon avsett att rösta ja men markerats
            som frånvarande.
          </note>
          <note>
            Punkt 3 (Natura 2000-områden och marina skyddade områden)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            272 för utskottet
          </note>
          <note>
            44 för res. 3
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 75 M, 24 MP, 21 C, 20 V, 17 L, 14 KD
          </note>
          <note>
            För res. 3: 44 SD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU11 Biologisk mångfald
          </note>
          <note>
            Punkt 1 (Biologisk mångfald och ekosystemtjänster)
          </note>
          <note>
            1. utskottet
          </note>
          <note>
            2. res. 1 (C, M, L, KD)
          </note>
          <note>
            Votering:
          </note>
          <note>
            190 för utskottet
          </note>
          <note>
            126 för res. 1
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 1 M, 44 SD, 24 MP, 20 V
          </note>
          <note>
            För res. 1: 74 M, 21 C, 17 L, 14 KD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Cecilia Magnusson (M) anmälde att hon avsett att rösta nej men
            markerats ha röstat ja.
          </note>
          <note>
            Punkt 2 (Mål m.m. för rovdjurspolitiken)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            296 för utskottet
          </note>
          <note>
            20 för res. 2
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 75 M, 44 SD, 24 MP, 21 C, 17 L, 14 KD
          </note>
          <note>
            För res. 2: 20 V
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 3 (Förebyggande arbete mot rovdjursangrepp)
          </note>
          <note>
            1. utskottet
          </note>
          <note>
            2. res. 3 (M, SD)
          </note>
          <note>
            Votering:
          </note>
          <note>
            198 för utskottet
          </note>
          <note>
            118 för res. 3
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 1 M, 24 MP, 21 C, 20 V, 17 L, 14 KD
          </note>
          <note>
            För res. 3: 74 M, 44 SD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 4 (Vargfrågor)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            253 för utskottet
          </note>
          <note>
            44 för res. 4
          </note>
          <note>
            19 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 75 M, 24 MP, 21 C, 1 V, 17 L, 14 KD
          </note>
          <note>
            För res. 4: 44 SD
          </note>
          <note>
            Avstod: 19 V
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 9 Beslut om ärenden som slutdebatterats den 10 mars
          </note>
          <note>
            FiU19 Grönbok om finansiella tjänster till privatpersoner och
            mindre företag
          </note>
          <note>
            Kammaren biföll utskottets förslag.
          </note>
          <note>
            JuU23 Unga lagöverträdare
          </note>
          <note>
            Punkt 8 (Utred fler brott av personer under 15 år)
          </note>
          <note>
            1. utskottet
          </note>
          <note>
            2. res. 8 (M, C, L, KD)
          </note>
          <note>
            Votering:
          </note>
          <note>
            189 för utskottet
          </note>
          <note>
            127 för res. 8
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 44 SD, 24 MP, 20 V
          </note>
          <note>
            För res. 8: 75 M, 21 C, 17 L, 14 KD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 9 (Straffrabatten för unga lagöverträdare)
          </note>
          <note>
            1. utskottet
          </note>
          <note>
            2. res. 9 (M)
          </note>
          <note>
            3. res. 10 (SD)
          </note>
          <note>
            Förberedande votering:
          </note>
          <note>
            75 för res. 9
          </note>
          <note>
            45 för res. 10
          </note>
          <note>
            196 avstod
          </note>
          <note>
            33 frånvarande
          </note>
          <note>
            Kammaren biträdde res. 9.
          </note>
          <note>
            Huvudvotering:
          </note>
          <note>
            198 för utskottet
          </note>
          <note>
            91 för res. 9
          </note>
          <note>
            26 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 1 SD, 24 MP, 21 C, 20 V, 17 L, 14 KD
          </note>
          <note>
            För res. 9: 75 M, 16 SD
          </note>
          <note>
            Avstod: 26 SD
          </note>
          <note>
            Frånvarande: 12 S, 9 M, 5 SD, 1 MP, 1 C, 1 V, 2 L, 2 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            NU11 Genomförande av mätinstrumentdirektivet och direktivet om
            icke-automatiska vågar
          </note>
          <note>
            Kammaren biföll utskottets förslag.
          </note>
          <note>
            AU6 Integration
          </note>
          <note>
            Punkt 1 (Integration)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (C)
          </note>
          <note>
            5. res. 4 (L)
          </note>
          <note>
            6. res. 5 (KD)
          </note>
          <note>
            Förberedande votering 1:
          </note>
          <note>
            17 för res. 4
          </note>
          <note>
            14 för res. 5
          </note>
          <note>
            284 avstod
          </note>
          <note>
            34 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 2:
          </note>
          <note>
            21 för res. 3
          </note>
          <note>
            17 för res. 4
          </note>
          <note>
            277 avstod
          </note>
          <note>
            34 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            44 för res. 2
          </note>
          <note>
            20 för res. 3
          </note>
          <note>
            252 avstod
          </note>
          <note>
            33 frånvarande
          </note>
          <note>
            Kammaren biträdde res. 2.
          </note>
          <note>
            Staffan Danielsson (C) anmälde att han avsett att rösta nej men
            markerats ha avstått från att rösta.
          </note>
          <note>
            Förberedande votering 4:
          </note>
          <note>
            75 för res. 1
          </note>
          <note>
            44 för res. 2
          </note>
          <note>
            197 avstod
          </note>
          <note>
            33 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            145 för utskottet
          </note>
          <note>
            75 för res. 1
          </note>
          <note>
            96 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 24 MP, 20 V
          </note>
          <note>
            För res. 1: 75 M
          </note>
          <note>
            Avstod: 44 SD, 21 C, 17 L, 14 KD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 2 (Särskilt om instegsjobb)
          </note>
          <note>
            1. utskottet
          </note>
          <note>
            2. res. 6 (M, C, L, KD)
          </note>
          <note>
            Votering:
          </note>
          <note>
            189 för utskottet
          </note>
          <note>
            126 för res. 6
          </note>
          <note>
            1 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 44 SD, 24 MP, 20 V
          </note>
          <note>
            För res. 6: 75 M, 20 C, 17 L, 14 KD
          </note>
          <note>
            Avstod: 1 C
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            FöU7 Beredskap för kris och krig
          </note>
          <note>
            Punkt 12 (Krisberedskapssystemet)
          </note>
          <note>
            1. utskottet
          </note>
          <note>
            2. res. 9 (L, M, C, KD)
          </note>
          <note>
            Votering:
          </note>
          <note>
            170 för utskottet
          </note>
          <note>
            127 för res. 9
          </note>
          <note>
            19 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 44 SD, 24 MP, 1 V
          </note>
          <note>
            För res. 9: 75 M, 21 C, 17 L, 14 KD
          </note>
          <note>
            Avstod: 19 V
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Daniel Sestrajcic (V) anmälde att han avsett att avstå från att
            rösta men markerats ha röstat ja.
          </note>
          <note>
            Punkt 13 (Myndigheten för samhällsskydd och beredskaps nationella
            krishanteringsförmåga)
          </note>
          <note>
            1. utskottet
          </note>
          <note>
            2. res. 11 (M)
          </note>
          <note>
            Votering:
          </note>
          <note>
            241 för utskottet
          </note>
          <note>
            75 för res. 11
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 44 SD, 24 MP, 21 C, 20 V, 17 L, 14 KD
          </note>
          <note>
            För res. 11: 75 M
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 17 (Livsmedelsförsörjning)
          </note>
          <note>
            1. utskottet
          </note>
          <note>
            2. res. 19 (SD)
          </note>
          <note>
            3. res. 20 (C)
          </note>
          <note>
            4. res. 21 (V)
          </note>
          <note>
            Förberedande votering 1:
          </note>
          <note>
            22 för res. 20
          </note>
          <note>
            20 för res. 21
          </note>
          <note>
            273 avstod
          </note>
          <note>
            34 frånvarande
          </note>
          <note>
            Kammaren biträdde res. 20.
          </note>
          <note>
            Förberedande votering 2:
          </note>
          <note>
            47 för res. 19
          </note>
          <note>
            21 för res. 20
          </note>
          <note>
            248 avstod
          </note>
          <note>
            33 frånvarande
          </note>
          <note>
            Kammaren biträdde res. 19.
          </note>
          <note>
            Huvudvotering:
          </note>
          <note>
            152 för utskottet
          </note>
          <note>
            44 för res. 19
          </note>
          <note>
            120 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 22 MP, 16 L, 14 KD
          </note>
          <note>
            För res. 19: 44 SD
          </note>
          <note>
            Avstod: 1 S, 75 M, 2 MP, 21 C, 20 V, 1 L
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Arhe Hamednaca (S) och Roger Haddad (L) anmälde att de avsett
            att rösta ja men markerats ha avstått från att rösta.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU21 Kriminalvårdsfrågor
          </note>
          <note>
            Punkt 1 (Häktades rätt till mänsklig kontakt)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            296 för utskottet
          </note>
          <note>
            20 för res. 1
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 75 M, 44 SD, 24 MP, 21 C, 17 L, 14 KD
          </note>
          <note>
            För res. 1: 20 V
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 4 (Förbud mot att placera barn i häkte)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            296 för utskottet
          </note>
          <note>
            20 för res. 2
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 75 M, 44 SD, 24 MP, 21 C, 17 L, 14 KD
          </note>
          <note>
            För res. 2: 20 V
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 9 (Återfallsförebyggande arbete)
          </note>
          <note>
            1. utskottet
          </note>
          <note>
            2. res. 5 (M, C, L, KD)
          </note>
          <note>
            Votering:
          </note>
          <note>
            189 för utskottet
          </note>
          <note>
            127 för res. 5
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 44 SD, 24 MP, 20 V
          </note>
          <note>
            För res. 5: 75 M, 21 C, 17 L, 14 KD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 12 ( Medverkan i behandlingsprogram)
          </note>
          <note>
            1. utskottet
          </note>
          <note>
            2. res. 8 (MP , S, V )
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 18 (Avskaffa villkorlig frigivning)
          </note>
          <note>
            1. utskottet
          </note>
          <note>
            2. res. 13 (SD)
          </note>
          <note>
            Votering:
          </note>
          <note>
            272 för utskottet
          </note>
          <note>
            44 för res. 13
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 75 M, 24 MP, 21 C, 20 V, 17 L, 14 KD
          </note>
          <note>
            För res. 13: 44 SD
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Punkt 19 (Elektronisk övervakning)
          </note>
          <note>
            1. utskottet
          </note>
          <note>
            2. res. 14 (SD)
          </note>
          <note>
            3. res. 15 (C, L)
          </note>
          <note>
            Förberedande votering:
          </note>
          <note>
            45 för res. 14
          </note>
          <note>
            38 för res. 15
          </note>
          <note>
            233 avstod
          </note>
          <note>
            33 frånvarande
          </note>
          <note>
            Kammaren biträdde res. 14.
          </note>
          <note>
            Arhe Hamednaca (S) anmälde att han avsett att avstå från att
            rösta men markerats ha röstat ja.
          </note>
          <note>
            Huvudvotering:
          </note>
          <note>
            234 för utskottet
          </note>
          <note>
            44 för res. 14
          </note>
          <note>
            38 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 75 M, 24 MP, 20 V, 14 KD
          </note>
          <note>
            För res. 14: 44 SD
          </note>
          <note>
            Avstod: 21 C, 17 L
          </note>
          <note>
            Frånvarande: 12 S, 9 M, 4 SD, 1 MP, 1 C, 1 V, 2 L, 2 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 11 Socialavgifter
          </note>
          <note>
            Socialförsäkringsutskottets betänkande 2015/16:SfU12
          </note>
          <note>
            Socialavgifter
          </note>
          <note>
            föredrogs.
          </note>
          <note type="speaker">
            Anf. 113 TINA GHASEMI (M):
          </note>
          <note>
            Herr talman! Vi ska nu i kammaren debattera frågor som rör socialavgifter,
            och jag börjar med att yrka bifall till vår reservation.
          </note>
          <note>
            Sedan 2006 är det 90 000 fler personer över 65 år som arbetar.
            Att fler äldre väljer att jobba är ett resultat av en aktiv politik.
            Alliansregeringen gjorde det billigare att anställa personer över
            65 år, och det förstärkta jobbskatteavdraget för äldre ökade drivkrafterna
            för att jobba längre.
          </note>
          <note>
            Nuvarande regering går åt andra hållet och föreslog i sin budgetproposition
            i höstas att införa en särskild löneskatt för personer som fyllt
            65 år. Detta minskar incitamenten till ett längre arbetsliv och
            riskerar att motverka den goda utveckling vi sett på senare år.
          </note>
          <note>
            Moderaterna står för en annan väg. Att erfarna medarbetare vill
            jobba längre ska inte straffa sig. Det ska löna sig. Möjligheten
            att jobba längre bör omfatta så många som möjligt. Stärkta drivkrafter
            för arbete högre upp i åldrarna, en anpassad arbetsmiljö och en
            väl fungerande arbetsmarknadspolitik stärker förutsättningarna
            för ett längre arbetsliv.
          </note>
          <note>
            Vi blir allt äldre och friskare, och många vill därför jobba
            längre. Fortsatt arbete kan förbättra livskvaliteten för många.
            Att fortsätta vara med och bidra, att tjäna lite extra pengar
            eller att vi helt enkelt trivs med vårt jobb är viktiga faktorer
            att ta tillvara.
          </note>
          <note>
            Vi har dessutom en allt äldre befolkning, där färre ska försörja
            allt fler. Därtill börjar allt fler jobba senare i livet. Ett
            längre arbetsliv behövs för att vi ska kunna finansiera välfärden
            på sikt.
          </note>
          <note>
            Men för att äldre ska kunna stanna kvar på arbetsmarknaden krävs
            det också att arbetsgivare är villiga att anställa dem och att
            samhället ser äldre människors kompetens. Politiken bör därför
            utformas så att personer som vill och kan jobba längre ges verktyg
            och möjlighet till detta.
          </note>
          <note>
            I en undersökning som AMF har gjort visar resultatet på att andelen
            pensionärer som har velat jobba längre ha r ökat de senaste åren,
            från 16 procent 2010 till 19 procent.
          </note>
          <note>
            I en enkät som Pensionsmyndigheten har genomfört i samarbete
            med Pensionsåldersutredningen framgår att av ålderspensionärerna
            61–70 år som inte arbetar skulle en femtedel egentligen vilja
            arbeta – och ca 25–40 procent av pensionärerna säger att de gärna
            skulle ha arbetat längre om attityderna mot äldre varit mindre
            negativa.
          </note>
          <note>
            De få studier som finns om åldersdiskriminering visar på att
            diskrimineringen av äldre i arbetslivet är omfattande. Negativa
            fördomar och attityder motverkas rimligtvis bäst om fler äldre
            arbetar, och därför behöver vi sänka trösklarna för dem som vill
            och kan fortsätta jobba.
          </note>
          <note>
            Att i det här skedet straffbeskatta driftiga äldre och tvinga
            ut dem från arbetsmarknaden, som regeringen nu gör, är fel väg
            att gå. Snarare behöver trösklarna sänkas ytterligare för att
            göra gruppen äldre ännu mer attraktiv på arbetsmarknaden. Det
            gör vi bäst genom att bland annat hålla nere arbetsgivaravgifterna
            för att anställa äldre.
          </note>
          <note>
            Vi har därför i vår budgetmotion föreslagit att det ska vara
            lägre skatt på att jobba mer redan från 64 års ålder i stället
            för från dagens 65 år. Vårt förslag innebär att 70 000 64-åringar
            får sänkt skatt, och sysselsättningen beräknas öka med mellan
            1 000 och 4 000 personer.
          </note>
          <note>
            När regeringen vill göra det dyrare att anställa personer över
            65 år vill Moderaterna att arbete för äldre ska löna sig än mer.
            Att jobbskatteavdraget förstärks redan samma kalenderår som man
            har uppnått pensionsåldern stärker drivkrafterna för att stanna
            kvar på arbetsmarknaden.
          </note>
          <note>
            Herr talman! Regeringen påstår att de för en politik för jobb
            och företagande samtidigt som de föreslår och genomför reformer
            som de vet kommer att dämpa sysselsättningen. Det är allvarligt
            att regeringens skattehöjningar på jobb och arbetsinkomster är
            drygt 40 gånger så omfattande som deras satsningar på företagande.
          </note>
          <note>
            Som om det inte vore nog för regeringen att höja skatten för
            att anställa äldre höjer regeringen dessutom arbetsgivaravgiften
            för att anställa unga.
          </note>
          <note>
            Om man höjer skatten på ungdomsjobben, och om kostnaden för arbetsgivaren
            blir densamma för en ung och oerfaren person som för en erfaren
            person, blir valet för arbetsgivaren ofta givet. Det kommer att
            slå hårt mot ungdomar och försvåra för dem att få sitt första
            jobb och ett inträde på arbetsmarknaden. Det kommer att leda till
            ökad ungdomsarbetslöshet och slå hårt mot inte minst ungdomsintensiva
            branscher såsom besöksnäringen och detaljhandeln. Nästan hälften
            av de anställda i hotell- och restaurangbranschen och knappt en
            tredjedel av de anställda i detaljhandeln är under 26 år, och
            de höjda arbetsgivaravgifterna motsvarar, bara inom handeln, kostnaden
            för att anställa 14 000 personer. Dessutom är företag i dessa
            branscher inte sällan viktiga utifrån en integrationsaspekt, då
            de utgör en viktig väg in på arbetsmarknaden för utrikesfödda
            och andra grupper som har svårare att få en anställning.
          </note>
          <note>
            Att regeringen nu föreslår att fördubbla arbetsgivaravgiften
            för den här gruppen, drabbar dem som har svagast ställning på
            arbetsmarknaden.
          </note>
          <note>
            Herr talman! Regeringen gör det nu dyrare att anställa både yngre
            och äldre samtidigt som deras inkomstskattehöjningar drabbar över
            1 miljon löntagare. Det hotar att bromsa den breda jobbtillväxt
            som vi nu ser och som Alliansen faktiskt har lagt grunden för.
          </note>
          <note>
            Det är för mig fortfarande fullständigt obegripligt hur ekvationen
            går ihop. Hur menar regeringen att höjda skatter för att anställa
            både yngre och äldre på arbetsmarknaden ska leda till fler jobb?
          </note>
          <note>
            (Applåder)
          </note>
          <note type="speaker">
            Anf. 114 LINUS BYLUND (SD):
          </note>
          <note>
            Herr talman! Vi ska nu i kammaren debattera SfU12 Socialavgifter.
            Jag vill inledningsvis fortsätta med föregående talar e s ämne,
            som jag för övrigt instämmer ganska mycket i. Jag vill tala lite
            om äldres möjligheter och incitament att stanna kvar i arbetslivet
            i stället för att gå i pension.
          </note>
          <note>
            I en kommittémotion från Moderaterna föreslås att de sociala
            avgifterna för äldre ska sänkas. Jag tycker i sak att det är en
            bra idé, men anser framför allt att det sätter fingret på en större
            fråga där man kan göra det omtalade konstaterandet att vi i framtiden
            måste arbeta högre upp i åldrarna än i dag. Vi är antagligen inte
            oense om att så måste bli fallet. När medelåldern ökar är det
            naturligt att även den genomsnittliga åldern för att sluta arbeta
            höjs. Men hur ska vi politiker se till att så sker så smidigt
            och friktionsfritt som möjligt?
          </note>
          <note>
            Jag vill inte påstå att jag har något mirakulöst svar på den
            frågan, och jag tror inte heller att det finns ett enskilt enkelt
            svar. Men en sak är jag helt säker på, och det är att jag för
            min del hellre ser stimulerande åtgärder för arbetsgivare och
            arbetstagare än att man ska tvinga människor att arbeta i högre
            ålder genom att höja pensionsåldern.
          </note>
          <note>
            Utsikterna att få gehör för denna fråga i just detta ärende bedömer
            jag själv som ringa, sannolikt obefintliga. Och eftersom Sverigedemokraternas
            politik innebär helt andra, och mycket mer omfattande och långtgåen
            ­ de, förbättringar för våra äldre i stort, lämnar jag frågan
            därhän för tillfället. Jag ser fram emot att föra den debatten
            vid det tillfälle då den framöver är ännu mer aktuell.
          </note>
          <note>
            Herr talman! För idrottsutövare och andra som får ersättning
            från en ideell förening med idrott som huvudverksamhet finns det
            i dag ett undantag från att betala sociala avgifter för denna
            ersättning. Undantaget gäller för upp till ett halvt prisbasbelopp
            per år.
          </note>
          <note>
            Det är bra. Inte minst i våra moderna stillasittande tider är
            det önskvärt att människor ägnar sig åt idrott. Det är odiskutabelt
            så att samhället som helhet gagnas av att människor rör på sig,
            och att stimulera detta är försvarbart av såväl direkt ekonomiska
            som folkhälsofrämjande skäl.
          </note>
          <note>
            Herr talman! Föreningar som ägnar sig åt friluftsliv på olika
            sätt, omfattas inte av denna regel om slopade sociala avgifter.
            Eller rättare sagt, de omfattas ibland, lite beroende på exakt
            vilken verksamhet de ägnar sig åt. Man kan, om man vill, lite
            raljerande säga att de slipper sociala avgifter, men ”endast eller
            ibland under udda storhelger mellan tisdag och september”.
          </note>
          <note>
            Det här menar vi sverigedemokrater är en dålig ordning av flera
            skäl. Det mest uppenbara är kanske den till synes mycket luddiga
            gränsdragningen mellan vad som är idrottslig verksamhet och vad
            som är friluftsliv.
          </note>
          <note>
            Svenskt friluftsliv – som är en paraplyorganisation för Sveriges
            friluftsorganisationer – uppger att det finns 1,8 miljoner svenskar
            som är medlemmar i en friluftsorganisation. Det är alltså en gigantisk
            folkrörelse vi pratar om. Det är en folkrörelse som i lika stor
            utsträckning som idrottsföreningar syftar till att främja fysisk
            aktivitet i olika former.
          </note>
          <note>
            Vidare förvaltar friluftsorganisationerna även andra värden,
            inte minst respekt och vördnad inför vår fantastiska natur. Men
            det gäller även insyn i och delaktighet i vårt gemensamma kulturarv.
            Omkring 300 000 barn i Sverige är medlemmar i en friluftsförening,
            barn som jag tror kommer att ha mycket goda förutsättningar att
            ta över förvaltandet av vår natur och våra seder kring vistelse
            i skog och mark när de en dag blir vuxna.
          </note>
          <note>
            Men även om jag tycker att natur- och kulturaspekten är viktig
            är det ändå likabehandlingen jag tycker är det starkaste argumentet.
          </note>
          <note>
            Det är inte rimligt att en verksamhet som ägnar sig åt att främja
            folkhälsa och fysisk aktivitet ska ha helt andra förutsättningar
            än en annan förening med precis samma syfte.
          </note>
          <note>
            I en lång rad motioner, bland annat från mitt eget parti, föreslås
            att sociala avgifter ska slopas för ersättningar upp till ett
            halvt prisbasbelopp även för föreningar som sysslar med friluftsliv,
            så att vi får enhetliga regler för alla föreningar med närmast
            identiskt syfte och nytta.
          </note>
          <note>
            Herr talman! Med detta sagt yrkar jag bi fall till reservationerna
            1 och 2.
          </note>
          <note type="speaker">
            Anf. 115 PHIA ANDERSSON (S):
          </note>
          <note>
            Herr talman! Jag vill börja med att yrka bifall till utskottets
            förslag i betänkandet och avslag på motionerna. Det här betänkandet
            hanterar motioner från den allmänna motionstiden, och de handlar
            om nedsättning av socialavgifter för unga, äldre, små företag,
            företag i glesbygd och undantag för att betala socialavgifter.
          </note>
          <note>
            Socialavgifter är detsamma som det som brukar kallas för arbetsgivaravgifter.
            De består av ålderspensionsavgift, efterlevnadspensionsavgift,
            sjukförsäkringsavgift, föräldraförsäkringsavgift och arbetsskadeförsäkringsavgift.
            Vi pratar alltså om försäkringspremier för våra välfärdsförsäkringar,
            vem som ska betala och inte och i vilken omfattning. Är dessa
            försäkringar allmänna? Ska alla vara med och betala?
          </note>
          <note>
            Nedsättning av socialavgifter för unga infördes av den tidigare
            regeringen. Syftet var att minska arbetslösheten för unga. Men
            utskottet har tidigare konstaterat att nedsättningen av socialavgifter
            inte löste problemet med arbetslösheten för unga. Ungdomsarbetslösheten
            steg, och långtidsungdomsarbetslösheten steg.
          </note>
          <note>
            Utskottet påpekade att anledningen till att reformen misslyckades
            var att den största delen av resurserna satsades på dem som redan
            hade arbete eller på dem som skulle kunna få arbete utan någon
            nedsättning av socialavgifter. Endast en mycket liten del av nedsättningen
            riktades till dem som behövde den mest, det vill säga lågutbildade
            och de som på annat sätt stod långt ifrån arbetsmarknaden. Kostnaderna
            steg, och ungdomsarbetslöshe ­ ten steg.
          </note>
          <note>
            Utskottet har konstaterat att det finns ett mycket stort behov
            av att satsa resurser på effektivare åtgärder som kan göra att
            just de ungdomar som står långt från arbetsmarknaden blir mer
            anställbara. Riksdagen har med anledning av detta faktum nyligen
            beslutat att ta bort nedsättningen av socialavgifter för unga.
          </note>
          <note>
            Men vi har också en situation där antalet nyanmälda platser på
            arbetsmarknaden ökar. Arbetslösheten sjunker, särskilt sedan september
            – oktober 2015. Ungdomsarbetslösheten sjunker. Även långtidsarbetslösheten
            sjunker för närvarande. I februari i år var det 26 000 ungdomar
            färre i arbetslöshet jämfört med februari förra året. Det är ca
            1 000 gymnasieklasser som har fått arbete. Helt fantastiskt! Tänk
            att som politiker få stå och ta varenda ungdom i hand och säga
            : Lycka till i ditt nya arbete!
          </note>
          <note>
            Ungdomskontrakt, kunskapslyft, satsningar på utbildningsplatser
            i komvux och yrkesvux och så vidare är bättre insatser för att
            minska ungdomsarbetslösheten, för de syftar till att rusta unga
            för att vara anställbara för de nya arbetstillfällen som skapas,
            i stället för att arbetsgivare slipper betala premien för våra
            välfärdsförsäkringar.
          </note>
          <note>
            Herr talman! I samband med att riksdagen beslutade om statens
            budget för 2016 återinfördes den särskilda löneskatten för dem
            som har fyllt 65. Det är en prioritering vi gör. Om man skapar
            fler arbetstillfällen och om fler människor vill arbeta efter
            att de fyllt 65 år är en förutsättning att det finns fler arbeten.
            Det är en god förutsättning. Och det är många arbetsgivare som
            vill ha människor med erfarenhet. Men vi har också en stor utmaning
            i att se till att människor orkar gå till 65. Det vet vårt utskott
            kanske bättre än andra utskott.
          </note>
          <note>
            Undantaget för socialavgifter för idrottsföreningar bör inte
            utökas. Utskottet har vid ett flertal tillfällen uttalat att alla
            ideella organisationer ska behandlas lika. För socialförsäkringssystemets
            legitimitet är det enligt vad utskottet tidigare sagt viktigt
            att så långt som möjligt upprätthålla sambandet mellan de socialavgifter
            som betalas och de förmåner som de avser att finansiera. Återigen:
            Det är våra välfärdsförsäkringar.
          </note>
          <note>
            Inkomster i samband med idrottsutövning bör, precis som alla
            andra inkomster, grunda för rätt till socialförsäkringsförmåner
            och därmed för ­ anleda att socialavgifter betalas. Det undantag
            som nu finns för Riks ­ idrottsförbundet bör ses över. Gör man
            det blir det ju lika. Att man bör titta över det sas vid ett flertal
            tillfällen under hela förra mandatperioden av dåvarande regeringspartier.
            Vi säger samma sak den här gången. Det är samma svar, även om
            regeringspartierna har bytts.
          </note>
          <note>
            Herr talman! Med detta sagt vill jag återigen yrka bifall till
            förslaget i betänkandet och avslag på samtliga motioner.
          </note>
          <note>
            (Applåder)
          </note>
          <note type="speaker">
            Anf. 116 TINA GHASEMI (M) replik:
          </note>
          <note>
            Herr talman! Phia Andersson nämner i sitt anförande socialavgifterna
            för unga men också socialavgifterna för äldre. Jag skulle vilja
            ta en ögonblicksbild och stanna lite i diskussionen vad gäller
            den så kallade löneskatten för äldre.
          </note>
          <note>
            Bilden att det behöver vara fler som arbetar längre är gemensam
            för oss. Statsminister Stefan Löfven har framhållit detta, liksom
            socialförsäkringsminister Annika Strandhäll. Även arbetsmarknadsminister
            Ylva Johansson har framhållit att vi behöver vara fler som jobbar
            längre. Vår bild är densamma.
          </note>
          <note>
            Inför budgetarbetet i höstas skrev pensionärsorganisationerna
            i sitt remissvar till regeringen att de var särskilt emot den
            höjda löneskatten, med argumentet att äldres möjlighet att få
            anställning skulle försämras drastiskt. Man menade också att det
            finns en risk för att införandet av en löneskatt för äldre inverkar
            negativt på äldres möjlighet att fortsätta förvärvsarbeta efter
            uppnådd pensionsålder.
          </note>
          <note>
            Dessutom har regeringens egen myndighet, Ekonomistyrningsverket,
            tidigare slagit fast att en särskild löneskatt kommer att leda
            till minskad efterfrågan på äldre arbetskraft. Det går stick i
            stäv med ambitionen att få fler att arbeta längre.
          </note>
          <note>
            Hur ser Socialdemokraterna på äldres insatser på svensk arbetsmarknad?
            Ser man behovet? I så fall, hur ska Socialdemokraterna och regering
            ­ en få äldre att fortsätta arbeta om man försämrar villkoren
            för äldre?
          </note>
          <note type="speaker">
            Anf. 117 PHIA ANDERSSON (S) replik:
          </note>
          <note>
            Herr talman! Vi socialdemokrater ser gä rna att man kan arbeta
            efter 65 år och att det finns förutsättningar för det . D äremot
            tycker vi inte att arbete hela tiden ska subventioneras åt arbetsgivaren.
            Det är ändå så att arbetet är lika mycket värt om en 65-åring
            med lång erfarenhet gör det.
          </note>
          <note>
            Jag har läst i motionerna, bland annat från Moderaterna, när
            det gäller det här med socialavgifter och löneskatt för äldre
            . M an säger att vi skulle få fler händer i vården. Men d et är
            klart att vi ha de många som jobba de efter 65 år i vården långt
            innan ni gjorde sänkningen .
          </note>
          <note>
            M an kan inte ständigt subventionera och ge bidrag till arbetsgivare
            för att de ska anställa. E n 65-åring är lika mycket värd på arbetsmarknaden
            som en 64-åring. Det är vårt sätt att se på det, och det är därför
            vi gör den prioritering vi gör.
          </note>
          <note type="speaker">
            Anf. 118 TINA GHASEMI (M) replik:
          </note>
          <note>
            Herr talman! Phia Andersson nämner att Socialdemokraterna vill
            ge förutsättningar för äldre att vara kvar på arbetsmarknaden.
            Jag måste säga att jag blir lite förvånad. Det Socialdemokraterna
            gör med det här förslaget är nämligen att ta bort en av de viktigaste
            förutsättningarna.
          </note>
          <note>
            Sverige behöver den kompetens och erfarenhet som finns hos 40-talister
            och 50-talister. Till exempel är ingenjörers, sjuksköterskors
            och många andra erfarna yrkesmänniskors kompetens svår att hitta
            ersättning för i dag. Inom vissa branscher skriker man efter välutbildad
            arbetskraft när de anställda börjar närma sig pension. Det råder
            exempelvis en akut brist på behörig personal inom vården och skolan.
            Här gör många äldre en jätteviktig insats för välfärden. Det har
            också tillkommit många särskilda veteranföretag, där pensionerade
            erbjuder tjänster av olika slag, vilket är ett värdefullt tillskott
            inte minst inom tjänstesektorn.
          </note>
          <note>
            Under Alliansens regeringstid mer än fördubblades antalet personer
            som jobbar efter 65 år. Med det här förslaget stimulerade vi människor
            att fortsätta arbeta med högre jobbskatteavdrag och med lägre
            löneskatt. Vi gjorde det också billigare och enklare att starta
            och driva företag.
          </note>
          <note>
            Det här är inget som det går att bortse från. Och jag har fortfarande
            inte fått svar på min fråga som jag ställde i min första replik:
            Hur ser Socialdemokraterna på äldres insats på arbetsmarknaden?
            Hur ska regeringen få äldre att fortsätta arbeta om man försämrar
            villkoren? Jag fick faktiskt inget svar på hur ni på andra sätt,
            eftersom ni tar bort de villkor som finns i dag, vill stimulera
            människor som vill och kan att arbeta längre.
          </note>
          <note type="speaker">
            Anf. 119 PHIA ANDERSSON (S) replik:
          </note>
          <note>
            Herr talman! Jag tycker visst att jag svarade på det. Jag tror
            att äldre fortsätter att arbeta på arbetsmarknaden även om man
            inte subventionerar arbetsgivaren. Det är ju precis det vi pratar
            om, att det är arbetsgivaren som får en lägre avgift.
          </note>
          <note>
            När vi pratar om våra välfärdsförsäkringar heter det alltid att
            det är bidrag om den som behöver pengar från en sådan försäkring
            får det. Men om man sänker avgiften för den och låter någon slippa
            att betala premien, då är det helt plötsligt en drivkraft. Det
            är väldigt märkligt.
          </note>
          <note>
            Om man höjer löneskatten är det ju arbetsgivaren som får en lägre
            avgift. Jag förstår inte hur det skulle påverka den pensionär
            som vill fortsätta arbeta att inte gå till jobbet.
          </note>
          <note>
            Om vi förstärker våra välfärdsförsäkringar i det här landet,
            allihop tillsammans, kommer alla att få det bättre.
          </note>
          <note type="speaker">
            Anf. 120 RICKARD PERSSON (MP):
          </note>
          <note>
            Herr talman! Vi har redan haft en debatt för inte så länge sedan
            om socialavgifter för unga. Nu liksom då kan jag bara konstatera
            att det var en dålig reform med dålig träffsäkerhet. Den största
            delen av pengarna gick till de ungdomar som redan hade ett jobb
            eller ändå skulle få det utan stimulanspengar. Endast en mycket
            liten del gick till dem som verkligen behövde det bäst.
          </note>
          <note>
            När vi diskuterade detta den gången i kammaren sa jag och många
            andra att alla regeringens egna expertorgan konstaterat, även
            under den tid Alliansen satt i regeringsställning, att det var
            en dålig reform med dålig träffsäkerhet.
          </note>
          <note>
            Finanspolitiska rådet konstaterade att lägre arbetsgivaravgifter
            för alla ungdomar var en dyr och ineffektiv åtgärd för att sänka
            ungdomsarbetslösheten. Ekonomistyrningsverket uttalade gällande
            nedsättningen av socialavgifterna att effekterna på sysselsättningen
            sannolikt är små och att den minskar kostnaderna för anställningar
            som i hög grad skulle ha blivit av ändå.
          </note>
          <note>
            Detta faktum kvarstår nu liksom för några månader sedan.
          </note>
          <note>
            Även en myndighet som praktiskt arbetar med arbetslöshet och
            arbetsmarknad, Arbetsförmedlingen, säger att forskningen om effekterna
            av arbetsgivaravgiftssänkningen på sysselsättningen i allmänhet
            visar på försumbara effekter när det gäller ungdomarna.
          </note>
          <note>
            Denna reform, som kostade cirka 14 miljarder kronor per år, uppskattas
            ha gett cirka 6 000–10 000 nya jobb för ungdomar. För samma summa
            skulle man ha kunnat anställa ungefär 32 000 lärare eller sjuksköterskor
            om deras genomsnittslön var 30 000 kronor i månaden. Det visar
            bara hur ineffektiv denna reform var. Jag tycker att det är bra
            märkligt att de borgerliga partierna ändå vill behålla en reform
            som ger en så dålig utdelning per skattekrona.
          </note>
          <note>
            Vidare konstaterade utskottet att det finns ett mycket stort
            behov av att satsa resurser på effektivare åtgärder som kan göra
            att just de ungdomar som står längst från arbetsmarknaden blir
            mer anställbara. Och regeringen har redan vidtagit ett antal åtgärder
            och kommer att vidta fler åtgärder för ungdomar. Till exempel
            är en delegation för större genomslag för arbetsmarknadspolitiska
            insatser mot ungdomsarbetslösheten på lokal nivå inrättad av regeringen.
            Och jag säger nu som jag sa tidigare att vi kommer att satsa på
            traineejobb riktade till arbetslösa ungdomar inom vissa delar
            av välfärdssektorn. Traineejobben är viktiga både för att motverka
            ungdomsarbetslöshet och för att öka personaltätheten i välfärdssektorn
            och därmed höja kvaliteten i verksamheten.
          </note>
          <note>
            I budgetpropositionen för 2015 avsatte regeringen medel för fler
            utbildningsplatser inom vuxenutbildningen – detta för att möjliggöra
            för ungdomar som erbjuds traineejobb att kombinera arbete med
            relevant yrkesutbildning.
          </note>
          <note>
            Här har undantaget för att betala arbetsgivaravgifter för friluftsorganisationer
            tagits upp. Genom en höjning av anslaget 1314 med 20 miljoner
            kronor per år från och med 2016 och framåt vill regeringen bland
            annat stärka friluftsorganisationernas stöd till skolans verksamhet
            med friluftsdagar och utomhuspedagogik samt satsningar på utevistelse
            för barn och unga, naturkontakt, fysisk aktivitet, mångfald och
            integration. Detta anslag får i dag användas för utgifter för
            statsbidrag till just friluftsorganisationer. Det tycker jag är
            bra. Summan skulle ungefär motsvara kostnaden för undantaget för
            att betala socialavgifter.
          </note>
          <note>
            Vi får väl se vad detta får för effekter och hur detta hanteras
            av aktuella organisationer. Om friluftsorganisationerna fortsatt
            anser sig så pass missgynnade ser åtminstone vi en möjlighet att
            regeringen, inte nu men framöver, tar ett initiativ till översyn
            av gällande regler. Det var något som utskottet föreslog redan
            2010 men som den tidigare regeringen inte hörsammade.
          </note>
          <note>
            Med detta, herr talman, vill jag yrka bifall till utskottets
            förslag till beslut och avslag på motionen.
          </note>
          <note type="speaker">
            Anf. 121 LINUS BYLUND (SD) replik:
          </note>
          <note>
            Herr talman! Rörande friluftsorganisationerna tackar jag för
            beskedet. Jag kände till detta. Jag är också glad att man öppnar
            för att kanske göra någonting mer i framtiden om man inte tycker
            att detta räcker.
          </note>
          <note>
            Men jag förstår inte riktigt resonemanget rörande socialavgifter
            för äldre. Det som var det stora problemet med sänkningen av socialavgifter
            för unga, vilken jag själv stod och talade emot här i talarstolen,
            var just att det gick till dem som hade jobb. Det var väldigt
            få som fick jobb genom den här stimulansåtgärden. Men det är ju
            precis det som det ska göra i fallet äldre. Det är ju inte så
            att det är arbetslösa människor i 65-årsåldern som ska få ett
            nytt jobb, utan det handlar om att människor som befinner sig
            på arbetsmarknaden blir mer attraktiva att ha kvar på arbetsmarknaden
            därför att det blir lite billigare. Förhoppningsvis kan de dessutom
            få lite högre lön. Det är som att jämföra äpplen och päron att
            prata om sänkningen av arbetsgivaravgiften för unga när det inte
            är det som ligger på bordet i dag.
          </note>
          <note>
            Det var ingen fråga, men du kan väl reflektera över det, Rickard
            Persson.
          </note>
          <note type="speaker">
            Anf. 122 RICKARD PERSSON (MP) replik:
          </note>
          <note>
            Herr talman! Jag vet inte vad jag ska svara på denna lilla reflektion
            från Linus Bylund.
          </note>
          <note>
            Vi har stora utmaningar framför oss. Det gäller migrationen.
            Det gäller den ökade ohälsan. Det gäller byggandet av bostäder.
            Det gäller en mängd områden.
          </note>
          <note>
            Vi kan inte ha en skattesänkarpolitik för allt och alla. Varför
            ska vi då sänka skatten för arbetsgivarna?
          </note>
          <note>
            I framtiden kommer de äldre att bli efter tr aktade. Det börjar
            de redan bli på ett helt annat sätt än hittills. Vi kommer att
            ha en arbetskraftsbrist och behöver då dessa människor med stor
            och lång erfarenhet. De kommer att vara attraktiva, och då behövs
            det ingen skattesänkarpolitik för arbetsgivarna i det avseendet.
          </note>
          <note type="speaker">
            Anf. 123 LINUS BYLUND (SD) replik:
          </note>
          <note>
            Herr talman! Jag förstår vad du menar, Rickard Persson, men jag
            tycker att du har fel. Det är ingen som förespråkar sänkta arbetsgivaravgifter
            för äldre för att det ska bli en skattesänkning primärt, utan
            det är för att fler ska arbeta.
          </note>
          <note>
            Jag vet att synen på skatt skiljer sig lite. Man tror att om
            man skattar hur mycket som helst blir det mer pengar, och om man
            sänker skatten blir det mindre pengar. Men så är det inte.
          </note>
          <note>
            Du talar om stora utmaningar med integration och så vidare, Rickard
            Persson. Det är jättebra, och jag håller med. Men en stor utmaning
            vi har framöver är att människor måste arbeta längre än i dag.
            Då måste det finnas en stor palett av åtgärder för att få till
            det, helst på frivillig väg. Men det känns inte som att regeringen
            har fokus på det.
          </note>
          <note>
            Vad ska man göra när det inte går att få folk att arbeta frivilligt?
            Kommer man att höja pensionsåldern i lagen? Hur är det tänkt att
            det ska lösas?
          </note>
          <note type="speaker">
            Anf. 124 RICKARD PERSSON (MP) replik:
          </note>
          <note>
            Herr talman! När det gäller det sista du sa, Linus Bylund, är
            det en diskussion som vi kommer att föra och som alla tvingas
            förhålla sig till vad gäller en generellt höjd pensionsålder.
          </note>
          <note>
            Då ska vi ha två tankar i huvudet samtidigt. En debatt kommer
            att handla om att en del inte kommer att orka jobba till 65. En
            annan kommer att handla om att många vill jobba efter 65 eftersom
            äldre människor blir friskare och vill vara ute i arbetslivet.
          </note>
          <note>
            Jag tror att det finns stora möjligheter för dem att vara det
            eftersom deras arbetskraft kommer att efterfrågas. För det behövs
            det inga stimulanspengar till företagen med tanke på den demografi
            vi har i dag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 mars.)
          </note>
          <note>
            § 12 Skogspolitik
          </note>
          <note>
            Miljö- och jordbruksutskottets betänkande 2015/16:MJU10
          </note>
          <note>
            Skogspolitik
          </note>
          <note>
            föredrogs.
          </note>
          <note type="speaker">
            Anf. 125 ISAK FROM (S):
          </note>
          <note>
            Herr talman! Vi ska nu debattera MJU10 Skogspolitik , som är
            ett mo ­ tionsbetänkande. Det finns två tillkännagivanden i betänkandet.
            S, MP och V har också två reservationer som jag står bakom, men
            för att inte uppta kammaren med mer obefogad borgerlig oro och
            strunt yrkar jag inte bifall till dem.
          </note>
          <note>
            Herr talman! Klimatavtalet i Paris var en verklig väckarklocka
            för alla länder. Grunden är ett hållbart samhälle och ett samhällsbyggande
            med bioekonomi som kan ersätta fossila råvaror med förnybara alternativ.
            Det är nu dags att gå från ord till handling och snabbt börja
            arbetet med att ersätta fossila råvaror med förnybara alternativ.
          </note>
          <note>
            Råvaror som inte reproduceras i naturen skadar klimatet och kommer
            förr eller senare att ta slut. Vi lever på en ändlig planet.
          </note>
          <note>
            Skogen och svenskt skogsbruk fyller här en viktig roll eftersom
            förnybara produkter från skogsråvara kan bli Sveriges globala
            bidrag för att dämpa klimatförändringen.
          </note>
          <note>
            Men lösningen består inte i att elda upp skogen i stället för
            oljan. Samhället behöver lyfta blicken och inse att det inte bara
            är energin som ska ersättas.
          </note>
          <note>
            För att leva i framtiden behöver vi människor goda livsbetingelser
            så ­ som mat, rent vatten och ren luft. Skogen kan bidra med allt
            det.
          </note>
          <note>
            För att utvecklas behövs det många fler saker. Energi är en sådan,
            men det behövs också råvaror att tillverka grejer av. Skogen kan
            bidra med allt det.
          </note>
          <note>
            Trä kan och ska primärt användas för att substituera sådana saker
            som i dag görs av olja, stål och betong. De flesta vet att trä
            är ett av de mest klimatsmarta byggnadsmaterialen – förutom möjligen
            dagens konservativa byggföretag. Men det vill vi ändra på.
          </note>
          <note>
            Skog kan dessutom via förädling i bioraffinaderier ersätta allt
            vi i dag gör av olja, till exempel kläder och färg.
          </note>
          <note>
            Herr talman! Det är därför skogen inte enbart ska ses som ett
            sätt att lösa framtida energibehov. Men det finurliga med produkter
            skapade från skogsråvara är att de kan eldas upp när de inte längre
            behövs eller har gått sönder.
          </note>
          <note>
            I framtiden kan vi vara säkra på att vi kommer att få se helt
            nya produkter från skogen. Det lär bli många grejer och klimatsmarta
            produkter som vi i dag inte ens vet att vi efterfrågar eller behöver.
          </note>
          <note>
            Grunden för ett hållbart samhällsbyggande med bioekonomi är att
            ersätta fossila råvaror med förnybara alternativ. Här har skogen
            en nyckelroll. Den växande skogen kan genom fotosyntesen binda
            all den koldioxid vi släpper ut.
          </note>
          <note>
            Genom att exportera varor från skogen som ersätter fossila produkter
            i andra länder får vi inte enbart intäkter till landet. Vi kan
            även påverka andra länders klimatarbete – länder som inte har
            samma tillgång på skog – på ett positivt sätt. Vi kan helt enkelt
            exportera klimatnytta.
          </note>
          <note>
            Samtidigt behöver politiker, forskare, företag, myndigheter och
            skogsbruk bli bättre på att berätta för allmänheten om alla insatser
            som behöver göras för att bejaka skogens alla värden.
          </note>
          <note>
            De viktiga samtal som pågår inom det nationella skogsprogrammet
            lyfter också fram skogens rekreationsvärden på helt nya sätt.
            Det finns många idéer om att ta till vara och utveckla miljöhänsynen
            för att bejaka och beakta skogens frilufts- och kulturmiljövärden.
          </note>
          <note>
            Det som görs i det nationella skogsprogrammet är att hitta möjligheter
            och förutsättningar för ett hållbart, långsiktigt skogsbruk.
          </note>
          <note>
            Den borgerliga gruppen vill gärna fastna i den tidigare landsbygdsministerns
            låsningar. Borgerligheten är lite rädd för parallella processer.
            Man är särskilt rädd för översynen av skogsvårdslagen.
          </note>
          <note>
            Låt mig nämna några andra viktiga parallella processer som vi
            inte ska glömma.
          </note>
          <note>
            En process gäller sjysta villkor för arbetstagarna i skogen.
          </note>
          <note>
            När jag förra året talade om motsvarande betänkande tog jag upp
            några av de skamligheter som GS-facket fann vad gäller utnyttjandet
            av migrantarbetare i Sverige.
          </note>
          <note>
            Mellan 2007 och 2014 har totalt 25 arbetstagare och 47 egenföretagare
            omkommit i arbetsplatsolyckor inom skogsbruk, jordbruk och fiske.
          </note>
          <note>
            Regeringen, under ledning av Arbetsmarknadsdepartementet, jobbar
            nu vidare med detta. I samråd med Arbetsmiljöverket, länsstyrelserna
            och Naturvårdsverket ska tillsynen inom de gröna näringarna förbättras.
            Dessutom ska arbetsvillkoren för de utländska arbetstagarna förbättras.
            Dessa arbetstagare är viktiga för att vi ska få det skogs- och
            miljöunderhåll som vi behöver.
          </note>
          <note>
            Herr talman! En annan process är att regeringen jobbar vidare
            med att öppna vägnätet för tyngre fordon upp till 74 tons bruttovikt.
            Trafikverket har lämnat en rapport till regeringen med anledning
            av regeringsuppdraget om tyngre och längre lastbilar för att minska
            klimatpåverkan oc h förbättra transportmöjligheterna för skogen.
            Det är under ledning av Anna Johansson, och ambitionen är att
            vi ska kunna fatta beslut i närtid. Det är också en parallell
            process.
          </note>
          <note>
            En annan parallell process är kompetensförsörjningen. Söktrycket
            till jägmästarprogrammet sjunker, och naturbruksgymnasierna upplever
            många problem med att få elever.
          </note>
          <note>
            Det är tyvärr Gy 2011 som spelar in här, och jag förstår att
            det inte finns majoritet för att ändra den. Men, herr talman,
            vi måste förbättra det här och komma överens om att ge långsiktiga
            förutsättningar och stärka dem som vill göra sitt yrkesval och
            utbilda sig på naturbruksgymnasierna.
          </note>
          <note>
            Den här regeringen vill också förbättra möjligheterna till riskkapital.
            Statens kapital ska inte ligga på hög, utan det ska ut till företagen.
            Det ska ut till nya företag, men så är det inte i dag. Det är
            därför som regeringen presenterar propositionen Staten och kapitalet
            . Där presenterar man också möjligheter till försöksanläggningar
            i skogen och såddkapital i tidiga skeden.
          </note>
          <note>
            Herr talman! Det är många faktorer som har betydelse för skogen.
            Jag hoppas att vi här inne och i miljö- och jordbruksutskottet
            kan komma överens om breda riktlinjer för att få skogen att vara
            den klimatmotor som vi så väl behöver. Det behövs också att vi
            kommer överens om långsiktiga spelregler för att få nya investeringar,
            god skogsvård och en klimatnytta till gagn för samhället och för
            kommande generationer.
          </note>
          <note>
            (Applåder)
          </note>
          <note type="speaker">
            Anf. 126 JOHAN HULTBERG (M):
          </note>
          <note>
            Herr talman! Skogen, vårt gröna guld, som vi nu har förmånen
            att debattera har betytt oerhört mycket för Sverige genom historien,
            inte minst för skapandet av vårt välstånd. Att vi i dag är ett
            rikt välfärdsland är mycket tack vare de värden som vi har kunnat
            skapa genom att nyttja kraften i älven, genom att bryta malmen
            i berget och inte minst genom att bruka skogen.
          </note>
          <note>
            Ibland i den politiska debatten kan man få intrycket att detta
            är just bara historia, att skogsbruket och skogsindustrin inte
            längre betyder särskilt mycket för den svenska ekonomin och att
            framtiden enkom handlar om tjänsteproduktion. Så ser inte verkligheten
            ut. Faktum är att skogsindustrin har ett exportvärde på omkring
            120 miljarde r per år och att omkring 55 000 människor är direkt
            sysselsatta i industrin. Därutöver skapar industrin indirekt tiotusentals
            ytterligare jobb. Enligt branschorganisationen Skogsindustrierna
            har uppemot 175 000 arbetstillfällen skogen som bas.
          </note>
          <note>
            Blickar vi framåt ser vi att skogsbruket och skogsindustrin har
            en fantastisk potential att bidra med såväl nya jobb och ökat
            välstånd som produkter och material som bidrar till ett mer hållbart
            samhälle. För våra möjligheter att skapa ett biobaserat samhälle
            och en biobaserad ekonomi är skogen helt fundamental.
          </note>
          <note>
            Herr talman! Vad kan då skogen ge oss i framtiden? Ja, det är
            nog bara fantasin som sätter gränserna. Vi ser hur träbyggandet
            ökar och utvecklas, hur bioraffinaderier växer fram och hur det
            gröna guldet kan ge oss allt från insatsmedel i betong till textilier,
            gröna kemikalier och drivmedel.
          </note>
          <note>
            För att ta vara på skogens alla värden behövs en sammanhängande
            politik. Dagens skogsvårdslag med dess två jämställda mål om miljö
            och produktion lägger en bra grund. Sedan dagens lagstiftning
            beslutades 1993 har vi sett en rätt fantastisk utveckling i det
            svenska skogsbruket. Virkesförrådet har ökat samtidigt som hänsynen
            till såväl miljömässiga som sociala värden har ökat. Dessa framsteg
            har inte tvingats fram utan gjorts med frivillighet som grund
            och möjliggjorts av en lagstiftning som skapar förutsättningar
            för en mångfald såväl i brukandet som i naturen.
          </note>
          <note>
            Allt för ofta hör jag dock kollegor från andra partier raljera
            i den här talarstolen över att vi har en skogspolitik med frihet
            utan ansvar. Jag finner det provocera n de. Visst finns det skogsägare
            som missköter sig, självfallet begås det misstag i brukandet och
            ja, körskadorna behöver minska. Men generellt se tt tar Sveriges
            330 000 skogsägare ett mycket stort ansvar genom att bruka skogen
            hållbart.
          </note>
          <note>
            För varje träd som avverkas i Sverige planteras två nya, och
            vid varje avverkning tas miljöhänsyn genom kantzoner intill vatten
            och gamla träd och död ved som lämnas kvar. Inte bara miljömässiga
            hänsyn tas utan också sociala.
          </note>
          <note>
            Tack vare miljöcertifieringarna inom skogsbruket blir också de
            frivilliga avsättningarna allt större. Alla de skogsägare som
            väljer att certifiera sin skogsfastighet åtar sig att avsätta
            minst 5 procent av sin produktiva skogsmark för miljöändamål.
            I dag uppgår de frivilliga ansättningarna till totalt 1 350 000
            hektar produktiv skogsmark. Jag måste säga, herr talman, att jag
            tycker att det är fantastiskt. Vilka andra företagare väljer att
            helt frivilligt och utan ersättning avstå så mycket som 5 procent
            av sin produk ­ tion?
          </note>
          <note>
            Herr talman! För att ytterligare utveckla det svenska skogsbruket
            måste vi bygga vidare på den framgångsrika utveckling och politik
            som vi sett sedan nuvarande skogsvårdslag trädde i kraft. Dessvärre
            tycks den nuvarande regeringen gå i andra tankar.
          </note>
          <note>
            Alliansen tog initiativ till ett nationellt skogsprogram i syfte
            att skapa fler jobb med skogen som bas och för att skapa en dialogprocess
            om skogens alla värden – de sociala, miljömässiga och ekonomiska.
            Detta var en konkret åtgärd för att ta svensk skogspolitik framåt
            och för att bygga vidare på det framgångsrika arbete som pågår.
          </note>
          <note>
            Den nuvarande regeringen arbetar vidare med programmet, och det
            är bra. Mindre bra är att man är otydlig om inriktningen och att
            regeringen har tappat tempo i arbetet. Regeringen uppvisar ett
            bristande ledarskap, vilket gör just att man har sackat efter.
            Möten med det nationella programrådet ställs in, och svåra frågor
            eller frågor där olika synpunkter finns verkar man sopa under
            mattan eller väja för. Det är oroande.
          </note>
          <note>
            Det nationella skogsprogrammet har rätt utformat potential att
            bli ett viktigt verktyg för att utveckla skogsbruket och skogsindustrin.
            Vi i Alliansen vill att programmet ska bidra till utvecklingen
            mot ett hållbart samhälle och en växande biobaserad samhällsekonomi.
          </note>
          <note>
            Det är bra att en majoritet i miljö- och jordbruksutskottet därför,
            på Alliansens initiativ, har ställt sig bakom förslaget om att
            göra ett tillkänna ­ givande om detta och tydliggöra för regeringen
            vilken inriktning som det nationella skogsprogrammet ska ha samt
            att arbetet med programmet ska ske just utan parallella processer.
          </note>
          <note>
            Det är tyvärr så, herr talman, att regeringen har initierat en
            parallell process som på allvar stör arbetet i det nationella
            skogsprogrammet genom att tillsätta en utredare som ska se över
            skogsvårdslagen.
          </note>
          <note>
            Från Moderaternas sida ser vi inte behovet av en översyn av skogsvårdslagen
            i nuläget utan är i stället bekymrade över att utredningen fått
            i uppdrag att utreda ett antal frågeställningar som kan leda till
            att beslut om skogsbruket i allt större utsträckning avgörs i
            domstolar i stället för på den enskilda skogsfastigheten. Det
            skulle inte gynna den svenska skogspolitiken.
          </note>
          <note>
            Herr talman! Vad som också skulle vara olyckligt är om beslutanderätten
            över den svenska skogspolitiken flyttade från Sverige till EU
            och Bryssel. Jag är en sann Europa- och EU-vän. EU är oerhört
            viktigt för att vi ska kunna tackla gränsöverskridande utmaningar,
            riva hinder för handel, skapa fri rörlighet och ge Europa en stark
            röst internationellt. För att EU ska kunna vara starkt är det
            dock viktigt att EU just fokuserar på den typen av frågor som
            inte kan lösas på ett bra sätt på nationell nivå. Skogsbruket
            är inte en sådan fråga.
          </note>
          <note>
            Skogsbruket i EU:s 28 medlemsländer ser väldigt olika ut. Egentligen
            är det bara ett fåtal av EU:s medlemsländer som har ett skogsbruk
            att tala om. Att EU:s skogsareal ökade med 50 procent när Sverige
            och Finland klev in i unionen säger väl egentligen det mesta.
          </note>
          <note>
            Regeringen måste fortsä tt a värna vår nationella beslutanderätt
            över skogsfrågor, och därför är jag glad att utskottet vill bifalla
            det moderata yrkandet om att göra ett tillkännagivande till regeringen
            om just detta. Beslut om svenskt skogsbruk ska inte fattas i Bryssel
            utan av Sveriges 330 000 skogsägare inom ramen för den lagstiftning
            som vi har i Sverige.
          </note>
          <note>
            Herr talman! Ett arbete som ständigt måste vara pågående och
            prioriterat är arbetet med regelförenklingar. Därför vill jag
            yrka bifall till reservation 4. I den reservationen lyfter vi
            från Alliansen fram behovet av ett fortsatt förenklingsarbete.
            Vi vill se tydliga målsättningar och konkreta åtgärder. Dessvärre
            ser vi inget av detta från regeringens sida, utan regeringens
            översyn av skogsvårdslagen riskerar snarare att leda till ökat
            regelkrångel och mer byråkrati. Det är helt fel väg.
          </note>
          <note>
            Moderat skogspolitik präglas av höga ambitioner vad beträffar
            såväl miljö som produktion och av en övertygelse om att ambitionerna
            bäst nås genom en politik som präglas av tilltro och frihet under
            ansvar för Sveriges skogsägare.
          </note>
          <note>
            (Applåder)
          </note>
          <note type="speaker">
            Anf. 127 ISAK FROM (S) replik:
          </note>
          <note>
            Herr talman! Tack, Johan Hultberg, för anförandet! Jag hade förmånen
            att också få höra Johan Hultberg förra veckan när vi debatterade
            biologisk mångfald. När jag nu hör honom debattera skogen känns
            det som om det hackar lite.
          </note>
          <note>
            Förra veckan, när det gällde biologisk mångfald, kändes det som
            om han tyckte att det behövdes många insatser på många olika områden
            för att förstärka den biologiska mångfalden. Men i skogsdebatten
            framstår det som om det i alla fall inte är så när det gäller
            skogen.
          </note>
          <note>
            Annars känns det som om Moderaterna mest är oroliga och lite
            bekym ­ rade. Det kan ha att göra med att man tappade regeringsmakten
            och nu måste förhålla sig till det. Johan Hultberg framför att
            många av de natio ­ nella programråden har blivit framflyttade
            eller inställda.
          </note>
          <note>
            Jag kan säga till Johan Hultberg att jag tror att jag har varit
            på fem programråd, men jag har aldrig sett Johan Hultberg på något
            av dem. Det måste alltså vara något annat som också har missats,
            tänker jag.
          </note>
          <note>
            Men det pågår ju flera parallella processer för att vi också
            fortsättningsvis ska kunna e xportera skogen. Vi måste ha sj ysta
            arbetsvillkor. Vi måste ha transporter som fungerar. Vi måste
            ha utbildade människor som ska jobba i skogen. Är det också sådana
            parallella processer som Johan Hultberg tycker inte så gärna borde
            ingå i det nationella skogsprogrammet? De som deltar i det nationella
            skogsprogrammet tycker att de frågorna är väldigt viktiga.
          </note>
          <note type="speaker">
            Anf. 128 JOHAN HULTBERG (M) replik:
          </note>
          <note>
            Herr talman! Det går naturligtvis inte att nå alla politiska
            mål med bara ett enda verktyg. Det nationella skogsprogrammet
            syftar till att ta ett samlat grepp om många frågeställningar
            och utifrån det arbete som görs i det nationella skogsprogrammet
            gå vidare med konkreta åtgärder.
          </note>
          <note>
            Bakgrunden till det nationella skogsprogrammet är det arbete
            som vi gjorde i Miljömålsberedningen och den proposition som regeringen
            lade fram om biologisk mångfald och ekosystemtjänster, som vi
            debatterade i förra veckan. I förra veckan skickade vi en tydlig
            uppmaning till regeringen om att faktiskt gå vidare med de konkreta
            åtgärder som den strategin innehåller för att nå målen om biologisk
            mångfald som vi har enats om i den här kammaren. Den uppmaningen
            vill jag gärna upprepa.
          </note>
          <note>
            Det krävs mycket riktigt många åtgärder för att förbättra miljöhänsynen
            inom skogsbruket och skapa bättre biologisk mångfald totalt sett.
            Frågan är bara om man kan tvinga fram en ökad mångfald i skogsbruket
            och med lagstiftning driva fram den bästa miljöhänsynen. Jag är
            tveksam.
          </note>
          <note>
            Jag tror att en modell, baserad på frihet under ansvar och en
            skogspolitik som lägger en grundplatta men inte i detalj styr
            den enskilda skogsbrukaren, är den bästa modellen och den bästa
            vägen framåt. Det finns rätt mycket empiri som talar för det.
          </note>
          <note>
            Sedan den nuvarande skogsvårdslagen sjösattes 1993 har miljöhänsynen
            inom skogsbruket tagit stora och viktiga steg framåt. Vi ser nu
            hur skogsägare helt frivilligt avsätter enormt stora arealer produktiv
            skogsmark just för att man vill bidra i arbetet för den biologiska
            mångfalden och för bevarandet av värdefulla miljöer.
          </note>
          <note>
            När nu regeringen går fram med en översyn av skogsvårdslagen,
            som riskerar att ta oss till samma situation som vi debatterade
            förra veckan – alltså där frågor ska avgöras i domstol – är jag
            väldigt bekymrad.
          </note>
          <note type="speaker">
            Anf. 129 ISAK FROM (S) replik:
          </note>
          <note>
            Herr talman! Jo, det är väl så att Moderaterna mest är bekymrade.
          </note>
          <note>
            Jag är också bekymrad. Det sker ett generationsskifte bland skogsägar
            ­ na. Allt färre skogsägare är som den gamle mannen med Helly
            Hansen - tröja, gummistövlar och Husqvarnamotorsåg i handen, som
            bodde på sin fastighet och skötte den exemplariskt. Många ärver
            fastigheter. Många säljer dem vidare. Väldigt många bor inte på
            sin fastighet och känner inte till den så noga. I många fall säljer
            de avverkningsrätter till företag, som i sin tur säljer dem vidare.
            Annars kanske någon uppköpare köper upp den och tar in en entreprenör.
          </note>
          <note>
            Är det då inte rimligt att man tydliggör ansvarsfördelningen,
            just för den enskilde skogsägarens skull, så att den enskilde
            skogsägaren kan vara säker på att inte åka dit om entreprenören
            kör sönder hans mark? Eller att man tydliggör vad som ska ingå
            i en upphandling och vad det är för straffvärde som körskadorna
            egentligen betingar?
          </note>
          <note>
            Nu tyder mycket på att det nationella skogsprogrammet kommer
            att vara färdigt långt innan utredningen om skogsvårdslagstiftningen
            ska vara klar. Man har nu flyttat fram det till den sista mars
            2017. Men de här delarna, och vem som egentligen har talerätt,
            är väl viktiga frågor att utreda och tydliggöra? Särskilt för
            skogsägarna är det viktigt att veta vem som är skyldig om det
            skulle hända något. Är det inte så, Johan Hultberg?
          </note>
          <note type="speaker">
            Anf. 130 JOHAN HULTBERG (M) replik:
          </note>
          <note>
            Herr talman! Det är ganska hedrande att Isak From försöker försvara
            utredningen av skogsvårdslagen. Jag tror i ärlighetens namn inte
            för en sekund att Socialdemokraterna egentligen önskade den översynen.
            Jag är rätt övertygad om att det är en eftergift för att Miljöpartiet
            numera sitter i regeringen. Det faktum att man först behövde ett
            år på sig för att komma fram till vilka utredningsdirektiv som
            skulle gälla och därefter ytterligare ett antal månader för att
            enas om vem som skulle få uppdraget att genomföra den vittnar
            om att regeringspartierna har oerhört svårt att komma överens.
          </note>
          <note>
            Jag är verkligen bekymrad, Isak From. En av de saker jag är bekymrad
            över är vem det är som styr. Vem styr inriktningen, och vad vill
            regering ­ en? Det är väldigt oklart. Man får olika svar beroende
            på vilken minister man frågar.
          </note>
          <note>
            Hade det varit Isak From och Socialdemokraterna som styrt över
            svensk skogspolitik tror jag faktiskt inte att vi hade haft så
            mycket att debattera om. Jag tror att vi har en ganska stor samsyn
            moderater och socialdemokrater emellan om att skogen är viktig
            för Sverige och att vi måste ha en skogspolitik med balans mellan
            miljö och produktion, så att vi når både målen om full sysselsättning
            och våra högt uppsatta miljömål.
          </note>
          <note>
            Men nu har vi ett miljöparti som är angeläget om att gå in och
            detaljstyra och som hyser stor misstro mot Sveriges skogsägare.
            Detta gör mig bekymrad när nu översynen av skogsvårdslagen är
            påbörjad.
          </note>
          <note>
            Det som också gör mig bekymrad är att regeringens tempo får en
            snigel att framstå som en sprinter. Jag vet inte hur många gånger
            vi här i kammaren debatterat frågan om längre och tyngre fordon,
            men först nu agerar regeringen, och då med ett halvdant förslag
            som bara tillåter större vikt men inte längre fordon, vilket är
            bekymmersamt.
          </note>
          <note>
            Nu har man också förslag om en kilometerskatt, vilket skulle
            ha varit ett enormt bakslag och en stor kostnadsökning för den
            svenska skogsindustrin. Tror man att vi kan öka exporten genom
            att göra det dyrare att få ut produkterna på marknaden?
          </note>
          <note type="speaker">
            Anf. 131 ANDERS FORSBERG (SD):
          </note>
          <note>
            Herr talman!
          </note>
          <note>
            Du trotsiga tall, som sträcker mot himlen din smärta topp, jag
            känner din stolta strävan, ditt anande starka hopp.
          </note>
          <note>
            Jag vill först yrka bifall till Sverigedemokraternas reservation
            nr 1, Skogspolitikens övergripande inriktning, och reservation
            nr 8, Genomförandet av EU:s naturvårdsdirektiv. Men vi står givetvis
            bakom Sverigedemokraternas samtliga reservationer.
          </note>
          <note>
            Gustaf Fröding belyser väl i dikten I skogen svenskarnas djuprotade
            relation till skogen. Skogen är en del av vår nationella identitet.
            Den sven ­ ska skogen är en angelägenhet för hela Sverige. Skogsbruket
            är en av våra viktigaste näringar och utgör en viktig länk i den
            kedja som håller ihop hela landet. I ett nationellt perspektiv
            utgör en skogsindustri i absolut världsklass en viktig hörnsten
            för den svenska ekonomin. I slutändan bygger denna industri på
            en god tillgång till råvara av högsta kvalitet. Samtidigt har
            skogen betydelse på många fler sätt än att den levererar råvara
            till skogsindustrin, inte minst vad det gäller biologisk mångfald,
            kulturarv, turism och friluftsliv.
          </note>
          <note>
            Herr talman! Sverigedemokraterna vill bevara och utveckla det
            sven ­ ska skogsbruket, men då måste det vara ekonomiskt lönsamt
            att bruka skogen även i framtiden. Vi är övertygade om att just
            den svenska skogsbruksmodellen med två övergripande och jämställda
            skogspolitiska mål – miljömålet och produktionsmålet – är det
            förhållningssätt som även fortsättningsvis kommer att kunna garantera
            ett ekonomiskt bärkraftigt och miljövänligt svenskt skogsbruk.
            Därför är det av yttersta vikt att arbetet med det nationella
            skogsprogrammet fortlöper och att regeringen undviker att fortsatt
            försämra skogsägarnas och skogsbrukets villkor.
          </note>
          <note>
            Hälften av Sveriges skogar ägs av familjeskogsbrukare som ger
            den naturliga mångfald i skogsbrukandet som vi eftersträvar. Vi
            i Sverigedemokraterna tror på rätten att äga, bruka och själv
            råda över sin egen skog. Det är det som vi anser bäst motiverar
            och stimulerar skogsägarna till att på bästa sätt utveckla sitt
            skogsbrukande.
          </note>
          <note>
            Herr talman! Definitionen av skyddad skog är någonting som man
            kan diskutera. För oss är det så att skogar som är värdefulla
            för natur- och kulturvården kan skyddas på olika sätt. Det kan
            handla om formellt skydd eller mer informellt, som till exempel
            de frivilliga avsättningar som många skogsägare gör.
          </note>
          <note>
            Ingen skulle förneka att naturreservaten, till exempel, bidrar
            till en stor artrikedom. Men även kvarlämnade småbiotoper, sparade
            döda och ensamma träd, kantzoner och skogsklädda myrar är viktiga
            naturskogselement för artrikedomen. Antalet arter ökar inte heller
            linjärt med den skyddade arealens storlek.
          </note>
          <note>
            Samtidigt anser vi att det finns ett problem med att den svenska
            definitionen av skyddad skog inte medger ändamålsenliga jämförelser
            med den areal som skyddas i många andra länder. Sverige tenderar
            vid sådana jämförelser att uppvisa betydligt lägre värden än vad
            som stämmer med sanningen.
          </note>
          <note>
            Man kan gå till statistiken enligt Skogsstyrelsen. När det gäller
            formel ­ la avsättningar, just det som regeringen tar upp, är
            det ungefär 7 procent av skogsmarken. När det gäller de frivilliga
            avsättningarna närmar man sig 4 procent. När det gäller den generella
            hänsynen är det 6 procent. Dess ­ utom finns den improduktiva
            skogs marken, som i dag är ungefär 14 pro ­ cent och enligt lag
            inte får avverkas.
          </note>
          <note>
            Man kan summera de siffrorna. 31 procent av den svenska skogsarealen
            är då skyddad genom olika former av frivilligt eller formellt
            skydd. Det här är någonting som jag anser att vi måste ta till
            vara.
          </note>
          <note>
            Herr talman! Nyckelbiotoper är skogsområden med mycket höga naturvärden.
            Dessa områden är viktiga för att missgynnade eller hotade arter
            ska kunna överleva. Vi har inget att invända mot att de områdena
            har den betydelsen. Däremot saknar vi ett tydligt och öppet resonemang
            kring vilka konsekvenser nyckelbiotopsbegreppet kan få för enskilda
            markäga ­ re. Markägare som i dag får en nyckelbiotop utpekad
            på sin mark kan ham ­ na i en situation där det blir omöjligt
            att sälja virke. Dessutom blir de utan någon som helst ekonomisk
            kompensation.
          </note>
          <note>
            Till saken hör att även om Skogsstyrelsen inte beslutar om att
            skapa ett formellt skydd för en möjlig nyckelbiotop kvarstår den
            i förteckningen över nyckelbiotoper. Nya ställningstaganden kring
            möjliga nyckelbiotoper görs mycket sällan, och rutiner för att
            ta bort dem ur registret saknas. Det gör att det område som inte
            längre uppvisar tillräckligt intressanta naturvärden eller där
            till exempel habitatet är överrepresenterat bland befintliga nyckelbiotoper
            ändå ligger kvar som skyddat.
          </note>
          <note>
            Det är en stor brist i arbetet som drabbar enskilda markägare
            ekonomiskt men också riskerar att påverka många skogsägares intresse
            för att bedriva ett ambitiöst naturvårdsarbete.
          </note>
          <note>
            Herr talman! Brukandet av skogen får inte innebära att delar
            av det svenska kulturarvet hotas. Mot den bakgrunden ser vi med
            oro på de uppgifter som visar att nästan hälften av de inventerade
            forn- och kulturlämningarna har påverkats eller skadats i olika
            grader när det gäller skogsbruk.
          </note>
          <note>
            För att komma till rätta med dessa missförhållanden anser vi
            att det behövs tydliga rutiner, utbildning samt information i
            hela avverkningskedjan. Skogsbruket måste involveras och engageras
            i olika åtgärder som krävs för att minska de här skadorna. Mot
            den bakgrunden vill vi att Skogsstyrelsen ska utöka sin rådgivning
            inom skogsbruket kring natur- och kulturmiljövårdsåtgärder.
          </note>
          <note>
            För att man ska nå fortsatt framgång är vi också övertygade om
            att man måste få ut kunskapen om var de olika kulturlämningarna
            finns i skogslandskapet. Fornlämningarna är inte lätta att finna.
            För ett otränat öga kan det vara helt omöjligt. Därför kan man
            använda till exempel de moderna digitala möjligheter som finns.
            Med moderna it-verktyg kan redan kända och registrerade forn-
            och kulturlämningar enkelt föras över till skogsbruksplaner och
            till skogsmaskinernas navigationsutrustning.
          </note>
          <note>
            Herr talman! Det finns en del övrigt att önska när det gäller
            genomförandet av EU:s så kallade naturvårdsdirektiv i Sverige
            och hur Sverige har valt att rapportera det här till EU. Rapporteringen
            har främst hanterats av Artdatabanken och Sveriges lantbruksuniversitet
            och utan erforderlig insyn från andra som kan ha intresse av att
            veta mer om det naturvårdsarbete som bedrivs i skogen och dess
            betydelse för hotade arter och livsmiljöer.
          </note>
          <note>
            Mot bakgrund av att det finns oklarheter i redovisningen och
            i rapporteringen anser vi inte att det är lämpligt att använda
            detta för att utvärdera vare sig miljömålet Levande skogar i stort
            eller huruvida vissa naturtyper i Sverige har en gynnsam status
            eller inte. Vi bör sätta upp mål för bevarandet utifrån våra egna
            definitioner i Sverige av naturtyperna. Och det handlar om det
            naturvårdsarbete som bedrivs utifrån våra egna mål. De befintliga
            definitionerna av EU-habitaten bör man då bortse ifrån.
          </note>
          <note>
            Herr talman! För närvarande pågår ett arbete inom EU med att
            ta fram en ny skogsstrategi. Vi i Sverigedemokraterna känner en
            oro för att en sådan strategi kan bli det första steget mot en
            framtida gemensam skogspolitik inom EU, vilket med stor sannolikhet
            skulle kunna få betydande negativa konsekvenser för Sverige och
            för den svenska skogsbruksmodellen.
          </note>
          <note>
            Redan i dag påverkas förutsättningarna för att bedriva en nationell
            skogspolitik av flera EU-direktiv och förordningar som berör skogsbruket.
            Ifall EU får ett allt större inflytande i dessa frågor leder det
            till ett större fokus på detaljstyrning och att ytterligare administrativa
            och byråkratiska hinder tillkommer. Sverige måste enligt oss fortsä
            tt a värna den nationella beslutanderätten.
          </note>
          <note>
            Herr talman! Sverigedemokraterna vill ta till vara skogsägarnas
            intressen så att skogsbruk kan bedrivas över hela landet. Det
            handlar till exempel om sänkta skatter på drivmedel till jord-
            och skogsbruksmaskiner men även om minskad byråkrati kring skötsel
            och avverkning av skog. En sådan politik får skogen att växa samtidigt
            som vi ökar skogsbrukets bidrag till företagsamhet och sysselsättning
            på landsbygden.
          </note>
          <note>
            Vi i Sverigedemokraterna anser att Sverige utgör en helhet, och
            vi tror att det som är bra för landsbygden är bra för hela landet.
            Staden och landsbygden behöver varandra. Vi anser också att ett
            livskraftigt skogsbruk är en förutsättning för en levande landsbygd.
            Landsbygdens villkor och de gröna näringarna utgör därför kärnan
            i vår Sverigevänliga politik.
          </note>
          <note type="speaker">
            Anf. 132 STINA BERGSTRÖM (MP):
          </note>
          <note>
            Herr talman!
          </note>
          <note>
            Har du nån skog i din himmel, du Gud, till att gå i en finer
            kväll En tocken där gammel skog, du vet med smörsopp å kantarell.
          </note>
          <note>
            Så lyder inledningen på den värmländska poeten Gunnar Ehnes dikt
            Kvällsböna , som ofta kan läsas i dödsannonserna i våra tidningar.
            Att de raderna ofta finns med när vi tar avsked av våra nära och
            kära är för mig ett tecken på hur viktig skogen är för många.
            Det är en sådan där gammal skog att gå i, med olika träd i olika
            åldrar och med stigar, svampställen, ridvägar, gläntor och porlande
            bäckar. Ja, det är den som många av oss uppskattar och mår så
            gott av att vistas i. Vi hoppas att den också ska finnas i Guds
            himmel.
          </note>
          <note>
            Herr talman! I fredags debatterade jag skog i P4 Värmland. Vi
            pratade om skogslagstiftningen och skogens betydelse för rekreation
            och friluftsliv. Utgångspunkten för debatten var att det nu är
            fyra år sedan de boende i samhället Storfors i östra Värmland
            blev av med sin skog och sina kantarellställen. Det var också
            kampen om den tätortsnära skogen i Storfors som blev avstampet
            för DN-journalisten Zarembas artikelserie – Skogen vi ärvde –
            som våren 2012 satte fart på skogsdebatten i Sverige.
          </note>
          <note>
            För Storforsborna blev det en dyrköpt erfarenhet av att det som
            står i skogsvårdslagen om att sociala värden ska värnas bara är
            tomma ord, i likhet med det som står i branschens egenstyrda miljöcertifiering
            FSC och PEFC. I verkligheten behöver inte skogsbolagen ens tala
            om för dem som använder skogen att den ska bort, att stigarna,
            bäckarna, svampställena nästa vecka kommer att förvandlas till
            ett kalhygge.
          </note>
          <note>
            Herr talman! När de boende i Storfors inte kunde förmå den miljöcertifierade
            ägaren Bergviks skog att spara skogen försökte de få dem att göra
            en hyggesfri avverkning. Inte heller det ville Bergvik göra. För
            Bergvik och många andra skogsägare var inte hyggesfritt skogsbruk
            något alternativ.
          </note>
          <note>
            Men glädjande nog har det ändå hänt en del sedan 2012 vad gäller
            skogsbruksmetoder. När Skogsstyrelsen nyligen skickade ut en enkät
            till landets kommuner om hur de brukar de kommunägda skogarna
            visade det sig att 40 procent brukade eller ville bruka sina skogar
            hyggesfritt. Ett exempel är Göteborgs kommun , som brukar alla
            sina 5 000 hektar med hyggesfria metoder.
          </note>
          <note>
            Även bland privata skogsägare växer intresset för modernare och
            hållbarare skogsbruksmetoder. När Skogsstyrelsen i Värmland ordnade
            en studiedag om hyggesfritt ute i fält för några månader sedan
            kunde de inte ta emot alla skogsägare som var intresserade.
          </note>
          <note>
            Det är bra att Skogsstyrelsens alla distrikt har fått ett speciellt
            uppdrag att informera om alternativa brukningsmetoder. Det är
            tydligt att det behövs mer resurser för att möta efterfrågan hos
            skogsägarna, och jag anser att det också vore bra att införa ett
            ekonomiskt stöd till intresserade skogsägare, precis som det tidigare
            har funnits alla möjliga stöd, till exempel plantstöd till dem
            som vill plantera igen sina åkrar med granplantor.
          </note>
          <note>
            Det behövs också mer riktade insatser mot skogsentreprenörerna.
            I dag är det nämligen bara 9 procent av skogsägarna som själva
            gör avverkning ­ ar i sina skogar. Vi andra anlitar hjälp, och
            jag och många med mig vet hur svårt det är att få tag i en entreprenör
            som kan göra något annat än att kalhugga.
          </note>
          <note>
            Herr talman! Att använda andra skogsbruksmetoder är en viktig
            del för att öka miljöhänsynen i skogen. Det finns mycket annat
            som också måste göras. Naturvårdsverket skriver i sin fördjupade
            utvärdering av miljömålen , som kom i höstas , att det finns stora
            brister i dagens skogsbruk. Naturvårdsverket skriver: Skogar med
            höga naturvärden, exempelvis nyckelbiotoper och andra värdekärnor,
            avverkas eller riskerar att avverkas. Hänsynskrävande biotoper
            och vattendrag skadas i alltför hög utsträckning i samband med
            avverkningar, och skadenivåerna på forn- och kulturlämningar är
            fortsatt höga. Det råder brist på arealer gammal skog med bibehållen
            skogskontinuite t, liksom på flerskiktade skogar och tillgång
            på död ved av olika kvaliteter och i olika miljöer.
          </note>
          <note>
            Politiska styrmedel som styr med sikte på miljömålet Levande
            skogar, bättre miljöhänsyn vid avverkningar, ökad tillämpning
            av hyggesfria bruk ­ ningsmetoder och ett långsiktigt och kostnadseffektivt
            skydd av skog är saker som Naturvårdsverket föreslår. Det är bra
            att regeringen lyssnar på vår myndighet och gör just detta. Det
            borde också den borgerliga opposi ­ tionen och Sverigedemokraterna
            göra.
          </note>
          <note>
            Herr talman! Klimatfrågan har börjat användas som argument för
            att vi måste ha ett ännu mer intensivt skogsbruk med gödsling,
            kraftigare markberedning och ett högre uttag. Även de för många
            arter så viktiga rötterna och stubbarna ska ut ur skogen, för
            det är allt fler avverkningar av allt yngre träd som ska rädda
            oss från klimatförändringarna – i alla fall oss i Sverige. Hur
            resten av världen, de länder som inte har någon skog, ska göra
            kan man fråga sig.
          </note>
          <note>
            Men här i Sverige har ett av våra miljömål, målet B egränsad
            klimatpåverkan, börjat användas som ett argument för att andra
            miljömål, till exempel våra mål Levande skogar, Ett rikt växt-
            och djurliv och M yllrande våtmarker inte längre är lika viktiga.
          </note>
          <note>
            Men det håller inte. Det håller inte att försöka lösa ett problem
            genom att skapa nya. Det är viktigt att komma ihåg det som också
            ingår i definitio ­ nen av vårt klimatmål, som ju grundar sig
            på FN:s klimatkonvention. Det står: ”Målet skall uppnås på ett
            sådant sätt och i en sådan takt att den biolo ­ giska mångfalden
            bevaras .” Det är viktigt att komma ihåg.
          </note>
          <note>
            Herr talman! Vårt intensiva skogsbruk har redan orsakat mycket
            problem. Förstörda skogsmarker, våtmarke r och sumpskogar, införande
            av c ontortatallen och hormoslyr är bara några exempel. Jag är
            glad över att vi nu har en regering som vill skydda våra sista
            gammelskogar, vill öka miljöhänsynen i skogsbruket och främja
            alternativa skogsbruksmetoder.
          </note>
          <note>
            Jag och Miljöpartiet välkomnar också arbetet i det nationella
            skogsprogrammet. Vi ser fram emot att representanter från skogsägarna,
            miljöorganisationer, friluftslivet med flera tar ett gemensamt
            grepp för att utforma en mer varierad skogsskötsel med större
            naturhänsyn.
          </note>
          <note>
            Det är också bra att det nu görs en rättslig översyn av skogsvårdslagen.
            Hovrättslagman Charlotta Riberdahl har fått i uppdrag att föreslå
            förtydligande av lagstiftningen på tre punkter. Det handlar om
            vem eller vilka som är ansvariga för en avverkning, vem som ska
            kunna överklaga en avverkning och om det ska vara straffbart att
            lämna oriktiga uppgifter. Det är tre för mig helt naturliga saker
            att bringa ordning och reda i.
          </note>
          <note>
            Avslutningsvis, herr talman: Skogsfrågor och skogspolitik är
            något som ständigt måste vara under diskussion och förändring.
            Det finns alltid ämnen som bör diskuteras mer och sakskäl som
            talar för en förändring av skogens skötsel. Diskussionens fokus
            har skiftat genom tiderna och påverkat skogspolitik och lag. Dagens
            diskussion om skogen handlar om klimat, om sociala värden, om
            alternativ till kalhyggesbruk och om att klara sven ­ ska och
            internationella miljömål. Politiken behöver anpassas till dessa
            utmaningar.
          </note>
          <note>
            (Applåder)
          </note>
          <note type="speaker">
            Anf. 133 ANDERS FORSBERG (SD) replik:
          </note>
          <note>
            Herr talman! Jag får tacka Stina Bergström för anförandet. Stina
            nämn ­ de ett antal saker kring kontinuitetsskogsbruket, bland
            annat att Miljöpartiet eller Stina Bergström vill stödja kontinuitetsskogsbruket
            på något vis.
          </note>
          <note>
            Om vi tittar på SLU:s undersökningar ser vi att ett kontinuitetsskogsbruk
            har ungefär 40 procent sämre avkastning. Vad är det för typ av
            stöd som Stina Bergström vill se? Hur ska det se ut? Och varför
            skulle det behövas ett stöd? Är det så att kontinuitetsskogsbruket
            inte kan stå på egna ben, eller vad är det man vill uppnå? Det
            vore intressant om Stina Bergström ville förklara lite mer.
          </note>
          <note>
            Min andra fråga gäller regeringens översyn av skogsvårdslagstiftning
            ­ en. Man kan diskutera om det är farligt eller inte, men jag
            hajade till otro ­ ligt mycket, och jag tror att många med mig
            och framför allt skogsägarna gjorde det, när man ska gå in och
            börja titta på skogsvårdslagstiftningen och vem som ska kunna
            överklaga och då börjar prata om Århuskonventio ­ nen. Det är
            ju helt orimligt att man till exempel skulle kunna ge i det här
            fallet miljöorganisationerna talerätt när det gäller skogsavverkningar.
            Det anser Sverigedemokraterna och jag personligen är direkt förkastligt.
          </note>
          <note>
            Frågan blir då: Vilka är det Stina Bergström ser som har skäl
            att kunna överklaga?
          </note>
          <note type="speaker">
            Anf. 134 STINA BERGSTRÖM (MP) replik:
          </note>
          <note>
            Herr talman! Först och främst vill jag säga att när det gäller
            huruvida ett hyggesfritt skogsbruk skulle ge en sämre ekonomisk
            avkastning på sikt finns det forskning som visar på olika siffror.
            Men jag kan tänka mig att det är någonting som man behöver titta
            mer på.
          </note>
          <note>
            När det gäller stöd till hyggesfria skogsbruksmetoder finns det
            pengar och ett uppdrag till Skogsstyrelsen att i varje distrikt
            ha en person som är ansvarig för detta och som alltså informerar
            och har studiedagar för intresserade skogsägare. Jag har varit
            ute i en del av distrikten och pratat om det här, och vi ser också
            att det finns ett behov av mer resurser till detta så att man
            kan ha mer information, eftersom intresset växer.
          </note>
          <note>
            Jag kan förstå att när man diskuterar avkastning finns det skogsägare
            som känner att de inte riktigt vågar satsa. Eftersom en ambition
            från både tidigare miljömålsberedningar och vår regering har varit
            att höja andelen kontinuitetsskogsbruk kan ett sätt vara något
            slags morot – jag vet inte riktigt hur stödet ska utformas – för
            dem som är intresserade. Det är precis som det tidigare har funnits
            stöd för mer kalhyggesbruk. Då har skogsägar ­ na fått stöd till
            det.
          </note>
          <note>
            När det gäller den rättsliga översynen av skogsvårdslagen har
            domstolarna i norr givit miljöorganisationer rätt att överklaga
            ett beslut om avverkning av fjällskog. Jag får nog fortsätta diskussionen
            i nästa omgång.
          </note>
          <note type="speaker">
            Anf. 135 ANDERS FORSBERG (SD) replik:
          </note>
          <note>
            Herr talman! Tack för svaret!
          </note>
          <note>
            Som parti har Sverigedemokraterna inga problem med hur man vill
            bruka skogen. Enligt skogsvårdslagen finns egentligen inga problem
            om skogsägarna vill bedriva ett kontinuitetsskogsbruk. Det är
            intressant när man kan utveckla de olika modellerna av skogsbruket.
          </note>
          <note>
            Men frågan uppstår när man ensidigt talar om att detta är lösningen
            på allt. Det tror jag verkligen inte. Om vi ska ha ett livskraftigt
            och konkurrenskraftigt svenskt skogsbruk kommer vi att se den
            formen av trakthyggesbruk i framtiden också.
          </note>
          <note>
            Det framgår tydligt i forskningen – SLU och Skogforsk – att avkastningen
            är ungefär 40 procent sämre. Med utvecklade metoder kan man säkert
            se de andra delarna.
          </note>
          <note>
            Stina Bergström nämner att det är fråga om ett alternativ. Möjligtvis
            är det ett alternativ i stället för att skapa fler naturreservat.
            Det kan jag tänka mig. Annars är det inte intressant. Det gäller
            speciellt som regeringen har ambitionen att undanta enorma arealer
            ny skogsbruksmark, ungefär en och en halv miljon hektar. Jag skulle
            hellre se att man öppnar möjligheten att bedriva ett frivilligt
            skogsbruk.
          </note>
          <note type="speaker">
            Anf. 136 STINA BERGSTRÖM (MP) replik:
          </note>
          <note>
            Herr talman! Jag tror inte att jag sa att jag ser kontinuitetsskogsbruk
            som lösningen på allt. Jag sa att det är viktigt att fortsätta
            att skydda skog. Det är inte så att jag ser kontinuitetsskogsbruk
            som ett alternativ till att avverka skogar som absolut ska lämnas.
          </note>
          <note>
            Vid undersökningar av skogsägare har ungefär 40 procent av dem
            sin skog av andra anledningar än att få ut så mycket pengar som
            möjligt. Det kan vara för friluftsliv. Jakt blir än viktigare
            och kan vara en anledning till att de köper skogsskiften. Eller
            så vill de ha skogen kvar. De vill inte ha kalhyggen. Då är lösningen
            att avverka så att man tar ut virke, massaved, och har kvar träd.
          </note>
          <note>
            Jag vill fortsätta att svara på den fråga jag fick tidigare,
            och jag antar att Anders Forsberg fortfarande är intresserad av
            Århuskonventionen och rätten att överklaga.
          </note>
          <note>
            Miljöorganisationer har givits rätt att överklaga beslut som
            Skogsstyrelsen har fattat om att få avverka fjällnära skogar.
            Det fanns en rättstvist som pågick i många år och som i slutändan
            gav miljöorganisationen rätt i att det inte var riktigt att avverka
            skogen. Nu ska man titta på om det är i enlighet med Århuskonventionen
            att miljöorganisationer och allmänhet ska ha rätt att överklaga
            när Skogsstyrelsen inte fattar beslut. Om du lämnar in avverkningsanmälan
            och Skogsstyrelsen inte fattar något beslut finns inget beslut
            att överklaga. Jag ser det som en viktig del att få ordning och
            reda i.
          </note>
          <note type="speaker">
            Anf. 137 JOHAN HULTBERG (M) replik:
          </note>
          <note>
            Herr talman! Stina Bergström pratade mycket i sitt anförande
            om kalhyggen. Jag höll, herr talman, på att få kal hjässa när
            jag lyssnade på Stina Bergström eftersom jag ville slita mitt
            hår. Den beskrivning som Stina Bergström ger av det svenska skogsbruket
            i den här debatten och gav i förra veckan när vi diskuterade biologisk
            mångfald och naturvård är främmande från verkligheten. Då talade
            Stina Bergström om skövling. I dag låter det som att skogsägarna
            inte tar någon hänsyn och att det inte finns några skogsägare
            som lyssnar in grannarnas synpunkter när de planerar sitt skogsbruk
            och så vidare. Den bilden känner jag inte igen mig i, och jag
            blir bekymrad över den beskrivningen av skogspolitiken.
          </note>
          <note>
            Jag har några konkreta frågor, Stina Bergström. Du nämnde i ditt
            anförande att Miljöpartiet vill ge ett ekonomiskt stöd till kontinuitetsskogsbruk.
            Då hade det varit intressant om Stina Bergström inledningsvis
            kunde ge en definition av vad som ska stödjas. Vad är enligt Stina
            Bergström kontinuitetsskogsbruk? Är det dimensionshuggning? Är
            det luckhuggning? Är det blädning? Vad är det som är kontinuitetsskogsbruk
            eller hyggesfritt skogsbruk? Bergström har använt båda begreppen,
            och därför är jag lite förvirrad.
          </note>
          <note>
            Är detta regeringens politik? Är det Miljöpartiets, Stina Bergströms
            eller regeringens politik att stödja enskilda typer av skogsbruksmetoder?
          </note>
          <note>
            Herr talman! När vi införde den nuvarande skogsvårdspolitiken
            lämnade vi en politik som tidigare innehållit regleringar och
            detaljkrav på skogsägare till förmån för en modell där skogsägare
            i större utsträckning själva får bestämma över sitt brukande utifrån
            en ramlagstiftning. Nu tycks Miljöpartiet återigen vilja ha en
            mer detaljerad lagstiftning där vi till och med här i kammaren
            ska ha åsikter om vilken brukningsmetod skogsägaren ska använda
            och ge ekonomiskt stöd för det.
          </note>
          <note>
            Vad är Miljöpartiets åsikter? Är det mer detaljreglering som
            är vägen framåt?
          </note>
          <note type="speaker">
            Anf. 138 STINA BERGSTRÖM (MP) replik:
          </note>
          <note>
            Herr talman! Tack, Johan Hultberg, för frågorna!
          </note>
          <note>
            Om Johan Hultberg hade lyssnat på det förra replikskiftet hade
            han hört att Anders Forsberg och jag pratade mycket om hur jag
            tänker i fråga om stödet. Jag svarade att jag inte precis kan
            säga hur det ska vara utformat.
          </note>
          <note>
            Vår regering har sagt att man vill se fler skogsbruksmetoder.
            Det är både Miljöpartiets och regeringens ambition att det inte
            ska finnas bara ett sätt att bruka skogen i Sverige , utan det
            ska finnas fler.
          </note>
          <note>
            Det är helt rätt som Johan Hultberg säger att det finns flera
            olika former av hyggesfritt skogsbruk. Det är att göra det lite
            enkelt för sig att bara säga hyggesfritt skogsbruk. Där finns
            många metoder, och det finns de som är riktigt dåliga och de som
            är bättre.
          </note>
          <note>
            Precis som jag sa i det förra replikskiftet finns det ett stöd
            till Skogsstyrelsen för att bedriva information. Jag tycker att
            man ska utöka stödet till att också ge stöd till skogsägare som
            är intresserade. Men hur stödet ska vara utformat i detalj vill
            jag inte säga.
          </note>
          <note>
            Johan Hultberg sa att han kände sig bekymrad över min beskrivning
            av verkligheten. Det är många som är bekymrade över att de ser
            samma verklighet som jag. Jag vet inte om Johan Hultberg har läst
            Zarembas bok, men för många blev det nog en väckarklocka när han
            var ute i Sverige och pratade med dem som lever i den verkligheten
            mitt i det intensiva skogsbruket. Jag har själv levt på landet
            i över 30 år, och jag har sett hur skogsbruket har förändrats.
            Det är något som bekymrar mig mycket.
          </note>
          <note type="speaker">
            Anf. 139 JOHAN HULTBERG (M) replik:
          </note>
          <note>
            Herr talman! Ja, skogsbruket har förändrats. Jag skulle vilja
            säga att skogsbruket har förändrats till det bättre. I dag är
            hyggesstorlekarna myck ­ et mindre. I dag är miljöhänsynen inom
            skogsbruket mycket större. I dag är de frivilliga avsättningarna
            fantastiskt mycket större. I dag är också den skog som skyddas
            genom naturreservat, genom nationalparker eller andra formella
            metoder också mycket större. Utvecklingen är på de allra flesta
            punkterna positiv.
          </note>
          <note>
            Hänsynen vid brukandet ökar. Det finns mer död ved i skogarna
            , och det blir en ökad lövinblandning. Det finns mer av gammal
            skog och så vidare. Självklart finns fortfarande problem, och
            självfallet görs fortfaran ­ de misstag.
          </note>
          <note>
            Men diskussionen i kammaren måste handla om hur vi får skogsbruket
            att bli ännu mycket bättre. Jag tror inte att det är med hjälp
            av ökad detaljreglering eller att vi i kammaren vet bäst hur Sveriges
            330 000 skogsägare ska utforma sitt brukande. Man ska vara extremt
            försiktig med att peka ut olika skogsbruksmetoder som bättre eller
            sämre. Det är därför det ska finnas en ramlagstiftning som ger
            frihet för Stina Bergström, mig och alla andra som har eller skulle
            vilja ha en skogsfastighet att utforma vårt brukande.
          </note>
          <note>
            Jag tror nämligen att det är just när vi har mångfald i brukandet
            som vi också får mångfald i naturen, och jag tycker att det är
            jättebra att Skogsstyrelsen informerar och sprider kunskap om
            olika skogsbruksmetoder – Lübeckmodellen eller traditionellt trakthyggesbruk.
            Vi behöver sprida kunskap om alla modeller och alla metoder så
            att skogsbrukarna kan fatta kloka, välgrundade beslut och utforma
            sitt brukande på absolut bästa sätt utifrån både produktions-
            och miljöperspektivet.
          </note>
          <note>
            Men jag blir, herr talman, uppriktigt sagt bekymrad över att
            vi har ett parti i Sveriges riksdag och i Sveriges regering som
            vill detaljreglera svenskt skogsbruk. Det var just det som ledde
            utvecklingen fel. Min fråga till Stina Bergström är därför om
            det är regeringens politik att stödja enskilda skogsbruksmetoder.
          </note>
          <note type="speaker">
            Anf. 140 STINA BERGSTRÖM (MP) replik:
          </note>
          <note>
            Herr talman! Jag vet inte om Johan Hultberg har roat sig med
            att ringa runt till olika skogsentreprenörer och fråga dem vilka
            sorters skogsbruk de kan erbjuda. Jag har själv gjort det, och
            de allra flesta säger: Det är klart att du ska avverka dina skogar
            med trakthyggesbruk. Det är det mest ekonomiska och det bästa
            och effektivaste sättet. Det är så du ska göra.
          </note>
          <note>
            Att som skogsägare få information om olika skogsbruksmetoder
            är alltså inte så himla lätt, och precis som jag sa i mitt anförande
            är det i dag väldigt få skogsägare som själva brukar sina skogar.
            När det gäller avverkning och markberedning är det bara 9 procent
            som gör det själva.
          </note>
          <note>
            Skogsstyrelsen har det här uppdraget. Det är jättebra att man
            jobbar med det och har jobbat med det än mer sedan 2012, där jag
            tog avstamp i mitt anförande. Jag ser inga svårigheter med att
            vi på något sätt skulle ge ett stöd till det här så som vi har
            stöd till annat som vi tycker att vi vill främja – och precis
            så som man tidigare haft stöd till dem som vill ställa om sina
            skogar från kontinuitetsskogsbruk till trakthyggesbruk. Det är
            ju så det har sett ut i historien.
          </note>
          <note>
            Visst är det så att miljöh änsynen i skogen har ökat från 19
            93, när vi fick den stora skogsvårdslagen. Men vi har inte nått
            dit vi hoppades och trodde att vi skulle nå när vi fick den nya
            lagen.
          </note>
          <note>
            I dag har vi 3,7 procent skog som är skyddad, som har ett långsiktigt
            skydd, och vi ska komma upp till 17 eller 20 procent enligt riksdagsbeslut.
            Vi har alltså en bra bit att gå.
          </note>
          <note>
            Det är samma sak med död ved. Det är bra att död ved i skogen
            ökar från 2,8 till 3,9 procent, men för hundra år sedan hade vi
            20 procent. Det är klart att det påverkar den biologiska mångfalden
            i skogen väldigt mycket. Vi behöver komma ännu högre.
          </note>
          <note type="speaker">
            Anf. 141 KRISTINA YNGWE (C):
          </note>
          <note>
            Herr talman! Som ni noterar är jag inte Eskil Erlandsson. Han
            fick tyvärr förhinder, men jag tar gärna den här debatten i hans
            ställe. Jag talar väldigt gärna om skog.
          </note>
          <note>
            ”Bokskogen, vår viktigaste råvara, förklarar uttrycket Skånes
            gröna gruva. Alltjämt utnyttjas och förädlas allting ur boken
            – utom suset, har någon sagt.”
          </note>
          <note>
            Citatet kommer från kemiföretaget Perstorps företagsbroschyr
            från 1946. Grunden i denna numera globala kemikoncern – som jag
            fick förmånen att besöka i måndags – är alltså skogen och dess
            råvaror, utifrån vilka man i företagets början utvann plast och
            olika kemikalier.
          </note>
          <note>
            När jag stod i denna debatt för ett år sedan talade jag om den
            gröna kolatomen, det vill säga råvaror från åker och skog, och
            att den gröna kol ­ atomen bör vara byggstenen i vårt samhälle.
            Citatet från 1946 visar att vi har gjort det, och vi kan göra
            det igen. Skogen kan åter bli Sveriges gröna guld.
          </note>
          <note>
            Men detta sker ju inte av sig självt, herr talman. För att få
            till denna övergång till ett samhälle som bygger på den gröna
            kolatomen krävs det två saker.
          </note>
          <note>
            Till att börja med, herr talman, behöver vi politik som skapar
            långsiktiga förutsättningar för innovation, produktutveckling
            och tillverkning av de produkter som baseras på skogen – textilier,
            byggmaterial, biodrivmedel och kemi.
          </note>
          <note>
            Till stor del är det EU som skapar ramarna för de långsiktiga
            reglerna kring dessa frågor, och under de närmaste åren sker flera
            stora processer som rör skogen och dess produkter. Det handlar
            bland annat om skogsstrategi, cirkulär ekonomi, hållbarhetskriterier
            för fasta bränslen och statsstödsregler för bioenergi.
          </note>
          <note>
            I dessa processer är det av yttersta vikt att regelverken blir
            så bra som det bara går och att förutsättningarna för svenskt
            skogsbruk och användningen av svensk skogsråvara inte försämras.
            Därför är det mycket viktigt att riksdagen nu gör ett tydligt
            ställningstagande för att den svenska regeringen ska agera kraftfullt
            i EU för att nya regelverk och då framför allt den skogsstrategi
            som är under framtagande inte ska begränsa Sveriges makt över
            den egna skogen.
          </note>
          <note>
            Det andra som behövs för en övergång till ett biobaserat samhälle,
            herr talman, är att skapa goda förutsättningar för svenska skogsägare
            att bidra med den råvara som vårt framtida samhälle behöver. I
            detta arbete spelar det nationella skogsprogrammet en mycket viktig
            roll.
          </note>
          <note>
            Under Centerpartiets tid i regeringen tog vi initiativ till visionen
            om Skogsriket, en vision som legat till grund för det arbete med
            ett nationellt skogsprogram som regeringen nu går vidare med.
          </note>
          <note>
            Det nationella skogsprogrammet är en viktig plattform för dialog
            om hur skogen och dess värdekedja kan utgöra stommen i en biobaserad
            samhällsekonomi och hur skogen kan bidra till fler jobb och tillväxt
            på landsbygden i hela landet.
          </note>
          <note>
            Men det nationella skogsprogrammet ska även adressera målkonflikter
            och underlätta avvägningar, för även om svenska skogsägare gör
            ett gott jobb när det gäller hänsyn och naturskydd finns det absolut
            utmaningar som vi måste ta tag i.
          </note>
          <note>
            Därför menar vi att det är mycket viktigt att arbetet med att
            ta fram ett nationellt skogsprogram och den dialog som däri sker
            inte får förekommas av andra utredningar eller parallella översyner.
            Ska dialogprocessen vara meningsfull måste alla skogens aspekter
            kunna behandlas inom ramen för det nationella skogsprogrammet.
            Det bör inte kringgås av parallella utredningar eller processer.
          </note>
          <note>
            När vi stod här för ett år sedan var många skogsägare oroliga
            för vad som skulle hända med den översyn av skogsvårdslagen som
            regeringen aviserat. Efter lång väntan är utredningen nu igång,
            men oron har inte minskat.
          </note>
          <note>
            Utredaren ska bland annat titta på ansvarsfördelning vid avverkningsanmälning
            samt talerätten och möjligheten för intresseorganisationer att
            överklaga beslut i skogsvårdslagen.
          </note>
          <note>
            I mitt anförande om naturvård förra veckan talade jag om hur
            en långsiktigt fungerande naturvård kräver legitimitet i besluten
            och acceptans hos dem som berörs. Detta gäller inte minst skogen.
          </note>
          <note>
            För mig som centerpartist är äganderätten och brukanderätten
            grundläggande principer och vägledande för ett fungerande samhälle.
            Det man äger vill man också vårda. Att skogspolitiken bygger på
            frihet under ansvar är därför en styrka, anser jag och Centerpartiet.
          </note>
          <note>
            Jag är rädd att den utredning som regeringen tillsatt riskerar
            att ytterligare begränsa äganderätten och brukanderätten.
          </note>
          <note>
            Herr talman! Att regeringen rundar de dialogprocesser som pågår
            i na ­ tionella skogsprogrammet och går vidare med denna utredning
            är därför mycket olyckligt. Jag är glad att utskottet tar ställning
            för att arbetet i det nationella skogsprogrammet ska baseras på
            de två jämställda målen och att inga parallella processer bör
            ske.
          </note>
          <note>
            Herr talman! Ett annat viktigt sätt att skapa förutsättningar
            för en stark skogsnäring är att minska regelbördan för svenska
            skogsägare snarare än att öka den.
          </note>
          <note>
            Enligt min och Centerpartiets uppfattning bör ett mål vara att
            så långt det är möjligt minska regelbördan för all företagsamhet
            men inte minst för den småskaliga, som i dag tyngs av regler och
            krångel. Det är ett arbete som måste ske fortlöpande och även
            innefatta samordningen av myndigheters arbete för att så långt
            som möjligt minimera dubbelarbete.
          </note>
          <note>
            Myndigheterna har här en viktig roll att vara stödjande och uppmuntrande
            mot de människor som vågar satsa på sitt företagande. Ett led
            i detta är att grundläggande uppgifter om företaget och dess verksamhet
            bara ska lämnas på ett ställe för att kraftigt minimera den administrativa
            bördan för företagen och underlätta kontakten med myndigheterna.
          </note>
          <note>
            Jag står såklart bakom utskottets förslag till beslut på alla
            punkter, med undantag för de punkter där Centerpartiet har reservationer,
            men för tids vinnande yrkar jag bifall till Alliansens reservation
            4 och Centerpartiets reservation 5.
          </note>
          <note>
            Herr talman! Låt det fossilbaserade samhället bli en parentes
            i vår historia, och låt oss i stället skapa förutsättningar för
            övergången till ett samhälle som bygger på den gröna kolatomen
            från vår skog genom fortsatt ägandeskap över skogsfrågorna, genom
            frihet under ansvar som vägledan ­ de princip och genom mindre
            krångel för skogsföretagarna!
          </note>
          <note>
            (Applåder)
          </note>
          <note type="speaker">
            Anf. 142 ISAK FROM (S) replik:
          </note>
          <note>
            Herr talman! Tack, Kristina Yngwe, för anförandet!
          </note>
          <note>
            Kristina Yngwe låter väldigt förhoppningsfull när det gäller
            skogen, det gröna guldet. Men i motionerna och i majoritetstexten
            om det natio ­ nella skogsprogrammet står det att skogsprogrammets
            inriktning bör om ­ fatta ekonomiska, sociala och miljömässiga
            värden och syfta till att skogen och dess värdekedja ytterligare
            bidrar till utvecklingen mot ett hållbart samhälle och en växande
            biobaserad samhällsekonomi.
          </note>
          <note>
            Det är ju rimligt och någonting som vi är helt överens om. Men
            vi socialdemokrater tycker också att det är viktigt att kunna
            ta del av nationella skogsprogrammets arbete för utbildning, forskning,
            hållbara jobb, företagande och transporter. När man hör på Kristina
            Yngwe verkar det nästan som att detta är parallella processer
            som inte på något sätt får förekomma.
          </note>
          <note>
            Känns det svårt, Kristina Yngwe, att nationella skogsprogrammet
            nu genomgår lite innovation och lyfter in andra för skogen viktiga
            frågor?
          </note>
          <note type="speaker">
            Anf. 143 KRISTINA YNGWE (C) replik:
          </note>
          <note>
            Herr talman! Tack så mycket för frågan, Isak From!
          </note>
          <note>
            Givetvis finns det absolut inga nackdelar över huvud taget med
            att vi för en diskussion om viktiga frågor kring utbildning, arbetsrätt
            och arbetsmiljö, som Isak From nämnde tidigare. Men att tillsätta
            en utredning kan skapa oro hos skogsägarna runt omkring i landet.
            Det innebär ju en ganska stor påverkan när en del av processen
            pågår.
          </note>
          <note>
            Som sagt skulle jag mycket hellre vilja se en diskussion om de
            frågor som det finns frågetecken för när det gäller skogsvårdslagen
            och det miljöarbete som behöver ske. Det finns ju saker som det
            behöver arbetas med, absolut. Men det bör ske inom ramen för den
            nationella dialogprocessen i stället för att skapa oro och osäkerhet.
            Hur ska dessa grupper kunna sitta och diskutera när de inte vet
            om det kommer att införas tillståndsprövning för vissa skogsägare
            i framtiden?
          </note>
          <note>
            Det är väldigt många runt omkring i landet som nu känner en jättestor
            osäkerhet inför om de kommer att kunna bruka sin skog. Samtidigt
            finns det en nationell dialoggrupp som ska diskutera om skogens
            framtid. Det är klart att det är väldigt oroväckande att ha en
            sådan process.
          </note>
          <note>
            Det är roligt att Isak From begärde replik. Jag har faktiskt
            några frågor till Socialdemokraterna.
          </note>
          <note>
            Isak From nämnde i sin inledning en annan parallell process,
            Staten och kapitalet , som är en proposition som har presenterats.
            Där lyfter man bort bland annat Inlandsinnovation , som jag antar
            att många i Isak Froms hemlän är intresserade av. Inlandsinnovation
            har varit viktig för att kunna utveckla företagsamhet, säkert
            också inom de gröna näringarna. Jag vill fråga hur Isak From ser
            på det.
          </note>
          <note type="speaker">
            Anf. 144 ISAK FROM (S) replik:
          </note>
          <note>
            Herr talman! Om det kommer nya frågor förutsätter jag att herr
            talmannen ger mig möjlighet att svara på dem.
          </note>
          <note>
            Den ställdes en fråga om Fondinvest och Inlandsinnovation. Det
            framstår som att Centerpartiet mer vill värna Maud Olofssons lilla
            baby och spara pengarna. Det handlade ju om det. Riksrevisionen,
            Företagarna, Svenskt Näringsliv och många andra har kritiserat
            oss politiker för att det statliga kapitalet inte har kunnat användas.
          </note>
          <note>
            Jag har träffat jättemånga skogsägare och entreprenörer i Västerbotten
            som var förhoppningsfulla när Inlandsinnovation lanserades. Ingen
            av dem har kunnat ta del av en krona från Inlandsinnovation.
          </note>
          <note>
            Det vi nu gör är att vi öppnar upp för att fler ska kunna ta
            del av det statliga riskkapitalet. Fler nystartade företag i hela
            landet ska kunna ta del av det. Där är den stora skillnaden.
          </note>
          <note>
            Jag hoppas att Centerpartiet släpper på prestigen. Jag hoppas
            också att Centerpartiet tillsammans med oss kan göra allvar av
            att titta på gymnasieskolan och naturbruksgymnasierna. Varför
            är det så få sökande? Våra unga är kloka. De vill ha flera vägar
            ut. De vill inte ha några inlåsningseffekter. Kan vi göra upp
            och skapa tilltro till gymnasieskolan så att fler ungdomar vågar
            söka naturbruksgymnasiernas nationella program? Då kan vi få utbildade
            unga människor som vill ta steget och göra insatser i jord- och
            skogsbruket. Kan vi ingå en överenskommelse med Centerpartiet
            utan gamla låsningar i Alliansen?
          </note>
          <note type="speaker">
            Anf. 145 KRISTINA YNGWE (C) replik:
          </note>
          <note>
            Herr talman! Jag tycker att det är intressant att Isak From tar
            upp detta med naturbruksgymnasieskolan. Just nu håller det på
            att arbetas fram en reform på det området. Bara för en vecka sedan
            ställde jag frågan till gymnasieministern om hur man ser på naturbruksgymnasiernas
            betydelse för landsbygdens utveckling, främst med fokus på jakt
            och fiske som väldigt många känner en stor oro för.
          </note>
          <note>
            Jag har inte fått ett enda svar från regeringen. Svaret kom i
            går, men man vill inte säga om man tycker att det är viktigt eller
            inte. Om man inte har någon inställning till hur viktiga naturbr
            uksgymnasierna är för framtiden är det kanske bra att regeringen
            kommer med en synpunkt innan vi kan ta ställning.
          </note>
          <note>
            Jag ber om ursäkt för att jag var så orutinerad att jag inte
            ställde min fråga i förra replikomgången, eftersom ledamoten inte
            har möjlighet att svara. Men vi kan se det som en cliffhanger
            eftersom detta är en fråga som regeringen inte heller har velat
            svara på. Jag hoppas att regeringen kommer med ett svar snart
            då vi får se hur Socialdemokraterna ställer sig.
          </note>
          <note>
            För skogen har det varit väldigt viktigt med skogskonto under
            lång tid. Det är långa omloppstider som gör att man kan behöva
            hantera intäkter från skogen på ett annat sätt än i andra näringar.
            Nu har det föreslagits i en utredning att man ska ta bort skogskontot.
            Det är jag och Centerpartiet väldigt oroliga över. Det är oklart
            hur Socialdemokraterna och regeringen ställer sig i den frågan.
            Jag förväntar mig inte något svar här, men jag ser fram emot att
            Socialdemokraterna är tydliga med hur de ser på skogskontots framtid.
          </note>
          <note type="speaker">
            Anf. 146 JENS HOLM (V):
          </note>
          <note>
            Herr talman! Älgen lever där. Björnen och lodjuret lever där
            också. Där växer lingon, blåbär, kantareller och fårtickor. Vi
            vandrar där, vi joggar där, vi tältar där, vi leker där med barnen.
            Besökande från hela världen spenderar alltmer tid där. Jag talar
            förstås om skogen, skogen som vi alla tycker så mycket om. Jag
            instämmer i det som Anders Forsberg sa tidigare när han citerade
            Gustaf Fröding, att skogen är en del av den svenska folksjälen.
          </note>
          <note>
            Samtidigt vill vi också att skogen ska vara en källa till biobränsle,
            papper, plankor för husbyggnad och en mängd andra nya smarta produkter
            i framtiden som alla ska vara tillverkade av träfiber från skogen.
            Det gäller att få ihop allt det här.
          </note>
          <note>
            Enligt nu gällande lag, skogsvårdslagen, ska produktion väga
            lika tungt som miljöhänsyn. Jag vill hävda att så är inte fallet
            i dag. I Sverige har vi ett ensidigt fokus på produktion. Miljön
            kommer alltid i andra hand, och så gör också den sociala hänsynen.
          </note>
          <note>
            Det finns rätt många konkreta exempel på det. Jag tycker att
            Stina Bergström från Miljöpartiet gav många konkreta exempel.
            Det handlar om att helt unika värdekärnor förstörs och om Skogsstyrelsens
            egen genomgång för ett par år sedan. Man konstaterade då att nästan
            40 procent av de genomförda avverkningarna inte godkändes. Vid
            ytterst få tillfällen blev det någon form av påföljd.
          </note>
          <note>
            Människor involveras ytterst sällan när en skog avverkas trots
            att vi enligt miljöbalken har krav på samråd som borde omfatta
            även skogsbruket.
          </note>
          <note>
            Stina Bergström gav oss ett konkret exempel från Storfors i Värmland.
            När människor kom tillbaka efter sommaren var helt enkelt skogen
            borta.
          </note>
          <note>
            Jag menar också att det här är resultatet av en konkret politik.
            Den tidigare borgerliga regeringen hade ett snävt fokus på ökad
            produktion. Vi har också fått alltmer av intensivodlingar som
            följd. Vi har fått ökad gödsling. Vi har fått främmande trädslag,
            dikning och stubbrytning i våra skogar. Det här är inte bra för
            den biologiska mångfalden. Det är inte bra för klimatet; man säger
            att skogen ska binda mer koldioxid. Och jag tror inte att någon
            som har gått ut i en skog som drabbats av den här intensiva produktionen
            trivs där.
          </note>
          <note>
            Det finns helt enkelt mycket att göra. Jag tror att ett av grundproblemen
            är principerna för skogsbruket i dag. Man har formulerat det som
            frihet under ansvar. Jag menar att man inte kan ha en sådan princip.
            Jag tycker att Kristina Yngwe från Centerpartiet var något på
            spåret då hon talade rätt ensidigt om den privata äganderätten.
            Bara för att man äger en skog har man inte rätt att hantera den
            hur som helst, ska man komma ihåg. På vilka andra politikområden
            applicerar vi principen om frihet under ansvar? Vi skulle aldrig
            göra så på trafikområdet. Vi skulle aldrig göra så inom energipolitiken
            eller vid bostadsbyggandet. Men just då det gäller skogspolitiken
            är det frihet under ansvar som ska råda.
          </note>
          <note>
            Det är bra att skogsvårdslagen nu ses över, även om jag måste
            säga att det har tagit väldigt lång tid att komma dithän. Jag
            hoppas att den processen kommer att leda till bättre skrivningar
            som underlättar för skonsammare skogsbruksmetoder. Överlag hoppas
            jag att hänsynen i hanteringen av vår skog kan stärkas med en
            ny skogsvårdslag.
          </note>
          <note>
            Jag tycker också att det har tagits bra steg vad gäller budgeten,
            som vi i Vänsterpartiet stöder tillsammans med regeringspartierna.
            Här har vi nu den största satsningen på flera decennier på ökat
            skydd av skog. Det här är självklart bra för den biologiska mångfalden
            och bra när vi vill skydda arter från utrotning. Det är också
            bra med mer biologisk mångfald och skydd av skog i en framtid
            då det kanske blir mer av extremt väder. På så sätt får vi mer
            motståndskraft, mer resiliens i skogen.
          </note>
          <note>
            Det är också bra med mer skydd av skog för snabbt växande näringar.
            Jag tänker här särskilt på besöksnäringen, på turismen. Johan
            Hultberg från Moderaterna talade om skogsindustrin, som omsätter
            väldigt mycket peng ­ ar och skapar många viktiga arbetstillfällen
            för människor i Sverige. Johan Hultberg nämnde att skogsindustrin
            enligt sina egna uppgifter skapar 55 000 heltidsjobb varje år
            i Sverige. Det är mycket. Men turismen skapar närmare 170 000
            jobb i Sverige varje år. Skogsnäringen omsätter ungefär 120 miljarder
            kronor varje år, sa Johan Hultberg från Moderaterna. Då vill jag
            påminna om att besöksnäringen omsätter ungefär dubbelt så mycket,
            drygt 200 miljarder kronor varje år. Det här är en snabbt växande
            näring.
          </note>
          <note>
            En viktig del av besöksnäringen är just skogen. En stor del av
            de utländska besökarna vandrar i och besöker våra svenska skogar
            och inte minst våra nationalparker, som har mer än 2 miljoner
            besökare varje år, varav hälften är utländska. Jag tycker att
            det är viktigt att vi fortsätter att se till att det finns en
            skog att besöka ifall vi tycker att besöksnäringen är någonting
            som är viktigt att satsa på.
          </note>
          <note>
            Jag tycker som sagt att det är bra att skogsvårdslagen ses över.
            Jag skulle önska att vi också hade konkreta insatser för att främja
            alternativ till kalhyggesbruket. Det är bra att vi avsätter mer
            pengar till skydd av skogen. Jag skulle också i framtiden vilja
            se en särskild satsning på gröna jobb i skogen, vilket fanns för
            några år sedan. Människor som tidigare varit arbetslösa i många
            år skulle där få utföra viktiga arbetsuppgifter, som att röja
            i skogen och överlag underlätta för människor att komma ut i skog
            och mark.
          </note>
          <note>
            Herr talman! Avslutningsvis vill jag ta upp ett av de två tillkännagivanden
            som finns i betänkandet. Det handlar om att EU inte ska lägga
            sig i svensk skogspolitik. Jag håller helt och hållet med. Men
            jag tycker att det är att slå in en redan öppen dörr. Detta är
            en fråga som vi har varit överens om över partigränserna. Bryssel
            ska helt enkelt inte lägga sig i svensk skogspolitik. Den ska
            vi bestämma över själva.
          </note>
          <note>
            (Applåder)
          </note>
          <note type="speaker">
            Anf. 147 JOHAN HULTBERG (M) replik :
          </note>
          <note>
            Herr talman! Jag hade väl i ärlighetens namn inte tänkt ta replik,
            men Jens Holm är skicklig på att provocera upp mig i talarstolen,
            så nu står jag här ännu en gång.
          </note>
          <note>
            Inledningsvis kan jag konstatera att Jens Holm även i den här
            debatten, som så många gånger förr, hänvisar till Skogsstyrelsens
            polytaxinvente ­ ringar . Men Skogsstyrelsen själv har konstaterat
            att den inventeringsmeto ­ den inte höll måttet. Att resultaten
            inte var tillförlitliga skriver man ut ­ tryckligen i den utvärdering
            som man gjort av metoden. Därför har man upphört med metoden.
            Jag tycker att det är rätt allvarligt, herr talman, att Jens Holm
            återigen bygger sin argumentation på underlag som myndighe ­ ten
            själv inte tycker är tillförlitliga. Vi behöver bra inventeringar
            i skogs ­ bruket, så att vi kan ha en saklig debatt i den här
            kammaren utifrån de faktiska förhållandena. Men den inventeringen
            gav tyvärr inte det underla ­ get.
          </note>
          <note>
            När det gäller avsättning av skog kan jag konstatera att Alliansen
            säkerställde att avsättningstakten för värdefull skog närapå fördubblades,
            inte minst tack vare den så kallade Sveaskogslösningen, där vi
            använde statlig mark som ett verktyg för att snabba upp tempot.
            Många skogsägare vill gärna avsätta skog för naturhänsyn, men
            man vill få annan skog att bruka i utbyte. Tack vare Sveaskogslösningen
            kunde vi höja tempot.
          </note>
          <note>
            Herr talman! Jag och Jens Holm är överens om att vi behöver fortsätta
            att utveckla skogsbruket och miljöhänsynen inom skogsbruket. Men
            tror Jens Holm verkligen att vägen framåt är detaljbeslut och
            mer pekpinnar i den här kammaren?
          </note>
          <note type="speaker">
            Anf. 148 JENS HOLM (V) replik:
          </note>
          <note>
            Herr talman! Det finns ett antal saker som jag tycker att vi
            behöver lagstifta tydligare om vad gäller skogsbruket. Jag skulle
            inte vilja kalla det för detaljstyrning, utan jag skulle vilja
            kalla det för att det här området ska ta sitt ansvar för att vi
            uppnår våra miljömål, precis som alla andra politikområden borde
            göra.
          </note>
          <note>
            Jag tycker till exempel att det borde vara självklart med en
            möjlighet att tillgripa sanktioner vid brott mot hänsynsreglerna
            i skogsvårdslagen, att det borde finnas krav på obligatoriska
            samråd vid slutavverkningar, att det behöver avsättas pengar för
            alternativa skogsbruksmetoder och – även om det inte är en lagstiftningsfråga
            – att vi ska ge ett uppdrag åt Sveaskog att arbeta mer med hyggesfria
            skogsbruksmetoder. Det är nämligen väldigt mycket som faktiskt
            inte sker.
          </note>
          <note>
            Jag skulle vilja fråga Johan Hultberg vad han anser om dagens
            anmälningsplikt vid avverkningar. Jag tror att Johan Hultberg
            själv är skogsäga ­ re, så han känner säkert väl till att man
            ska göra en anmälan före en avverkning. Då har Skogsstyrelsen
            möjlighet att villkora anmälan och stäl ­ la krav på hur avverkningen
            ska gå till.
          </note>
          <note>
            För ett par år sedan gjordes drygt 60 000 anmälninga r, och det
            var ett par promille eller inte ens det utan åtta stycken som
            villkorades. Tycker Johan Hultberg att det är en lämplig nivå?
            Tycker inte Johan Hultberg att någonting behöver göras utifrån
            de siffrorna?
          </note>
          <note type="speaker">
            Anf. 149 JOHAN HULTBERG (M) replik:
          </note>
          <note>
            Herr talman! Jag hade så gärna varit skogsägare. Tyvärr består
            mitt totala skogsinnehav av en hängbjörk på tomten. Men i framtiden
            hoppas jag få möjlighet att bruka och äga en skogsfastighet, för
            skogen är fantastisk som källa för rekreation och möjlighet att
            gå ut på promenader, och för egen del springer jag gärna i den.
            Den är också en källa för ekonomisk tillväxt och möjlighet att
            skapa jobb och välstånd i vårt land genom tradi ­ tionella produkter.
            Vi får fram skoglig råvara till att bygga hus, göra papper eller
            andra produkter av. Men den är en källa för ekonomisk tillväxt
            också, precis som Jens Holm lyfte fram i sitt anförande, i form
            av den infrastruktur som turistnäringen har att utgå ifrån.
          </note>
          <note>
            Herr talman! Då kan jag väl bara rätta Jens Holm som blandade
            ihop äpplen och päron i sitt anförande. Exportvärdet för skogsindustrin,
            som jag talar om, är 120 miljarder, och exportvärdet för turistnäringen
            är omkring 100 miljarder, så det är i ungefär samma härad. Jens
            Holm talade om det totala värdet, om jag uppfattade det rätt,
            eller omsättningen för näringen. Vi ska hålla isär de olika begreppen
            där.
          </note>
          <note>
            När det gäller anmälningar om slutavverkning tycker jag att det
            är bra om Skogsstyrelsen kan öka tillsynen och göra det i större
            utsträckning. Men jag tycker att det är rimligt att det är just
            skogsägaren som bestämmer när han eller hon vill göra en avverkning
            och att den inte ska bli föremål för domstolsprocess, på samma
            sätt som jag inte tycker att det är rimligt att en jordbrukare
            ska behöva anmäla till domstol om han eller hon ska göra en skörd
            av höstvetet. Det är i grunden samma sak. Det är bara det att
            omloppstiderna i skogsbruket är fantastiskt mycket längre. Därför
            har vi också en lagstiftning som säger att man måste ta omfattande
            naturhänsyn inom skogsbruket. Och jag vill med en dåres envishet
            hävda att de allra flesta skogsägare tar det ansvaret med råge.
          </note>
          <note type="speaker">
            Anf. 150 JENS HOLM (V) replik:
          </note>
          <note>
            Herr talman! Jag tror att jag och Johan Hultberg skiljer oss
            åt avseende hur vi anser att svenskt skogsbruk ser ut i dag. Vi
            i Vänsterpartiet tycker att vi behöver ta ett större politiskt
            ansvar. Jag förstår inte riktigt varför skogsindustrin ska vara
            ett område där vi ska ha så låga ambitioner rent lagstiftningsmässigt.
          </note>
          <note>
            Herr talman! Jag tycker att det är lite illustrativt när Johan
            Hultberg jämför en avverkning av en kanske flera hundra år gammal
            skog med skörd av höstvete som kan växa upp året därpå. Jag skulle
            säga att det är en ganska stor skillnad mellan dessa två.
          </note>
          <note>
            Vad sedan gäller statistiken över turismen tycker inte jag att
            jag blandar äpplen och päron. De pengar som spenderas i besöksnäringen
            redovisas i statistiken som exportintäkter. Min poäng var att
            besöksnäringen är en snabbt växande näring. Det är lite tröttsamt
            i de här diskussionerna att man nästan bara talar om skogsindustrin
            som att den skulle ha någon sorts förstahandsrätt när det gäller
            hur vi brukar skogen. Jag tycker att det är en bred samhällsfråga.
          </note>
          <note>
            Nu tillstod Johan Hultberg att turist- och besöksnäringen är
            otroligt viktig för Sverige, och det tycker jag är väldigt bra.
          </note>
          <note type="speaker">
            Anf. 151 LARS TYSKLIND (L):
          </note>
          <note>
            Herr talman! Så här långt fram i debatten har mycket sagts, och
            många är engagerade i just skogspolitiken.
          </note>
          <note>
            Jag får väl börja med att vara lite formell här och yrka bifall
            till förslaget i bet änkandet, förutom under punkt 3 om regelförenkling,
            där jag yrkar bifall till reservation 4 som Liberalerna har tillsammans
            med övriga allianspartier. Där är vi tydliga med att regelförenklingsarbetet
            ska fortsätta för företag i allmänhet och i det här sammanhanget
            för företag som jobbar i skogen i synnerhet.
          </note>
          <note>
            Det finns två tillkännagivanden. De rödgröna har svarat i en
            reserva ­ tion att det här är något som man redan tycker. Men
            med tanke på dagens debatt kan jag nog tycka att riksdagen ska
            lägga fast det som står i det första tillkännagivandet, att de
            nationella skogsbolagen ska bygga på två jämställda mål, produktionsmålet
            och miljömålet, och att de har en given plats. Det handlar i grunden
            om hållbarhet och om en växande biobaserad samhällsekonomi.
          </note>
          <note>
            Herr talman! Det har uttryckts här på lite olika sätt – och jag
            kan bara instämma i det – att alla svenskar, åtminstone de absolut
            flesta, har mer eller mindre ett förhållande till skogen. Det
            handlar mycket om friluftsliv. En del springer som Johan Hultberg
            gör, medan andra kanske bara nöjer sig med att plocka en och annan
            kantarell och lite blåbär. Men icke förty förstärker skogens biologiska
            mångfald i båda fallen skogens värde.
          </note>
          <note>
            Upplevelseturismen har diskuterats här på slutet. Det är en starkt
            växande bransch i Sverige, och det måste naturligtvis också tas
            med i beräkningen.
          </note>
          <note>
            Men skogen är så mycket mer. Man kan egentligen inte överdriva
            skogens betydelse för Sverige. Det har tidigare nämnts att den
            är vårt gröna guld, och vi kan väl utan att darra på manschetten
            säga att skogen de facto gör oss rika på många sätt. Siffran 120
            miljarder i exportvärde nämndes. Det är lite drygt 10 procent
            av det totala svenska exportvärdet, så det är klart att skogen
            har en väldig betydelse för Sverige som land.
          </note>
          <note>
            Vidare har skogen fått en alltmer framträdande roll när vi diskuterar
            klimatfrågan och i klimatperspektivet. När man pratar om skog
            och klimat kan det handla om skövling av regnskogar, som är ett
            jätteproblem. Men det handlar i allra högsta grad också om våra
            egna skogar här i Sverige. Då handlar det om skogens roll som
            kolsänka och naturligtvis också om möjligheten att utnyttja skogen
            som råvara för att ersätta råvaror som vi nu har av fossilt ursprung
            – det vi kallar substitution.
          </note>
          <note>
            Normalt sett använder vi skogen till byggnation, papper och bränsle.
            Men vi kommer också till stor del att använda skogen till kemikalier.
            När man till exempel besöker kemiklustret i Stenungsund säger
            de att för deras del kan de lika väl ta sina atomer från skogen.
            Det är inte så att de måste ha fossila atomer, för kolatomer är
            kolatomer, och kolkedjor är kolkedjor. De har väldigt starka visioner
            om ren kemi till 2030.
          </note>
          <note>
            Vidare har textilier och mycket annat framtiden för sig i skogen.
            Vi har också biobränslen till fordon. Flyget och vägtrafiken behöver
            ju den typen av bränslen. Det kanske snarare är så att vi i framtiden
            måste prioritera vad vi ska använda skogen till. Den kanske inte
            räcker till allting.
          </note>
          <note>
            Som läget är nu är Sverige ett land där skogen ger oss unika
            möjligheter. Finland och Sverige har väl ungefär samma förutsättningar.
          </note>
          <note>
            Herr talman! Som jag sa möts våra två tillkännagivanden med att
            det egentligen är helt onödiga saker. Jag vet inte riktigt hur
            Isak From uttryckte sig om det i början – det har jag glömt bort
            – men jag tycker att det var lite nedlåtande.
          </note>
          <note>
            Med tanke på den osäkerhet som sprids när regeringspartierna
            talar om detta är det verkligen på sin plats att riksdagen lägger
            fast vissa saker, och så får regeringen förhålla sig till det.
          </note>
          <note>
            Det handlar om den centrala delen i skogspolitiken, och det är
            balansen mellan de två jämställda målen produktionsmålet och miljömålet.
            Men jag uppfattar inte att Socialdemokraterna, Miljöpartiet och
            Vänsterpartiet, som jag är fullt medveten om inte tillhör regeringen,
            talar om samma sak.
          </note>
          <note>
            Isak From talade om parallella processer och tog då även upp
            detta med tyngre och längre fordon. Jag har i många år suttit
            i trafikutskottet, och jag har inte uppfattat att det fanns någon
            regeringspolitik där Socialdemokraterna och Miljöpartiet jobbade
            tillsammans för tyngre och längre fordon. Snarare har Miljöpartiet
            varit en konsekvent motståndare till detta.
          </note>
          <note>
            Låt mig därför ställa en fråga till Isak From: Är detta regeringspolitik?
          </note>
          <note>
            Jag vet att det jobbas mycket med tyngre fordon, men skogsindustrin
            är nog lika intresserad av längre fordon. Det gällde inte minst
            i projektet En trave till, som ofta omtalas som mycket framgångsrikt.
            Där var det längden på fordonet som var det viktiga.
          </note>
          <note>
            När det gäller miljöhänsyn måste vi givetvis ha avsatta och skyddade
            skogsområden. Det håller Liberalerna helt med om, och det ingår
            också i vår politik.
          </note>
          <note>
            Alternativa brukningsmetoder ska givetvis inte motarbetas. Det
            finns många skogsägare som utnyttjar alternativa avverkningsmetoder
            när det är bra.
          </note>
          <note>
            Låt mig lyfta upp en rapport som Skogsforsk har tagit fram inom
            forskningsprogrammet Smart hänsyn. Man har sammanställt 120 studier
            från Sverige, Norge, Finland och Baltikum och konstaterar att
            den allmänna naturhänsyn som tas vid avverkning har gett resultat
            för den biologiska mångfalden. Man konstaterar också att denna
            hänsyn inte nödvändigtvis ska vara lika överallt och att man ska
            fokusera på att koncentrera miljöhänsynen.
          </note>
          <note>
            Ett exempel är högstubbar. Om man lämnar tre högstubbar på varje
            hygge blir det för få högstubbar överallt för vissa insektsarter.
          </note>
          <note>
            Det finns stora möjligheter att utveckla miljöhänsynen vidare
            även inom kalhyggesbruket.
          </note>
          <note>
            Det finns alltså mycket att göra på den sidan också. Den rapporten
            och det sättet att arbeta måste vi jobba vidare med. Vi kan dock
            konstatera att den miljöhänsyn som har tagits har gett resultat.
          </note>
          <note>
            Även jag och Liberalerna vill lyfta fram skogsägarna som de verkliga
            nyckelpersonerna som känner sin skog. Det viktiga är att vi med
            hjälp av dialog och information gör skogsägarna medvetna om värdet
            av de hänsynsregler man har att förhålla sig till.
          </note>
          <note>
            Med tanke på de många frivilliga avsättningar som görs och den
            framgång som de hänsynsregler vi har trots allt har haft så fungerar
            ju detta.
          </note>
          <note>
            (Applåder)
          </note>
          <note type="speaker">
            Anf. 152 STINA BERGSTRÖM (MP) replik:
          </note>
          <note>
            Herr talman! Jag lyssnade noga på Lars Tysklinds anförande och
            noterade att Lars Tysklind inte talade om det som hans allianskamrater
            talade mycket om, nämligen den rättsliga översynen av skogsvårdslagen
            som nu görs.
          </note>
          <note>
            Låt mig därför helt kort fråga Lars Tysklind: Vilken av de tre
            punkterna som hovrättsman Charlotta Riberdahl har fått i uppgift
            att göra en översyn av tycker Lars Tysklind är den värsta?
          </note>
          <note type="speaker">
            Anf. 153 LARS TYSKLIND (L) replik:
          </note>
          <note>
            Herr talman! Jag tackar Stina Bergström för frågan och svarar
            att jag inte har någon anledning att gradera dem.
          </note>
          <note>
            Även om jag inte nämnde det i mitt anförande har jag fullständig
            samsyn med mina allianskamrater om att den översyn som görs av
            skogsvårdslagen känns som en parallell process i sammanhanget.
          </note>
          <note>
            Fokus ska ligga på att få fram skogsprogrammet och att skapa
            långsiktiga regelverk som man har att hålla sig till i skogen.
          </note>
          <note>
            Det är inte lagstiftningen som är problemet, utan det är att
            man inte har tydliga riktlinjer för vad som gäller. Det handlar
            mycket om kunskap och forskning.
          </note>
          <note type="speaker">
            Anf. 154 STINA BERGSTRÖM (MP) replik:
          </note>
          <note>
            Herr talman! Charlotte Riberdahl ska titta på tre saker. För
            det första handlar det om vem som är ansvarig för en avverkning.
            Anledningen till det är att vi har rättsfall som visar att det
            är oklart. Vi har entreprenörer som skyller på skogsägare och
            skogsägare som skyller på entreprenörer när avverkningar har gått
            fel. Det är svårt att utse vem som är skyldig eftersom lagen är
            otydlig.
          </note>
          <note>
            För det andra är det märkligt att det inte finns någon lagparagraf
            i skogsvårdslagen som säger att det är straffbart att lämna oriktiga
            uppgifter. Man kan alltså göra en avverkning och säga att det
            inte finns några biotoper eller några gamla kultur- eller fornminnen
            och sedan inte straffas för det. I miljöbalken finns däremot sådana
            bestämmelser.
          </note>
          <note>
            Lars Tysklind och jag sitter ju i Miljömålsberedningen, och en
            tidigare miljömålsberedning tyckte att man skulle se över om inte
            sådana här bestämmelser skulle föras in i skogsvårdslagen. Det
            kommer alltså därifrån.
          </note>
          <note>
            För det tredje handlar det om rätten att överklaga en avverkning.
            När det gäller Änokdeltat i norra Sverige fick Naturskyddsföreningen
            rätt av Förvaltningsrätten i Luleå att överklaga den avverkningen.
            Lägre rättsinstans tyckte inte att man skulle ha det. Här har
            vi alltså en oklarhet om vad som egentligen gäller i Århuskonventionen.
          </note>
          <note>
            Det är dessa tre saker vi behöver få ordning och reda i.
          </note>
          <note>
            Jag vill därför fråga: Vad ser Lars Tysklind och Liberalerna
            för problem med detta? Är det att Naturskyddsföreningen och andra
            ska ha rätt att överklaga avverkning av gammelskogar och fjällnära
            skogar? Eller är det att man ska reda ut vem som är ansvarig för
            en avverkning? Eller är det att man ska kunna lämna oriktiga uppgifter
            utan att bli straffad? Vilket är det?
          </note>
          <note type="speaker">
            Anf. 155 LARS TYSKLIND (L) replik:
          </note>
          <note>
            Herr talman! Jag får upprepa mitt svar att jag inte tänker gradera
            dem.
          </note>
          <note>
            Rätten att överklaga enligt Århuskonventionen utvidgades till
            att gälla även friluftsorganisationer. Det domstolsutslag som
            Stina Bergström hänvisar till visar ju att domstolen har gjort
            bedömningen att de hade rätt att överklaga. Det visar att den
            lagstiftning som finns fungerar. Det behövs förstås alltid prejudikat.
            Inte förrän domstolsutslagen börjar komma i högre instans vet
            vi exakt vad som gäller. Det gäller även nuvarande lagstiftning.
          </note>
          <note>
            Fokus behöver dock inte ligga på att vi ska stifta nya lagar,
            utan fokus ska ligga på att vi enligt den inriktning vi har lagt
            fast sedan länge ska ha balanserade miljömål och produktionsmål.
            Men när jag hörde Stina Bergströms anförande kände jag inte att
            denna balans fanns, och därför känns det ännu mer befogat att
            vi har ett tillkännagivande i riksdagen om detta.
          </note>
          <note type="speaker">
            Anf. 156 JENS HOLM (V) replik:
          </note>
          <note>
            Herr talman! Som jag har förstått Liberalernas skogspolitik anser
            ni, Lars Tysklind, att så kallade produktionshöjande metoder för
            att skogen ska växa snabbare och producera mer är en bra sak.
          </note>
          <note>
            Jag undrar därför vad Liberalerna anser om var och en av följande
            produktionshöjande metoder: gödsling, ökad dikning, stubbrytning
            och fler främmande träslag.
          </note>
          <note type="speaker">
            Anf. 157 LARS TYSKLIND (L) replik:
          </note>
          <note>
            Herr talman! Jag måste säga att det är en lite märklig fråga.
            Jag känner inte igen det som något från Liberalernas politik över
            huvud taget. Att produktionshöjande åtgärder skulle bestå av gödsling,
            dikning och vad det var mer – antagligen menar Jens Holm, om jag
            förstår frågan rätt, att det är stora miljöintrång, och det är
            naturligtvis inte något som vi tycker är bra.
          </note>
          <note>
            Jag tycker alltså inte att någon av de här metoderna känns alldeles
            lockande.
          </note>
          <note type="speaker">
            Anf. 158 JENS HOLM (V) replik:
          </note>
          <note>
            Herr talman! Det tycker jag var bra att höra, för jag tycker
            att man ska vara ytterst försiktig med gödsling. Jag förstår inte
            riktigt vitsen med det när det påverkar miljön så mycket i andra
            änden. Samma sak gäller med uppdikning och med stubbrytning, som
            jag tycker att vi borde kunna förbjuda helt och hållet. Införande
            av snabbväxande främmande träslag tyck ­ er jag också är en dålig
            idé.
          </note>
          <note>
            Samtidigt är det så, Lars Tysklind, att de här fyra metoderna
            eller aspekterna som jag har tagit upp ofta brukar härledas till
            just produktionshöjande metoder. Det finns säkert fler metoder
            som man kan använda sig av för att se till att skogen ger ökad
            avkastning, men jag tycker att det faktiskt är viktigt, om man
            som parti pläderar för produktionshöjande metoder, som jag trodde
            att Liberalerna gjorde, att man vet vad man talar om. Man bör
            framför allt också veta vad det kan ge för konsekvenser för skogen
            och den biologiska mångfalden.
          </note>
          <note>
            Men som jag har förstått av svaret från Lars Tysklind har Liberalerna
            en kritisk, kanske rent av en helt negativ, hållning till gödsling,
            dikning, stubbrytning och fler främmande träslag i den svenska
            skogen. Det tycker jag är bra.
          </note>
          <note type="speaker">
            Anf. 159 LARS TYSKLIND (L) replik:
          </note>
          <note>
            Herr talman! Jag är lite förundrad över Jens Holms fråga, och
            jag blir ännu mer förundrad när han nu talar om att Liberalerna
            pläderar för produktionshöjande metoder.
          </note>
          <note>
            Vad jag möjligtvis har sagt vid något tillfälle är att vi inte
            per definition behöver ha ett motsatsförhållande mellan ökad avkastning
            av skogen och ekologiska hänsyn. Med tankegången med jämställda
            produktionsmål och miljömål ska man kunna balansera detta. Det
            är inte så himmelens svart eller vitt som Jens Holm försöker framställa
            det som.
          </note>
          <note>
            Att Liberalerna skulle ha pläderat för de här metoderna tycker
            jag känns märkligt, och jag vet inte i vilket sammanhang det skulle
            ha skett. Jag har inte mer att tillägga.
          </note>
          <note type="speaker">
            Anf. 160 ISAK FROM (S) replik:
          </note>
          <note>
            Herr talman! Tack, Lars Tysklind, för anförandet! Det finns en
            reservation från de borgerliga partierna som handlar om regelförenklingar.
            Ett av de första besluten som alliansregeringen tog när man kom
            till makten efter 2006 var att besluta om vad man kallade regelförenklingar.
            Det innebar att man lade ned Arbetslivsinstitutet och kraftigt
            sänkte anslagen till Arbetsmiljöverket.
          </note>
          <note>
            Mellan 2007 och 2014 har 25 arbetstagare och 47 egenföretagare
            omkommit i arbetsplatsolyckor inom jord- och skogsbruk och fiske.
          </note>
          <note>
            Det här är nu en parallell process som den S-ledda regeringen
            jobbar med. Är det också en sådan här skadlig parallell process?
            Den är viktig för skogen, för dem som jobbar i skogen och för
            företagarna. Är det rimligt att man tillskjuter pengar till Arbetsmiljöverket?
            Är det rimligt att man faktiskt tar fram riktlinjer och information
            till de utländska arbetstagare som kommer hit och vill jobba?
            Det är också en sådan parallell process som det i Lars Tysklinds
            anförande framstod som att man är väldigt rädd för.
          </note>
          <note>
            Precis som jag sa i mitt anförande är arbetet med hållbara transporter
            också någonting som den här regeringen sätter högt. Det gäller
            både fungerande järnvägstransporter och hållbara lastbilstransporter,
            och kombina ­ tionen däremellan – så korta lastbilstransporter
            som möjligt och så mycket timmer och produkter som möjligt på
            järnvägen – är viktig.
          </note>
          <note>
            Det är också en parallell process. Är Lars Tysklind emot den
            också?
          </note>
          <note type="speaker">
            Anf. 161 LARS TYSKLIND (L) replik:
          </note>
          <note>
            Herr talman! När det gäller det sista med hållbara transporter
            har Socialdemokraterna fått med sig Miljöpartiet och börjat tänka
            lite transportslagsövergripande, och det tycker jag bara är glädjande.
            Det har nog under en lång tid funnits en majoritet i den här riksdagen
            för både längre och tyngre fordon, men Socialdemokraterna har
            inte direkt varit behjälpliga i att få fram detta. I det arbete
            som har gjorts tidigare har Miljöpartiet, som är regeringskollega
            med Socialdemokraterna, de facto varit helt emot detta.
          </note>
          <note>
            Det var det min fråga gällde, alltså om det är regeringspolitik.
            Det är ju glädjande om Miljöpartiet nu har svängt i den frågan.
            Det borde Isak From, som regeringsföreträdare i det här sammanhanget,
            veta.
          </note>
          <note>
            Sedan tycker jag att det blir lite märkligt när man först säger
            att man lade ned Arbetslivsinstitutet och att Arbetsmiljöverket
            fick mindre anslag och sedan drar en parallell till antalet dödsfall.
            Det är klart att det är otroligt tragiskt att ett sextiotal personer
            har omkommit, men kopplingen är inte direkt solklar.
          </note>
          <note>
            Vikten av en god arbetsmiljö borde vi väl vara överens om allihop.
            Det kallar jag inte en parallell process över huvud taget, utan
            det är någonting som gäller hela näringslivet.
          </note>
          <note type="speaker">
            Anf. 162 ISAK FROM (S) replik:
          </note>
          <note>
            Herr talman! Vad regeringen har aviserat är att man särskilt
            s ka titta på de gröna näringarna just eftersom vi också har ett
            antal fall där facken och Arbetsmiljöverket har funnit att immigrantarbetare
            har utnyttjats och fått jobba i Sverige under slavliknande förhållanden.
          </note>
          <note>
            Precis som jag sa i mitt tidigare inlägg framförde alliansregeringen
            att det var viktiga regelförenklingar man införde när man drog
            ned på anslagen. Man skulle förenkla för företagen. Men vi ser
            också resultatet nu. Antalet dödade och skadade har ökat. Det
            måste vi göra någonting åt.
          </note>
          <note>
            Jag ställde en fråga till Kristina Yngwe, och jag kan ställa
            den till Lars Tysklind också. Vi ser att antalet sökande till
            naturbruksgymnasierna tyvärr sjunker. Vi ser också att jägmästarprogrammen
            inte alls har så många sökande som de skulle behöva ha. Det här
            är ett gemensamt bekymmer. Vi vill se över Gy 2011 för att ge
            möjlighet för studenterna att faktiskt få högskolebehörighet.
            Kan Liberalerna, man har ju bytt namn, tänka sig att erkänna att
            Gy 2011 faktiskt inte var någon jättebra idé och lösning när det
            gäller de yrkesförberedande programmen? Program efter program
            tappar i antalet sökande. Det här är skadligt för hela landets
            ekonomi. Det är skadligt för skogsnäringen på sikt.
          </note>
          <note type="speaker">
            Anf. 163 LARS TYSKLIND (L) replik:
          </note>
          <note>
            Herr talman! När det gäller det sistnämnda med Gy 2011 och högskolebehörighet
            var det inte så att man inte kunde få högskolebehörighet om man
            önskade detta. Jag har besökt denna typ av gymnasium, och det
            har funnits möjlighet till högskolebehörighet.
          </note>
          <note>
            Det som jag tror är den största faktorn till att ungdomar inte
            söker handlar om framtidstro och om man kan utvecklas inom de
            gröna näringarna. Om man omgärdar dem med en fruktansvärd massa
            regler och lagar ökar man inte framtidstron. Mycket kring den
            gröna näringen handlar om egenföretagande och frihet under ansvar,
            om jag nu använder det slitna uttryck som har använts här under
            debatten i dag.
          </note>
          <note>
            Jag vill ännu en gång säga att jag beklagar att Isak From gör
            en tydlig koppling till regelförenklingsarbetet här. Jag är den
            förste att beklaga att människor har omkommit i sitt arbete, men
            kopplingen är definitivt inte solklar. Jag beklagar att han uttrycker
            sig på det sättet.
          </note>
          <note type="speaker">
            Anf. 164 MAGNUS OSCARSSON (KD):
          </note>
          <note>
            Herr talman! Jag yrkar bifall till utskottets förslag under punkt
            2, om nationellt skogsprogram. Jag yrkar också bifall till allianspartiernas
            reservation under punkt 3, om regelförenkling.
          </note>
          <note>
            Det är en förmån för mig att få stå här på min födelsedag och
            tala om skogen. Skogen har en enorm betydelse för vårt land, men
            också för oss som enskilda individer. Exportintäkterna från skogsindustrin
            ligger på över 120 miljarder per år. Totalt står skogsindustrin
            för 10 – 12 procent av den svenska industrins produktionsvärde,
            förädlingsvärde och sysselsättning. Det handlar alltså om tusentals
            arbetstillfällen som finns till tack vare skogen. Utan att överdriva
            kan vi därför säga att det som är bra för skogen också är bra
            för vårt land.
          </note>
          <note>
            Sedan lång tid tillbaka bedrivs i Sverige ett långsiktigt hållbart
            skogsbruk. Hänsynen till miljö och kulturvärden är stor .
          </note>
          <note>
            Skogen har en stor betydelse för oss som enskilda. Att ta en
            promenad i skogen speciellt nu under våren är något helt fantastiskt
            – att se hur knoppar spricker ut, höra öronbedövande fågelkvitter
            och känna skogslukten. Det är något jag inte vill vara utan. Barn
            och gamla, kvinnor och män, vi kan alla om vi vill ta del av de
            enorma möjligheter av vederkvickelse som finns i skog och mark.
          </note>
          <note>
            Skogen är också en resurs för innovationer. Alltifrån nya drivmedel,
            material till klädtillverkning till material till att göra konstgjorda
            öron – det är sant! – kan tillverkas av skogsråvaror.
          </note>
          <note>
            Herr talman! Skogen kallas ibland för jordens lungor. Detta beskriver
            skogarnas viktiga roll för att producera syre, som alla vi människor
            och djur behöver för att kunna andas. Samtidigt binder skogarna
            koldioxid. Det bygger på en fortsatt tillväxt i den svenska skogen.
          </note>
          <note>
            Att det avverkas och att det planteras ny skog innebär att en
            del av människans utsläpp av koldioxid tas tillbaka från atmosfären.
            Därigenom bidrar skogen till att motverka den globala klimatförändring
            som utsläppen av växthusgaser orsakar.
          </note>
          <note>
            Skogen är full av naturvärden. Växter och djur finner sin hemvist
            i de olika naturliga biotoperna i skogen. Skogens naturvärden
            har ofta vuxit fram genom ett ansvarsfullt skogsbruk där skogsägaren
            sett sig som en förvaltare som ska lämna skogen vidare till kommande
            generationer. Vi kristdemokrater kallar det för förvaltarskapstanken.
          </note>
          <note>
            Vi kan alltså se hur frihet under ansvar har fungerat under lång
            tid i den svenska skogen. Tidvis har skogsvårdslagen varit alltför
            detaljreglerande, men tack vare Bildtregeringen i början av 1990-talet
            har skogsägarna återfått mycket av sin frihet.
          </note>
          <note>
            Vi har under den senaste alliansregeringen sett hur skogsägarna
            gjort stora frivilliga avsättningar av värdefull naturskog. Detta
            kompletterades med avsättningar av statlig skogsmark. Påtvingade
            intrång i äganderätten ska undvikas.
          </note>
          <note>
            Herr talman! I november tillsatte regeringen en utredning med
            uppgift att se över skogsvårdslagen. Utredaren ska enligt direktivet
            bland annat ”identifiera behov av att tydliggöra bestämmelserna
            om överklagande av beslut i skogsvårdslagen”. I klartext betyder
            det att det ska vara möjligt för allmänheten att överklaga markägarens
            beslut om avverkningar.
          </note>
          <note>
            Jag vill lyfta fram alliansens gemensamma uppfattning, det vill
            säga att det är mycket viktigt att det nationella skogsprogrammet
            ska baseras på två jämställda mål: produktionsmålet och miljömålet.
            Skogsprogrammets inriktning ska omfatta ekonomiska, sociala och
            miljömässiga värden och syfta till att skogen och dess värdekedja
            ytterligare bidrar till utvecklingen mot ett hållbart samhälle
            och en växande biobaserad samhällsekonomi.
          </note>
          <note>
            Det är viktigt att vi fortsätter arbetet med att minska skogsföretagarnas
            regelkrångel.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 mars.)
          </note>
          <note>
            § 13 Cirkulär ekonomi
          </note>
          <note>
            Miljö- och jordbruksutskottets utlåtande 2015/16:MJU13
          </note>
          <note>
            Cirkulär ekonomi (KOM(2015) 614)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 17 mars.)
          </note>
          <note>
            § 14 Kommunala frågor
          </note>
          <note>
            Finansutskottets betänkande 2015/16:FiU26
          </note>
          <note>
            Kommunala frågor
          </note>
          <note>
            föredrogs.
          </note>
          <note type="speaker">
            Anf. 165 NIKLAS KARLSSON (S):
          </note>
          <note>
            Herr talman! Då har vi kommit till kvällens sista ärende. Jag
            kommer att tänka på när jag var grabb. På söndagar, när mamma
            hade bestämt att vi skulle göra det extra festligt, satt man där
            och pillade bort de bästa bitarna ur efterrätten, dem som man
            skulle spara till sist.
          </note>
          <note>
            Men kvällens bakelse har fått en lite besk eftersmak. Vi kan
            konstatera att när det gäller kommunala frågor och synen på det
            överskott i välfärden som de privata välfärdsföretagen genererar
            så har vi lite olika uppfattning. Utskottets majoritet vill nu
            rikta ett tillkännagivande till regeringen att välfärden mår bra
            av vinstjakt och kommersialisering.
          </note>
          <note>
            Dessutom är det så att många av de m som nu väljer att rikta
            ett tillkännagivande till regeringen inte ens besvärar sig med
            att komma till riksdagens kammare för att försvara sitt ställningstagande.
            I debatten saknar vi i första hand Sverigedemokraterna, som först
            var emot vinster i välfärden men efter taffel med några av de
            privata välfärdsföretagen nu gör gemensam sak med de borgerliga
            partierna. Men att komma till riksdagens kammare och försvara
            sin ändrade uppfattning, att vinstjakten är förträfflig, vill
            man inte. Jag tycker att det är både obegripligt och oansvarigt.
          </note>
          <note>
            När välfärden började berikas med andra deltagare än enbart offentliga
            utförare, på 1990-talet, var utgångspunkten att vi skulle bana
            väg för fler idéburna aktörer. Det handlade om ideella organisationer,
            kooperativ eller stiftelser. Vid det tillfället kunde inte någon
            av de ansvariga politikerna förutse en utveckling där välfärden
            så småningom skulle utvecklas till en handelsvara där snabba klipp
            styr verksamheten.
          </note>
          <note>
            Det finns anledning att för en stund stanna upp och reflektera
            över den utveckling, den marknadisering av vår gemensamma välfärd
            som vi nu har sett.
          </note>
          <note>
            Jag har uppfattningen att organiseringen av vår gemensamma välfärd
            ska utgå från elever och lärare men också utifrån de seriösa privata
            aktörerna, till exempel friskolor som berikar skolvärlden med
            nya spännande pedagogiska inriktningar.
          </note>
          <note>
            Skolan ska handla om elever, rätten till en bra utbildning och
            goda kunskapsresultat. Omsorgen och vården ska handla om trygghet
            och omhändertagande. Det är på något sätt grunden i det som vi
            menar när vi talar om den svenska modellen. Den har utvecklats
            utifrån en allmännyttig princip. De resurser vi avsätter tillsammans
            till gemensamma angelägenheter ska också användas till det de
            är tänkta, alltså att vi gemensamt bidrar efter förmåga och att
            välfärden finns där när den behövs, fördelad efter behov.
          </note>
          <note>
            Jag vill påstå att välfärdspolitiken i grunden är en fråga om
            frihet. Den frigör människor från den ekonomiska underordningens
            nödtvång. Välfärden gör att man inte är beroende av egna ekonomiska
            tillgångar för att få del av skola, vård och omsorg. Och man måste
            inte ge upp stora delar av sitt eget liv för att ta hand om närstående
            som behöver sådana tjänster och inte kan köpa dem på marknaden.
          </note>
          <note>
            Vård, skola och omsorg är viktiga för människors möjligheter
            och liv. Livschanserna blir mindre när de inte finns. Det betyder
            att man antingen måste betala själv för att få tillgång till nyttigheterna
            eller att man hänvisas till andra – familj, släkt och vänner –
            för att få hjälp. Om man inte har pengar nog för att köpa eller
            inte har en familj som kan ställa upp med hjälp får man helt enkelt
            avstå.
          </note>
          <note>
            Därför vill jag nog påstå att det inte stämmer, som en del borgerliga
            företrädare tycks hävda, att skattefinansierad välfärdspolitik
            inskränker och passiviserar. Det verkligt frihetsinskränkande
            och det verkligt passiviserande är vanmakten i att inte kunna
            göra några egna val utan hela tiden vara underkastad ett ekonomiskt
            nödtvång eller underordnad andras behov och andras intressen.
          </note>
          <note>
            Välfärdspolitiken handlar om jämlikhet men lika mycket om frihet.
            I det ligger också att lyfta fram den betydelse kommunerna har
            och vikten av att kommunerna ges tillräckliga ekonomiska förutsättningar
            för att klara sina uppgifter inom välfärdspolitiken. Vi vet att
            kommunerna är en ryggrad i den svenska välfärdsmodellen. De är
            en plattform för välfärden genom sitt planmonopol för att utveckla
            och bygga bostäder, genom skolan och genom den sociala omsorgen.
            Ja, det är genom detta som den svenska modellen har utvecklats.
          </note>
          <note>
            Välfärdsmodellen är i grunden som ett hus som står på en solid
            grund. Men det förutsätter att man håller efter huset, underhåller
            det och bygger vidare. Om man inte gör det kommer huset att förfalla.
          </note>
          <note>
            Ändå utmärker sig Sverige i dag, herr talman. Välfärden är satt
            under attack. Inte någonstans i vår värld har välfärden blivit
            så styrd efter marknadens principer, med så många kommersiellt
            vinstdrivande bolag i den offentligt finansierade skolan och med
            så många vinstdrivande företag i den offentligt finansierade välfärden.
            Det är till och med så att de borgerliga partiernas systerpartier
            – brittiska Tor ies , norska Høyre och den dan ­ ska högern –
            stundom använder Sverige som avskräckande exempel.
          </note>
          <note>
            Långtgående privatiseringsreformer bidrar till en nedmontering
            av kvalitet och likvärdighet, till läraryrkets sjunkande status
            och till ett fritt fall i kunskapsresultat.
          </note>
          <note>
            Varför den borgerliga Alliansen och Sverigedemokraterna, som
            värnar om en mångfald av utförare och att verksamheten inom välfärdssektorn
            även fortsättningsvis kan bedrivas i olika drifts- och ägarformer,
            vill förhindra att vissa angelägna saker ens utreds står skrivet
            i stjärnorna. Det är faktiskt inte rimligt att vi har tydligare
            regler för att driva en korvkiosk än för privata utförare inom
            den sociala barn- och ungdomsvården.
          </note>
          <note>
            Jag vill påstå att välfärden måste styras utifrån ett antal viktiga
            principer för att på något sätt vara en del av den svenska modellen,
            så som vi känner den. Det handlar om krav på demokratisk styrning
            och insyn. Det ska ges möjlighet till överskott i verksamheten
            men inte till ohemula vinster. Det handlar om att vi utgår från
            den allmännyttiga principen att gemensamma medel används till
            gemensamma angelägenheter och inte delas ut till skatteparadis.
            På så sätt värnar vi också en verklig valfrihet i välfärden för
            individen. Det är en välfärd som underlättar för idéburna aktörer
            att driva verksamhet inom välfärdssektorn.
          </note>
          <note>
            Då kan vi också använda våra gemensamma resurser på effektivaste
            sätt. Då används de till just den verksamhet de är avsedda för
            och på ett sådant sätt att de kommer brukarna, patienterna och
            eleverna till godo. Då kan vi garantera att offentlig finansiering
            av privat utförda välfärdstjänster utformas så att de verkligen
            säkrar likvärdighet, kvalitet, behovsstyrning och öppenhet och
            ger grund till den frihet och frigörelse som alla människor är
            förtjänta av.
          </note>
          <note>
            Med det, herr talman, vill jag yrka bifall till den reservation
            i betänkan ­ de FiU26 Kommunala frågor som är undertecknad av
            Socialdemokraterna, Miljöpartiet och Vänsterpartiet: reservation
            1, Valfrihet, mångfald och kvalitet inom offentligt finansierade
            välfärdsverksamheter.
          </note>
          <note>
            (Applåder)
          </note>
          <note type="speaker">
            Anf. 166 JAN ERICSON (M):
          </note>
          <note>
            Herr talman! Jag vill börja med att förvarna om att jag kommer
            att använda mer än anmäld talartid.
          </note>
          <note>
            Under Alliansens regeringstid såg vi hur det skapades en stor
            mängd nya företag inom välfärdssektorn och hemtjänstsektorn. Det
            fanns flera skäl till detta. Lagen om valfrihet, LOV, uppmuntrade
            till en mångfald inom välfärden samtidigt som det fria skolvalet
            efter hand har gjort att antalet fristående skolor har växt. Inom
            sektorn hushållsnära tjänster har såväl RUT-avdraget som de sänkta
            arbetsgivaravgifterna för unga gjort att allt fler företag startats
            och att mångfalden och valfriheten stärkts , samtidigt som många
            har fått arbete. RUT-sektorn är i dag en viktig del av välfärden
            för många, inte minst alla de äldre som på detta sätt för en rimlig
            summa kan komplettera kommunens hemtjänst.
          </note>
          <note>
            Efter regeringsskiftet har många mörka moln börjat hota den positiva
            utvecklingen. Signaler från politiken är viktiga. Begränsningen
            av taket för RUT-avdrag har kanske inte i sak betytt så mycket
            i kronor för de flesta som köper de här tjänsterna. Men signalen
            att politiken vill begränsa dessa avdrag har redan gjort att antalet
            jobb blivit mindre, och Skatteverket bekräftar att antalet utförda
            tjänster minskat.
          </note>
          <note>
            Inom välfärdssektorn är situationen ännu värre. Den tillsatta
            utredning ­ en om begränsning av eller förbud mot vinster i välfärdsföretagen
            har redan fått ödesdigra konsekvenser. Bankerna har redan blivit
            mer restriktiva med lån, vilket motverkar både nystart av företag
            och att befintliga företag kan växa och investera. Även möjligheten
            att locka privat investeringskapital minskar av samma anledning.
            Få vill satsa pengar i en verksamhet om man inte kan få tillbaka
            insatsen plus en skälig avkastning. I en förlängning innebär detta
            att företagen i välfärdssektorn drar sig för att nyanställa trots
            att de har behov av detta.
          </note>
          <note>
            Enligt en undersökning som är utförd av Vårdföretagarna bland
            organisationens medlemmar säger två av fem företag att de avstår
            från investeringar och/eller nyanställningar. Vi får också signaler
            om att osäkerheten om framtiden gör att ägare till de små välfärdsföretagen,
            som alla värnar om, ger upp. Ägarna försöker i stället sälja verksamheten
            till stora koncerner. Detta slår givetvis mot den mångfald som
            alla vi politiker säger oss vilja värna.
          </note>
          <note>
            Herr talman! Ungefär 250 000 personer eller mer än en femtedel
            av alla anställda i den svenska välfärden arbetar i privata eller
            andra fristå ­ ende verksamheter. Det talas mycket om stora koncerner
            och riskkapital. Men den privata delen av välfärdssektorn består
            av ungefär 55 000 företag. Av dessa företag är 93 procent små,
            med färre än 20 anställda.
          </note>
          <note>
            Välfärdssektorn är en tydligt kvinnodominerad bransch. Inom vård
            och omsorg är över 80 procent av personalen kvinnor. Andelen kvinnliga
            företagsledare inom den privata vård- och omsorgssektorn är 54
            procent. Det kan vi jämföra med 28 procent i näringslivet som
            helhet. Inom äldreomsorgen är två tredjedelar av företagsledarna
            kvinnor. Det är obegripligt att en regering som vill kalla sig
            feministisk är beredd att slå undan benen för en av de sektorer
            i privat sektor där allra flest kvinnor arbetar och där det är
            en så hög andel kvinnliga företagsledare.
          </note>
          <note>
            Låt mig som svar till Niklas Karlsson vara extremt tydlig. Moderaterna
            står bakom den svenska modellen med en offentligt finansierad
            välfärd. Denna har ett brett folkligt stöd. Just den gemensamma
            finansieringen kommer ofta på första plats när folk får svara
            på frågan om vad den svenska välfärdsmodellen är. Men den näst
            viktigaste frågan är faktiskt rätten att själv få välja skola,
            vårdcentral eller äldreboende utifrån egna önskemål. Det är också
            viktigt.
          </note>
          <note>
            Insikten om att en mångfald av olika aktörer bidrar till att
            utveckla nya idéer och hitta nya smartare och effektivare arbetssätt
            har vi länge haft ett brett stöd för i politiken, från höger till
            vänster, möjligen med undantag för Vänsterpartiet. Vi har i Sverige
            haft en relativt bred politisk samsyn om värdet av detta. Tyvärr
            har nu regeringen valt att slå in på en annan väg.
          </note>
          <note>
            Herr talman! Det var för drygt ett år sedan som S-MP-regeringen
            och Vänsterpartiet tillsatte utredningen om vinstbegränsning i
            välfärden. Trots att den kallades för Välfärdsutredningen hade
            utredningsdirektivet inte på något sätt fokus på hur Sverige bättre
            ska kunna säkra kvalitet, tillgänglighet och prisvärdhet i välfärden.
            Fokus var i stället att genomföra breda inskränkningar av valfriheten
            i välfärden och begränsa möjligheten för fristående verksamheter
            att verka inom offentlig sektor.
          </note>
          <note>
            Det var med anledning av dessa direkt destruktiva utredningsdirektiv
            som Alliansen för mindre än ett år sedan tog initiativ till ett
            tillkännagivande från riksdagen med en alternativ inriktning.
            Vi menade att regering ­ en måste fokusera på det centrala i välfärdsutmaningarna,
            nämligen hur vi på bästa sätt säkrar kvalitet, tillgänglighet
            och valfrihet i välfärden.
          </note>
          <note>
            Sedan Alliansens utskottsinitiativ röstades igenom i riksdagen
            för ett knappt år sedan har regeringen kommit med tilläggsdirektiv
            till den ursprungliga utredningen. De nya direktiven innehåller
            vissa viktiga anpassningar till riksdagens beslut. Särskilt viktigt
            var det att man beslutade att stryka den del som innebar att lagen
            om valfrihetssystem inom primärvården skulle avskaffas. Man har
            också en del skarpare skrivningar om kvalitets- och tillståndskontroll
            som saknades tidigare.
          </note>
          <note>
            Kärnan i det ursprungliga utredningsdirektivet finns dock kvar,
            och rent konkret handlar det om ett mycket långtgående krav på
            vinstbegränsning som kraftigt skulle försvåra för många företag
            att driva och utveckla sin verksamhet och att få pengar till nyinvesteringar
            och innovation. Osäkerheten kring många välfungerande välfärdsverksamheters
            framtid består.
          </note>
          <note>
            Med anledning av att vi fortfarande ser stora problem med utredningsdirektivet
            har vi valt att ännu en gång lyfta frågan i ett tillkännagivande
            som finansutskottets majoritet beslutade om nyligen. Med detta
            tillkännagivande vill vi från riksdagens sida förtydliga för regeringen
            att vi inte bara vill se en utredning utan också skarpa åtgärdsförslag
            i riksdagen som fokuserar på att stärka kvaliteten i välfärden
            och värna och utveckla valfrihet och mångfald.
          </note>
          <note>
            Bland de viktigaste punkterna finns införandet av en generell
            tillståndsplikt för alla utförare i välfärden oavsett driftsform,
            där det ställs tydliga krav på samtliga ägare och ledning. Vi
            tycker att det är självklart att varje aktör som vill bedriva
            verksamhet inom skola, vård och omsorg ska kunna visa att man
            har ekonomiska förutsättningar och uppfyller vissa kunskaps- och
            kompetenskrav. Sedan får man utforma detta på ett sätt som värnar
            om de mindre aktörerna, till exempel kooperativ. Vi anser också
            att det ska finnas tydliga sanktionsmöjligheter kopplade till
            tillståndsplikten.
          </note>
          <note>
            Det är av stor vikt att tillståndsplikt även gäller offentligt
            drivna verksamheter. Jag ska ge ett aktuellt exempel. När det
            gäller boende för ensamkommande flyktingbarn måste privat drivna
            HVB-hem ha tillstånd från Inspektionen för vård och omsorg. Detta
            behöver inte kommunerna ha.
          </note>
          <note>
            Just nu finns ett tusental kommunala HVB-hem och ca 300 privata
            HVB-hem. Vi ser nu hur kommuner startar HVB-hem utan att ställa
            de kvalitetskrav som Ivo , Inspektionen för vård och omsorg, ställer
            på de privata företagen. Det vill säga kommunerna konkurrerar
            med lägre kvalitet.
          </note>
          <note>
            Herr talman! Vårt budskap är tydligt: Vi ställer oss positiva
            till förslag som leder till en verklig förbättring av kvalitet
            i den offentligt finansierade välfärden och som utvecklar valfriheten.
            Lika tydligt kommer vi att fortsätta att i riksdagen avvisa alla
            förslag som förhindrar och försvårar valfrihet och mångfald. Jag
            vill i detta sammanhang också vara tydlig med att regeringen inte
            bara kan vifta bort riksdagens tillkännagivanden. Regeringen behöver
            uppenbarligen påminnas om att den ansvarar inför denna riksdag.
          </note>
          <note>
            Herr talman! Jag ska nu beröra ett helt annat ämne i detta motionsbetänkande.
            Det gäller kommunernas tillsynsverksamhet och de avgifter som
            bekostar denna. Det finns ett antal motioner i denna fråga, och
            jag står själv för två av dessa. Alla motionerna har en sak gemensamt:
            De pekar på att kommunerna alltför ofta tar ut oskäliga tillsynsavgifter
            och att de företag som drabbas av dessa avgifter upplever ett
            stort mått av godtycke.
          </note>
          <note>
            Kommunerna finansierar i dag stora delar av sin tillsynsverksamhet
            genom tillsynsavgifter som man tar ut från näringsidkare i olika
            branscher. Men det finns ingen lagreglering som säger att kommunen
            också måste genomföra tillsynsbesök. I vissa fall har kommuner
            tagit betalt för tillsynsverksamheten utan att ha gjort några
            besök över huvud taget. Detta är inte skäligt. En kommun borde
            inte få ta ut avgifter annat än i samband med att man faktiskt
            också gör ett besök.
          </note>
          <note>
            I grunden är det ett problem i sig med avgiftsfinansiering av
            tillsynsverksamhet. I takt med att kommunerna försöker få resurserna
            att räcka till allt fler mer eller mindre viktiga ändamål ökar
            intresset av att avgiftsbelägga allt fler tjänster eller att höja
            avgifterna för de tjänster som redan är avgiftsbelagda. Skillnaderna
            i avgift mellan olika kommuner kan många gånger vara mycket stora.
          </note>
          <note>
            En form av avgifter som är vanligt förekommande är just avgifter
            för myndighetsutövning i form av tillsyn, till exempel livsmedelstillsyn,
            miljökontroller och liknande. När dessa verksamheter i sin helhet
            avgiftsfinansieras saknas helt incitament för att utveckla effektiviteten
            i verksamheterna, och risken blir uppenbar att många onödiga tillsynsbesök
            görs, just för att man ska kunna ta ut ännu mer avgifter. Tillsynsverksamheten
            kan expandera helt utan invändningar från politiken, eftersom
            allt kan finansieras vid sidan av skatteintäkterna genom uttag
            av högre avgifter. För små näringsidkare kan detta bli mycket
            kostsamt.
          </note>
          <note>
            Ett sätt att angripa detta vore att se över regelverket för avgiftsfinansiering
            av myndighetsutövning så att tillsynsverksamhet i huvudsak bekostas
            skattevägen. I samma ögonblick blir det mycket mer intressant
            för kommunerna att effektivisera verksamheten och att inte göra
            onödiga besök.
          </note>
          <note>
            I betänkandet anförs att Statskontoret överlämnat en rapport
            till regeringen med förslag på en mer effektiv avgiftsfinansiering.
            Man konstaterar i denna rapport att den nuvarande avgiftsmodellen
            brister i både begriplighet och legitimitet.
          </note>
          <note>
            Utskottet skriver i betänkandet att man vill avvakta regeringens
            beredning innan eventuella åtgärder vidtas. Detta är ett sedvanligt
            sätt att hantera enskilda motioner, men jag förutsätter att Statskontorets
            rapport inte bara blir en hyllvärmare på Regeringskansliet utan
            att man verkligen på allvar tar tag i dessa frågor. Det här är
            faktiskt en av de frågor som ständigt nämns när man träffar småföretagare
            och frågar dem vad de främst ser för problem med företagsklimatet.
            Jag tycker att det borde gå att hitta vägar framåt i bred politisk
            enighet i denna fråga.
          </note>
          <note>
            Herr talman! Låt mig av slutningsvis säga några ord om M oderaternas
            två övriga reservationer.
          </note>
          <note>
            Reservation 2 avser förslag i en moderat partimotion , där vi
            lyfter frågan om framtidens kompetensförsörjning i välfärden.
            Vi vill se en kartläggning och sprida goda exempel för att få
            fler äldre och erfarna medarbetare i välfärden att vilja stanna
            kvar längre i sin profession.
          </note>
          <note>
            I dagsläget får vi allt fler signaler både om att färre utbildar
            sig inom vård- och omsorgsyrkena och att många lämnar yrket efter
            en tid för att göra något annat. Pressad arbetssituation, ständiga
            omorganisationer, begränsat medarbetarinflytande, dålig arbetsledning,
            låg lön och ibland orimliga arbetstider med delade turer eller
            deltidstjänster som inte går att leva på är några av de förklaringar
            vi brukar få. Men det handlar också om att man inte ser någon
            möjlighet att göra karriär och att möjligheten till kompetensutveckling
            är begränsad.
          </note>
          <note>
            Moderaterna har genom åren tagit ett antal initiativ för att
            den offentliga sektorn ska bli en bättre arbetsgivare. Bland annat
            har vi uttalat på partistämmor att moderata kommunpolitiker bör
            verka för att fler erbjuds heltidstjänster och att vi minskar
            användningen av delade turer. Lägre skatt för dem med låga inkomster
            är också viktigt, liksom översyn av löneläget för vissa yrkesgrupper.
            Det är också centralt att kommunerna tar frågan om arbetsledning
            och medarbetarinflytande på allvar.
          </note>
          <note>
            Jag vill särskilt tydligt markera att Moderaterna ser medarbetarna
            som välfärdssektorns viktigaste resurs. Det gäller såväl dem som
            arbetar inom offentligt driven verksamhet som de m som finns i
            privata företag eller kooperativ inom välfärdssektorn.
          </note>
          <note>
            I reservation 3, även det från en moderat partimotion, framhålls
            att modern teknik och innovationer kan medföra stora möjligheter
            för såväl brukare som utförare i välfärden. Inte minst i glesbygd
            kan modern teknik förbättra tillgängligheten till välfärdstjänster,
            men det kan också göra att all välfärdsverksamhet blir mer effektiv
            och lättillgänglig.
          </note>
          <note>
            Mot den bakgrunden vill vi moderater se en bättre samverkan mellan
            kommuner, landsting och regioner kring investeringar i it samt
            att det tas fram en nationell strategi för att tillvarata innovationer
            i välfärdens verksamheter.
          </note>
          <note>
            Herr talman! Moderaterna står givetvis bakom sina två reservationer
            i betänkandet, men för tids vinnande yrkar jag endast bifall till
            punkt 1 i utskottets förslag i betänk andet och avslag på reservation
            1.
          </note>
          <note type="speaker">
            Anf. 167 NIKLAS KARLSSON (S) replik:
          </note>
          <note>
            Herr talman! Det blev ett långt anförande, men det är naturligtvis
            så, Jan Ericson, att det hjärtat är fullt av kan man prata om
            väldigt länge. Samtidigt är det i begränsningen mästaren visar
            sig, så du ska få en chans till.
          </note>
          <note>
            Mycket av det Jan Ericson säger kan jag instämma i . Jag tycker
            att det är bra att Moderaterna nu väljer att driva frågan om heltid
            som en rättighet och deltid som en möjlighet och att vi ska avskaffa
            de delade turerna. Där har vi en lång väg att vandra, och både
            Jan Ericson och jag har många partivänner som har en hemläxa att
            göra hemma i kommunerna. Jag delar alltså Jan Ericson s uppfattning
            om att så ska det vara.
          </note>
          <note>
            Däremot blir jag lite nyfiken. Det är tydligt vilka intressen
            vi företräder. I Jan Ericsons anförande hörde vi mycket om villkoren
            för företagen; hur många företag som har startats, vilka förutsättningar
            företagen har och vilka förutsättningar företagen kommer att ha
            i framtiden. Men inte med ett ord nämner Jan Ericson eleverna
            i skolan. Han pratar inte om patienterna i sjukvården eller brukarna
            i omsorgen.
          </note>
          <note>
            Då uppstår frågan om frihet. Om välfärden handlar om frihet och
            frigörelse för människor, att lyckas i livet, att må bättre, att
            få ett gott liv, om man inte pratar om eleverna och patienterna,
            om man bara pratar om företagen, undrar jag vilken frihet Jan
            Ericson pratar om. Frihet för vem?
          </note>
          <note type="speaker">
            Anf. 168 JAN ERICSON (M) replik:
          </note>
          <note>
            Herr talman! Niklas Karlsson har nog inte lyssnat så noga, men
            det kanske var för att anförandet var så pass långt att han somnade
            till lite grann.
          </note>
          <note>
            Jag sa särskilt , riktat som svar till Niklas Karlsson , att
            jag vill vara tydlig med att den svenska modellen med offentligt
            finansierad välfärd är den viktigaste frågan för svenska folket.
            Men den näst viktigaste frågan är faktiskt rätten att själv få
            välja skola, vårdcentral och äldreboende. Det är precis det som
            modellen är för svenska folket, det vill säga att du själv ska
            kunna både välja bort något som inte fungerar och välja något
            som du tror fungerar extra bra.
          </note>
          <note>
            Det kan till exempel vara så att du har ett barn med särskilda
            behov som behöver gå i en speciell skola. Du kanske har en gammal
            sjuk mamma som behöver bo på ett speciellt boende för att hon
            ska må bra. Det är viktigt för oss att kunna välja vårdcentral,
            välja tandläkare eller något annat. Människor uppskattar detta
            – det visar alla mätningar. Det är precis poängen i vad jag säger.
          </note>
          <note>
            Men om det inte finns några alternativ att välja mellan , då
            kan inte människor välja. Om vi slår undan benen på de verksamheter
            som finns i dag och som är populära finns det inte heller något
            att välja mellan. Därför är det viktigt att se helheten. Du måste
            se att de verksamheter som fungerar kan finansieras och att de
            kan utvecklas och investera. Då måste du kunna göra en viss vinst
            på de pengar du satsar i verksamheterna.
          </note>
          <note>
            Det finns ett avkastningskrav på våra kommuner i dag. De ska
            gå med överskott. Men det låter ibland på oppositionen som att
            om man driver verksamheten i privat regi får man inte gå med överskott.
            Det är konstigt.
          </note>
          <note type="speaker">
            Anf. 169 NIKLAS KARLSSON (S) replik:
          </note>
          <note>
            Herr talman! Här blir skillnaden mellan de borgerliga intressena
            och de intressen vi soc ialdemokrater företräder tydlig .
          </note>
          <note>
            Jan Ericson pratar om överskott, och sedan förväxlar han det
            med vinstjakt. Det är inte så att socialdemokratin har sagt att
            man inte ska kunna göra överskott i verksamheten. God ekonomisk
            hushållning är att kommu ­ ner och landsting ska ha ett överskott
            på 2 procent i förhållande till skatte ­ intäkter och generella
            statsbidrag. Vi tycker att det är rimligt därför att det är god
            ekonomi.
          </note>
          <note>
            När vi pratar om en allmännyttig princip är det just fråga om
            att få göra ett visst överskott på verksamheten. Men pengarna
            ska användas till vad de är tänkta för. De ska stanna i verksamheten.
            D et är något annat när avkastningskraven blir 10, 15, 20 upp
            till 25 procent och när vi ser företag dela ut miljarder till
            sina ägare och placera pengarna i skatteparadis.
          </note>
          <note>
            Vi vänder oss mot vinstjakten och de ohemula vinsterna. Detta
            försöker Jan Ericson och Moderaterna dölja bakom ett resonemang
            om företagens rätt att etablera sig och att det bara handlar om
            valfrihet. Det finns ingen i Sveriges riksdag, i den här kammaren,
            som säger att vi inte ska ha valfrihet inom välfärden. Vi säger
            bara att det ska vara en allmännyttig princip som ska styra. De
            ohemula vinsterna är vi inte intresserade av. Vi tycker att de
            pengarna ska användas till just patienterna, brukarna och eleverna.
          </note>
          <note>
            Jan Ericsons och Moderaternas intresse är i första hand att företagen
            ska göra dessa stora vinst er. Förklara och säg som det är!
          </note>
          <note type="speaker">
            Anf. 170 JAN ERICSON (M) replik:
          </note>
          <note>
            Herr talman! Det är precis vad jag gör. Jag säger som det är.
          </note>
          <note>
            Niklas Karlsson säger att det går bra att få 2 procent i överskott.
            Men om ett privat företag får ett överskott på 2 procent är det
            helt plötsligt en ohemul vinst. Det är mycket konstigt.
          </note>
          <note>
            Jag undrar vilka företag som får de 10, 20, 25 procenten i vinster
            i välfärdssektorn som Niklas Karlsson pratar om. Jag har inte
            stött på några sådana. Det ser inte ut så i verkligheten.
          </note>
          <note>
            Jag ska ge ett aktuellt exempel som jag fick ta del av i dag.
            I Farsta har Stockholms stad inrättat ett HVB-hem i ett övergivet
            demensboende. Där har man stoppat in 100 ungdomar i lokalerna
            – jämfört med det normala på ett HVB-hem som är 10 – 15 barn.
            Stockholms stad har samtidigt tvingat barnen att flytta från privata
            mindre HVB-hem som har godkänts av Inspektionen för vård och omsorg
            till detta nya jätteboende i Farsta, som inte är godkänt av Inspektionen
            för vård och omsorg. Ett sådant godkännande behöver inte kommunen
            ha.
          </note>
          <note>
            Motivet är uppenbarligen ekonomiskt , eftersom kommunen får 1
            900 kronor per person och dygn i ersättning för barnen på boendet.
            Om kommunen med hjälp av stordrift sänker kostnaden per plats
            till en lägre sum ­ ma blir det en ren vinst för den röd-grön-rosa
            majoriteten i Stockholm.
          </note>
          <note>
            Det är ett exempel på en kommunal vinstjakt som skulle ha förhindrats
            om Stockholms stad hade varit tvungen att få tillstånd från Ivo
            för sin verksamhet. Det är därför jag menar att det är så oerhört
            viktigt att kräva tillstånd för både offentliga och privata aktörer
            så att vi kan få stopp på den ohemula vinstjakten från den röd-grön-rosa
            majoriteten i Stockholms stad.
          </note>
          <note>
            (Applåder)
          </note>
          <note type="speaker">
            Anf. 171 HÅKAN SVENNELING (V):
          </note>
          <note>
            Herr talman! Den svenska modellen är en världsunik framgång,
            som bland annat bygger på ett högt skatteuttag för att finansiera
            vår gemensamma välfärd. För att den svenska modellen ska upprätthållas
            och tilliten bestå måste vi också kunna försäkra alla som lever
            här att skatterna används på ett effektivt och ändamålsenligt
            sätt. Att skatter avsedda för att finansiera sjukvård, äldreomsorg
            och utbildning i stället går till privata bolags ägares vinster
            kan inte på något sätt anses vara effektivt eller ändamålsenligt.
          </note>
          <note>
            Under hösten och vintern har situationen spetsats till ytterligare
            när många privata aktörer kunnat sko sig på flyktingkrisen genom
            att ge sig in i asylmottagande och starta familjehemsbolag för
            ensamkommande flyktingbarn. Än en gång ser vi hur ett illa utvecklat
            marknadssystem låter privata bolag sko sig på vår gemensamma välfärd.
          </note>
          <note>
            Att tillförsäkra medborgarna att skattepengar går till det de
            är avsedda för och att skattemedlen i huvudsak ska återinvesteras
            är avgörande för att komma bort från de probl em som vinstjakten
            fört med sig, där barn väljs bort, där utbildningsnivå, arbetsvillkor
            och bemanning med mera påverkas negativt. Det är genom att stoppa
            vinstjakten och sätta kvaliteten i fokus inom skola, vård, äldreomsorg,
            flyktingmottagande, men också i fråga om HVB-hem, sfi och missbruksvård,
            som vi kan få den nödvändiga kvalitetshöjning som de borgerliga
            säger sig värna.
          </note>
          <note>
            I dag avger de borgerliga partierna och Sverigedemokraterna tillsammans
            ett tillkännagivande till regeringen. Vad tillkännagivandet innebär
            är inte helt lätt att förstå. Jag försökte lyssna på Jan Ericson,
            men det var inte helt solklart. Jag ska ändå försöka mig på en
            sammanfattning av tillkännagivandet.
          </note>
          <note>
            Min sammanfattning skulle låta som följer: Vi är arga på att
            regeringen har gjort upp vinstöverenskommelsen med Vänsterpartiet
            , eftersom det innebär att våra kompisar, riskkapitalisterna,
            inte längre kan tjäna storkovan på att bedriva skolor och äldreboenden
            med dåliga arbetsvillkor och ibland till och med bara knäckebröd
            till barnen.
          </note>
          <note>
            Särskilt Sverigedemokraterna är tydliga i och med att tillkännagivandet
            för dem bara krävde några trevliga trerättersmiddagar för att
            de skulle byta åsikt i frågan före och efter valet. Man kan väl
            se att SD försöker komma in i de finare salongerna, och då är
            nya vänner i näringslivet alltid ett välkommet tillskott.
          </note>
          <note>
            Sverigedemokraterna är ett helt eget kapitel i dagens debatt.
            Först missar man justeringen för betänkandet. Sedan skickar man
            hela ärendet på ny beredning och ser till att debatten hamnar
            på den här timmen på dygnet i kammaren så att talmannen får jobba
            över, bara för att hjälpa sina kompisar, riskkapitalisterna, att
            få som de vill. Och sedan när det är dags för debatt har man inte
            ens möjlighet att vara här och försvara sin nya kärlek. Troligtvis
            beror det på att man just nu sitter på Operakällaren och käkar
            middag med Timbro.
          </note>
          <note>
            I praktiken kommer tillkännagivandet inte att ha någon betydelse.
            Vänsterpartiet och regeringen är överens om tågordningen i vinstöverenskommelsen.
            Utredningen som tillsatts av regeringen är en fortsättning på
            en överenskommelse mellan oss och regeringen och har som huvuduppdrag
            att titta på olika sätt att få överskott i privata bolag att återinvesteras
            i stället för att tas ut som vinst. Utredningen är på upploppet.
            Ilmar Reepalu, tidigare kommunalråd i Malmö, ska presentera sitt
            betänkande i november i år , varpå en proposition kommer att läggas
            på riksdagens bord under 2017.
          </note>
          <note>
            Vill ni här i riksdagen inte stoppa vinstjakten som incitament
            i välfärden kan ni vänta er en tuff debatt i valrörelsen 2018,
            för åtta av tio svenskar håller med oss i Vänsterpartiet i den
            här frågan.
          </note>
          <note>
            Välfärden har skadats på många plan av att bolag som i första
            hand drivs av vinstintresse har släppts fria att rumstera om i
            vår vård, skola och omsorg. Inte minst har det ökat ojämlikheten.
          </note>
          <note>
            Både inom skolan och vården syns en ökad segregation eftersom
            de privata bolagen överetableras i områden där elever kan få hjälp
            hemma av utbildade föräldrar och där människor är friskare och
            mer välbärgade. Det är lättare att tjäna pengar när man kan ha
            färre lärarledda lektioner och i stället skicka hemuppgifter till
            eleverna som föräldrarna får hjälpa till med, och det är enklare
            att tjäna pengar på förkylningar än på krigstrauman och förslitningsskador.
          </note>
          <note>
            De borgerliga partierna ville ha andra utredningsdirektiv. Det
            är knappast förvånande. Deras huvuduppdrag är ju att kratta för
            marknaden. De har stark tilltro till att det är marknadslösningar
            som driver samhället framåt, och de går med skygglappar och ser
            inte att deras marknadslösningar inom vård, skola och omsorg skapar
            segregation och ökade klyftor.
          </note>
          <note>
            Det är märkligt att de inte ens vill låta regeringen utreda hur
            skattepengar ska kunna komma verksamheten till del och hur eventuella
            vinster ska kunna återinvester as, d etta trots att det är regeringen
            som äger utredningsmakten.
          </note>
          <note>
            Jag tycker att det är en urholkning av demokratin som sker i
            dag och har skett tidigare med de här negativa tillkännagivandena
            i riksdagen. Jag anser att det är en farlig väg för vår demokrati.
            Det är tydligt att det är så väldigt viktigt att möjliggöra fortsatta
            vinstuttag, med alla konsekvenser det får, att borgarna och Sverigedemokraterna
            till och med undergräver grundlagarna. Vad gör de inte för riskkapitalisternas
            skull?
          </note>
          <note>
            Vänsterpartiet är en garant för att överenskommelsen om vinster
            i välfärden inte ska tunnas ut på vägen utan verkligen bli den
            efterlängtade vändning av privatiseringsvågen som många i Sverige
            ser fram emot.
          </note>
          <note>
            Det är få gånger borgerliga företrädare är så ivriga som när
            de försvarar rätten att plocka ut privata vinster ur skattemedel,
            oavsett vilka konsekvenser det får för den svenska modellen eller
            för kvalitet, tillit och effektivitet.
          </note>
          <note>
            Vänsterpartiet kommer att noga bevaka att Välfärdsutredningen
            inte tillåter några kryphål för fortsatt privat vinstjakt i välfärden.
            Vare sig det gäller vårdcentraler, skolor eller äldreboenden ska
            vi vara trygga med att alla i Sverige bemöts rättvist utifrån
            sina behov, inte utifrån de privata bolagens vilja att plocka
            ut vinster.
          </note>
          <note>
            Vänsterpartiet anser att den kommunala välfärden behöver mer
            resurser. Därför driver vi på för 10 miljarder i tillskott till
            välfärden i den budget vi just nu förhandlar om med regeringen.
            Det vore ett välbehövligt tillskott till den kommunala äldreomsorgen
            och skolan.
          </note>
          <note>
            Om vi samtidigt skulle få stopp på vinstjakten i välfärden, ja,
            då skulle det äntligen finnas resurser både för att ge alla barn
            en bra skolgång och för att min farmor ska ha det bra på äldreboendet.
          </note>
          <note>
            Med det, herr talman, yr kar jag bifall till reservation 1.
          </note>
          <note type="speaker">
            Anf. 172 NIKLAS KARLSSON (S) replik:
          </note>
          <note>
            Herr talman! Jag begärde replik eftersom vi nu har hört ett antal
            anföranden som har handlat mycket om synen på vinsterna i välfärden.
          </note>
          <note>
            Det som Håkan Svenneling från Vänsterpartiet anför är helt annor
            ­ lunda än det som vi tidigare har hört från Jan Ericson från
            Moderaterna.
          </note>
          <note>
            Jan Ericson sa i sitt replikskifte med mig att han inte hade
            sett företag inom välfärdssektorn som hade avkastningskrav på
            10, 15 eller 20 procent. Han visste inte var detta fanns utan
            menade att i välfärdssektorn är det 2 procent som gäller, precis
            som för offentlig verksamhet, kommuner och landsting.
          </note>
          <note>
            Jag påstår att det finns företag med krav på 25 procents avkastning.
            Jag vet att SVT Nyheter har gjort reportage om detta. Där citerar
            man Johan Hähnel från Academedia, som säger: ”Våra investerare
            väntar sig en avkastning på 25 procent varje år.” Jag menar att
            Moderaterna har fel. Men om de inte ser de här problemen i välfärden,
            om de inte ser att det finns företag som har de här avkastningskraven
            eller om de försöker blunda för detta, då är det inte konstigt
            att de drar de slutsatser de gör.
          </note>
          <note>
            Nu vill jag fråga Håkan Svenneling och Vänsterpartiet: Vilken
            uppfattning har ni? Ser ni de ohemula vinsterna? Ser ni vinstjakten?
            Eller delar ni den bild som Moderaterna gett uttryck för?
          </note>
          <note type="speaker">
            Anf. 173 HÅKAN SVENNELING (V) replik:
          </note>
          <note>
            Herr talman! Nej, jag delar inte den syn som Moderaterna har
            på vinsterna i välfärden.
          </note>
          <note>
            Jag tycker att ända sedan 19 91, då de borgerliga genomförde
            en del lag ­ ändringar och började skapa de här marknadslösningarna
            i välfärden, har en långsam process pågått där vinstjakten som
            incitament hela tiden har stegrats och stegrats.
          </note>
          <note>
            Från början var det några borgerliga entreprenörer med väldigt
            tydligt fokus på att ändra hur välfärdslogiken funkade i Sverige
            och ändra de politiska systemen. Det var inte så viktigt att göra
            vinst; det viktiga var att ändra systemen och incitamenten. Det
            började i några få kommuner med några få företag, lite fotvård
            och så vidare.
          </note>
          <note>
            Men situationen har förändrats. Under 2000-talet och framför
            allt sedan den borgerliga regeringen tog makten 2006 har vi sett
            hur välfärdsmarknaden har utvecklats till att bli favoritplatsen
            för riskkapitalister i världen.
          </note>
          <note>
            Vi ser att det är effektivt för stora bolag att investera i svensk
            välfärd och säga: Här kan vi som investerare tjäna de största
            pengarna. Det är inte på börsen i någon del av världen, utan det
            är i svensk välfärd som vi vet att det är vinst. Vi vet att det
            är vinst för att det alltid kommer att finnas människor som är
            i behov. Om jag äger ett assistansföretag vet jag att det alltid
            kommer att finnas människor som enligt lagen om stöd och service,
            LSS, kommer att ha rätt till assistans. Det betyder att det offentliga
            alltid kommer att betala mig pengar, och därigenom kommer jag
            att kunna göra en stor vinst.
          </note>
          <note>
            Därför har vi sett ett antal bolag, framför allt de stora bolagen,
            göra enormt stora vinster. Jag tycker att det är en skrämmande
            utveckling vi har sett, framför allt de sista tio åren. Jag vore
            väldigt glad om riksdagen kunde ändra den utvecklingen och gå
            i en annan riktning.
          </note>
          <note>
            Jag tror inte att vore omöjligt ens för en moderat att säga att
            det vore bra om man fick stopp på vinstjakten och att pengarna
            i huvudsak ska återinvesteras i verksamheten. För mig är det en
            ganska grundläggande princip – säger vi som politiker att det
            här är pengar till skolan, då ska de också gå till skolan.
          </note>
          <note type="speaker">
            Anf. 174 NIKLAS KARLSSON (S) replik:
          </note>
          <note>
            Herr talman! Jag uppfattar Håkan Svennelings inlägg som att han
            och Vänsterpartiet delar synen att man i välfärden ska ha någon
            form av allmännyttig princip som styr verksamheten. Man ska tillåta
            överskott, men de ska inte vara ohemula. De gemensamma medel vi
            avsätter till gemensamma angelägenheter ska också användas som
            det är tänkt.
          </note>
          <note type="speaker">
            Anf. 175 HÅKAN SVENNELING (V) replik:
          </note>
          <note>
            Herr talman! Jag tackar Niklas Karlsson för hans fråga och för
            debatten.
          </note>
          <note type="speaker">
            Anf. 176 JAN ERICSON (M) replik:
          </note>
          <note>
            Herr talman! Det dök upp en del frågeställningar under Håkan
            Svennelings anförande.
          </note>
          <note>
            Det låter på Håkan Svenneling som att de här välfärdsbolagen
            vadar i miljarder i vinster, men riktigt så ser det faktiskt inte
            ut.
          </note>
          <note>
            När det gäller till exempel skolsidan vet vi att många av skolbolagen
            har gått med ganska stor förlust de senaste åren snarare än med
            vinst. Det kanske är tur att de har haft vinster tidigare år så
            att de över huvud taget överlever.
          </note>
          <note>
            Det låter också på Håkan Svenneling som att välfärdsföretagen
            är lite som grisen Särimner. Man kan använda de här pengarna till
            nästan hur mycket som helst. Men om man tittar på de faktiska
            vinsterna i de här bolagen ser man att det i genomsnitt bara är
            med några få procent per år som de går med vinst, och det mesta
            av detta återinvesteras. Skulle de stackars pengarna räcka till
            att revolutionera hela välfärdssektorn i Sverige, anställa massor
            av människor, förstärka kommunernas ekonomi och så vidare? Jag
            förstår inte var Håkan Svenneling får tag i alla de här pengarna.
          </note>
          <note>
            Sanningen är ju också att riskkapitalbolagen som Håkan Svenneling
            nämner är stora koncerner som bedriver en väldans massa olika
            sorters verksamhet, däribland i välfärdssektorn. Men det är ofta
            en mindre del. Man kan alltså inte titta på hela koncernen, som
            kanske ägnar sig åt att bygga bilar eller kylskåp eller sälja
            it-tjänster och har en sektion för välfärdstjänster. Man kan inte
            baka ihop alla de vinsterna och säga att det är vinster som görs
            på de gamla och de sjuka, som vänstern gör i sin retorik. Man
            måste faktiskt bryta ned det och se vad välfärden belöper sig
            på, och då ser man att det är ganska lite pengar.
          </note>
          <note>
            Håkan Svenneling utlovar ytterligare 10 miljarder till kommunerna.
            I höstas gav vi dem 10 miljarder. I dag har många kommuner svårt
            att veta vad de ska använda pengarna till; det säger de själva.
            Behöver de 10 miljarder till?
          </note>
          <note type="speaker">
            Anf. 177 HÅKAN SVENNELING (V) replik:
          </note>
          <note>
            Herr talman! Ja, jag skulle våga säga att det vi ser är att kommuner
            och landsting definitivt behöver 10 miljarder till i långsiktigt
            tillskott.
          </note>
          <note>
            Man behöver stärka välfärden på lång sikt för att kunna satsa
            på att anställa fler människor som jobbar inom vår äldreomsorg,
            inom vår skola och inom vår välfärd. Framför allt sjukvård ser
            vi ett stort behov av. Då skulle vi få en bättre välfärd, menar
            jag.
          </note>
          <note>
            Satsar vi på en utbyggd välfärd samtidigt som vi stoppar vinstjakten
            i välfärden tror jag att vi får fram resurser på ett betydligt
            bättre sätt än i dag.
          </note>
          <note>
            Vi ser en skola där skolresultaten sjunker, vi ser en äldreomsorg
            där gamla lämnas ensamma och vi ser en sjukvård som i går med
            förlust i princip över hela landet. Man kan inte erbjuda den vård
            som skulle behövas till alla patienter.
          </note>
          <note>
            Då behöver man ta tag i problemen och faktiskt se dem. Men när
            man hör Jan Ericson undrar man om han har missat all form av medierapportering
            om hur stora koncerner med riskkapital ser till att ta ut stora
            pengar, placera dem i skatteparadis för att undvika att betala
            skatt i Sverige och sedan sälja bolagen vidare och göra stora
            vinster på försäljningen.
          </note>
          <note>
            Det har kanske varit lite sämre under de senaste åren. Det är
            framför allt en sak som har varit väldigt tydlig för skolorna
            , och det är att gymnasieskolan inte längre är lika full med elever.
            Då uppstår det en ökad konkurrens, och det blir en tuffare miljö
            att göra vinster i.
          </note>
          <note>
            Det intressanta är att när man lägger ut allting på riskkapitalbolag
            och företag som har vinstjakt som huvudintresse, då är det inte
            elevers undervisning som står i fokus. Då försöker man inte att
            möta de minskade elevkullarna på bästa sätt, utan då är det konkurrens
            som gäller. Genom att erbjuda dator er i stället för bra undervisning
            för söker man locka till sig elever. D et är det som är vinstjakten
            , och den vill jag ha stopp för.
          </note>
          <note type="speaker">
            Anf. 178 JAN ERICSON (M) replik:
          </note>
          <note>
            Herr talman! Man kan instämma i Håkan Svennelings bild av att
            det finns ganska stora brister både inom äldreomsorg och inom
            skola i många kommuner. Det finns också många kommuner som sköter
            det här ganska bra. I grunden är det ju kommunpolitikernas ansvar
            att prioritera vad man lägger pengarna på.
          </note>
          <note>
            De bästa skolorna finns knappast i de ko mmuner där Vänsterpartiet
            är med och styr, utan det är oftast i alliansstyrda kommuner som
            man har de bästa skolresultaten. Det ligger kanske någonting i
            att man får den skola och den äldreomsorg som man röstar för när
            man går till valurnorna.
          </note>
          <note>
            Jag konstaterar att grisen Särimner lever. Håkan Svenneling tror
            fortfarande att de överskott som man kan göra i välfärdsbolagen
            kan räcka till väldigt mycket förbättringar i kommunerna. Jag
            tvivlar på det. Dessa bolag får ju samma pengar per elev eller
            per patient som kommunens eller landstingets verksamhet får. Det
            är samma pengar per insats, per elev eller per person.
          </note>
          <note>
            Om de riskkapitalbolag som Håkan Svenneling nämner lyckas att
            gå med vinst innebär det inte nödvändigtvis att pengarna blir
            över om kommunen tar tillbaka verksamheten. Då har man ju samma
            kostnad i alla fall , fast man får ingen vinst. Jag är inte så
            säker att det blir några pengar över till kommunen. Det handlar
            om hur man prioriterar och hur kommunerna leder sitt arbete så
            att de lägger pengarna på rätt saker.
          </note>
          <note>
            Sedan konstaterar jag att Håkan Svenneling återigen blandar äpplen
            och päron genom att se riskkapitalbolagen som välfärdsbolag. Men
            många av riskkapitalbolagen är inte välfärdsbolag , utan de ägnar
            sig åt många olika ver ksamheter. Alla är inte seriösa – det kan
            jag skriva under på – men man kan inte säga att de har gjort sina
            vinster bara på välfärden. Det ska vi nu komma åt genom tillsyn
            över och kontroll av dessa bolag.
          </note>
          <note type="speaker">
            Anf. 179 HÅKAN SVENNELING (V) replik:
          </note>
          <note>
            Herr talman! När den borgerliga regeringen satt vid makten valde
            man att inte räkna upp stödet som kommunerna får enligt den kommunala
            utjämningen. Det kallas statsstödet. Varje år skulle stödet vara
            detsamma som det hade varit året innan. Det betyder att man långsamt
            urgröpte välfärden i kommuner och landsting. Man gav hela tiden
            samma pengar, men det blev ju mindre pengar i och med att värdet
            på pengarna sjönk.
          </note>
          <note>
            Samtidigt sänkte man skatten med 140 miljarder kronor. Det gjorde
            att man hade mindre pengar att använda för satsningar, mindre
            pengar att fördela till vår gemensamma välfärd. Det är någonting
            som vi behöver ändra på.
          </note>
          <note>
            Vi behöver en annan ekonomisk politik som ser ut på ett annat
            sätt. Vi behöver värna vår välfärd mer i kommuner och landsting.
            Därför behöver vi från statligt håll som rikspolitiker ta vårt
            ansvar att se till att kommunerna har förutsättningar att bedriva
            välfärden.
          </note>
          <note>
            Jan Ericson tror att det beror på att hans kollegor i allianskommuner
            att det går lite bättre där. Jag menar att det här är en del av
            den segregation som vi nu ser. I kommuner där många röstar på
            Alliansen är man lite mer välbärgad. Man har välutbildade föräldrar
            och mår lite bättre. Därför finns också större möjligheter att
            se till att ens barn gör bra ifrån sig i skolan.
          </note>
          <note>
            Jag ser detta väldigt tydligt i min egen hemkommun, Karlstad.
            Det är en stor kommun som är ganska välmående, men i den lilla
            kranskommunen Hammarö, som ligger utanför Karlstad, är villorna
            lite dyrare. Det krävs lite mer pengar på kontot för att du ska
            ha råd att bo där. Där är skolan bättre, och det beror inte på
            att skolan i sig är bättre. Skolresultaten är bättre, men inte
            skolan. Det beror på att föräldrarna har större förutsättningar
            att ge sina barn stöd i deras utbildning.
          </note>
          <note>
            Det är inte ett sådant samhälle som jag vill ha. Jag vill ha
            ett Sverige som håller ihop, ett Sverige där klyftorna och skillnaderna
            minskar. Då behövs det tydlig offentlig styrning och inte hålla
            på med en vinstjakt i välfärden som vi gör i dag.
          </note>
          <note type="speaker">
            Anf. 180 PETER HELANDER (C):
          </note>
          <note>
            Herr talman! Det är en ynnest att få vara sist på talarlistan
            denna kväll. Vi får se om debatten fortsätter en liten stund till.
          </note>
          <note>
            Vi som är politiker i kommuner och i riks dagen har en stor makt
            efter ­ som vi beslutar om hur medborgarnas inbetalda skatter
            ska användas. En av de största utgiftsposterna är välfärdstjänster
            av olika slag.
          </note>
          <note>
            Vård, skola och omsorg betalas med skattepengar, men det betyder
            inte att staten behöver utföra dessa tjänster. Det kan lika gärna
            privata företag och ideella organisationer göra.
          </note>
          <note>
            Det var inte bättre förr, vilket man kan få intrycket av från
            en del debattörer. Inom vården har det blivit mycket bättre än
            förr. Med fler val är det du som patient eller brukare, och inte
            politiker och systemet, som styr över vilken vård du ska ha. Att
            fler val möjligheter för medborgarna dessutom ger högre löner
            och en bättre arbetsmiljö för de m som jobbar inom vården är en
            bonus.
          </note>
          <note>
            Regeringen tillsatte för drygt ett år sedan en utredning för
            att reglera valfriheten i välfärdssektorn. Det var en utredning
            vars huvudsakliga syfte var att begränsa valfriheten för svenska
            folket genom att göra det omöjligt för privata utförare att tillhandahålla
            välfärdstjänster.
          </note>
          <note>
            Vi har alla tagit del av exempel där privata utförare inte har
            lyckats ta det ansvar som det för med sig att vara verksam inom
            välfärdssektorn. Att det behövs re glering är uppenbart. Alliansen
            tillsatte 2012 en särskild utredare med uppdrag att utreda vilka
            möjliga krav, utöver redan befintliga, som kan och bör ställas
            på dem som äger och driver företag inom välfärdssektorn. Men det
            är en stor skillnad på att reglera en marknad så att den fungerar
            bättre för såväl brukare som utförare, vilket är det som Centerpartiet
            och Alliansen vill, jämfört med regeringens uppdrag åt en utredare
            att hitta vägar för att sätta stopp för privat utförd välfärdsverksamhet
            och därmed för mångfald och valfrihet.
          </note>
          <note>
            För mig är det viktigt att all verksamhet ska drivas med kloka
            och tydliga kriterier och kontinuerlig uppföljning, oavsett om
            den är kommunal, regional, statlig eller privat.
          </note>
          <note>
            Jag, som alla andra i den här salen just nu, är uppvuxen under
            ett socialdemokratiskt styre i Sverige där märkligt få människor
            ifrågasatte att stat, landsting och kommuner var de enda som kunde
            erbjuda vård och omsorg.
          </note>
          <note>
            Numera kan även företag och ideella organisationer driva verksamhe
            ­ ter inom vård och omsorg. I många socialdemokratiskt styrda
            kommuner och landsting har man förstått att det svenska folket
            inte accepterar att det bara finns en vara på hyllan. I dag vill
            människor kunna välja och välja bort. Tyvärr finns det fortfarande
            för många röda bastioner i Sverige som inte vill att deras invånare
            ska få tillgång till mångfald och valfrihet.
          </note>
          <note>
            Vi i Centerpartiet vill se ännu fler aktörer och ännu mer konkurrens.
            Då kan vi förbättra tillgängligheten och kvaliteten.
          </note>
          <note>
            De rödgröna partierna ropade under hela valrörelsen högt att
            vinster som bygger på offentliga medel måste bort. Det är anmärkningsvärt
            att om detta är problemet så är sjukvården ett av de sista områdena
            som borde kritiseras. För sjukvården är inte den bransch som får
            mest skattepengar. Mest skattepengar går till byggbranschen, följt
            av it och läkemedel. Byggbranschen får mer skattepengar än privat
            vård, skola och omsorg ihop. Och it-branschen får mer skattepengar
            än hela den privata sjukvårdsbranschen. Från den rödgröna sidan
            verkar det vara helt i sin ordning att göra stora vinster på att
            bygga ett sjukhus, men det är inte okej att göra en vinst på att
            driva sjukhuset.
          </note>
          <note>
            Vill man ha valfrihet och mångfald för medborgarna måste det
            finnas flera olika utförare som får göra vinst för att överleva
            och kunna utveckla verksamheten. Detta vill uppenbarligen inte
            regeringen se.
          </note>
          <note>
            Herr talman! Den viktigaste kommunala frågan är resurser, resurser
            såväl i form av personer som av skattemedel. För att skapa tillväxt
            i våra kommuner är det såklart helt avgörande att skattebasen
            utvecklas positivt. Utan resurser kan vi inte förverkliga folkviljan.
          </note>
          <note>
            Under Alliansens sista år i regeringsställning var det all-time-high
            för de kommunala skatteintäkterna. För år 2015 ser det ut att
            bli ännu högre. Att skatteintäkterna ökar för varje år är ingen
            naturlag. Det kräver politiska reformer som sätter resursskapandet
            högst på den politiska dagordningen.
          </note>
          <note>
            Hur skapas då skatteintäkter? Regeringen verkar tro att det sker
            genom att man höjer skatterna, medan Centerpartiet och Alliansen
            tror att de totala skatteintäkterna ökar genom att man skapar
            förutsättningar för tillväxt.
          </note>
          <note>
            Jag kan konstatera att det blev mycket bättre för företagare
            under alliansregeringen. Vi hann inte med allt vi ville, och det
            finns alltid saker som kunde ha gjorts bättre. Men jag delar den
            oro som Sveriges företagare känner för den sittande regeringen.
            Det är företagen som kan skapa jobben som ger oss morgondagens
            välfärdsresurser.
          </note>
          <note>
            Vi vet alla vad som händer i framför allt mindre kommuner, landsbygdskommuner,
            när jobben försvinner. Snabbt kan en ond spiral starta som riskerar
            att leda till utflyttning och försämrade skatteintäkter. Det finns
            studier som visar att det om 20 år kommer att vara över 200 kommuner
            som har en försörjningsbörda där varje person ska försörja sig
            själv och mer än en person till. Detta gap kan inte fyllas med
            höjda skatter.
          </note>
          <note>
            För kommunernas ekonomi är det avgörande att vi har effektiva
            offentliga tjänster och att mer skatteintäkter genereras genom
            att fler arbetar. Jag tvivlar inte på vare sig önskan eller viljan
            hos den samlade riksdagen. Vi vill alla ha mer resurser för att
            satsa på välfärd, tillväxt och jobb. Men jag tvivlar på att regeringen
            har den förmåga som behövs för att kunna genomföra de reformer
            som i sin tur genererar de resurser som vi behöver till välfärden.
          </note>
          <note>
            Herr talman! För en till två generationer sedan följde svenska
            folket de dekret som den socialdemokratiska sociala ingenjörskonsten
            formulerade. Få ifrågasatte den rådande sanningen. J ag, som har
            gått i skolan på 70 ‑ talet, fick i stället lära mig att ifrågasätta
            allt och stå på egna ben. Det är ödets ironi att den skola som
            Socialdemokraterna formulerade har skapat en svensk befolkning
            som enligt den världsomfattande studien World Values Survey är
            extrem. Vi ligger längst ute i det yttersta hörnet. Genom den
            socialdemokratiska skolan, där alla lärde sig att ifrågasätta
            allt och inte tro på någon, har vi fått en sådan befolkning. Den
            svenska befolkningen har blivit individualister, vilket man inte
            ska förväxla med egoister. Vi tror inte på någon. Vi tror inte
            på auktoriteter.
          </note>
          <note>
            Detta måste man förhålla sig till, oavsett vilken politisk färg
            man har. Att backa in i framtiden , som Socialdemokraterna vill
            , är inget som sven ­ ska folket vill . Socialdemokraternas tondövhet
            och längtan tillbaka till en svunnen tid kommer att drabba dem
            själva. Individens v alfrihet har kommit till Sverige för att
            stanna för evigt.
          </note>
          <note>
            Jag yrkar bifall till förslaget i betänkandet i dess helhet.
          </note>
          <note type="speaker">
            Anf. 181 NIKLAS KARLSSON (S) replik:
          </note>
          <note>
            Herr talman! Jag ska erkänna att jag först inte hade tänkt ta
            replik, men jag gjorde det ändå när jag hörde Peter Helanders
            höga tonläge. Peter är ganska ny i riksdagen. Jag är också ny,
            men Peter är ännu lite nyare. Han efterträdde Anders Ahlgren,
            som jag tidigare haft en del debatter med i den här kammaren.
            Jag ska inte säga att vi var överens om allt, men han var en hedersman,
            och han hade många kloka synpunkter. Just i de kommunala frågorna
            var vi många gånger överens. Trots det höga tonläget hoppas jag
            att Peter Helander från Centerpartiet och jag också kan bli överens
            i en del frågor.
          </note>
          <note>
            När jag hör det här anförandet känner jag att jag måste få säga
            någonting. Peter Helander framställer det som att socialdemokratin
            tycker att allting var bättre förr. Det är inte sant. Däremot
            säger vi att det inte är bäst just nu. Vi har en politik för att
            utveckla, förbättra och förändra. Det handlar inte om att ”backa
            in i framtiden”.
          </note>
          <note>
            Vi har inte sagt att vi är emot valfrihet, tvärtom. I början
            av 90-talet var vi med och genomförde möjligheten att välja skola,
            vård och omsorg. Vi värnar den friheten. Vi vill inte sätta stopp
            för privata alternativ i välfärden. Det har vi aldrig velat göra.
            Däremot säger vi att vi inte tycker att det är okej att man har
            så stora övervinster i välfärden. Vi tycker att välfärden ska
            styras av en princip som bygger på allmännyttiga villkor, det
            vill säga att de resurser vi gemensamt avsätter till gemensamma
            angelägenheter ska användas till just detta.
          </note>
          <note>
            När jag hör de borgerliga företrädarna förstår jag att de inte
            vill lyssna på detta. Eller så lyssnar de på det men struntar
            i det av rent politisk-taktiska eller retoriska skäl. Det får
            Peter Helander själv svara för, jag vet inte.
          </note>
          <note>
            Men svara mig på frågan, Peter Helander: Tycker du och Centerpartiet
            att det är okej att vi har en välfärd utan några som helst vinstbegränsningar,
            att resurserna inte används till det de är tänkta till och att
            man har en avkastning på 10–15–20 procent?
          </note>
          <note type="speaker">
            Anf. 182 PETER HELANDER (C) replik:
          </note>
          <note>
            Herr talman! Jag tackar Niklas Karlsson för den frågan. Jag uppfattade
            det som att de direktiv ni gav till Ilmar Reepalu med stöd av
            Vänsterpartiet och Miljöpartiet handlade om att begränsa välfärdsvinsterna
            skarpt, men det kanske Niklas Karlsson kan säga mer om själv.
            Sedan har ni luckrat upp skrivningen lite grann, vilket vi är
            tacksamma för, men ni har inte kommit ända fram.
          </note>
          <note>
            När det gäller stora övervinster skulle jag vilja säga att jag
            inte heller tycker att pengar ska försvinna till skatteparadis.
            Det är jag helt övertygad om att nästan ingen i riksdagen tycker.
          </note>
          <note>
            Men om det kostar 1 miljon att driva en välfärdsverksamhet och
            man lämnar över den till en privat utförare som levererar samma
            eller högre kvalitet till en kostnad av 800 000 och gör 200 000
            kronor i vinst, var är då felet? Om den offentliga verksamheten
            kostar 1 miljon kanske den inte är tillräckligt effektiv. Vem
            ska vi skylla på då? Är det så att den offentliga verksamheten
            alltid är den som ger mest för pengarna?
          </note>
          <note>
            Vinster i välfärdssektorn uppstår på grund av att vi har betalat
            för mycket pengar för en verksamhet som vi tror har en viss kostnad.
            Antagligen har vi lagt den nivån beroende på vad vi själva har
            för kostnad i den offentliga verksamheten. Självklart ska pengarna
            användas till det som vi vill, men vi måste vara duktiga på att
            ställa krav och följa upp.
          </note>
          <note type="speaker">
            Anf. 183 NIKLAS KARLSSON (S) replik:
          </note>
          <note>
            Herr talman! Det var intressant att höra denna replik från Peter
            Helander och Centerpartiet. Nu är det inte samma höga tonläge.
            Lyssnar man riktigt noga hör man att det egentligen är någonting
            annat Peter Helander säger i repliken än i huvudanförandet. Ska
            någon lyssna på den här debatten är det bäst att lyssna på replikskiftet.
            Jag tycker att Peter Helander hamnade mer rätt nu.
          </note>
          <note>
            Det är inte så att de direktiv som regeringen lämnade till Välfärdsutredningen
            handlade om att man skulle ta bort vinsterna eller att man kraftigt
            skulle begränsa dem. Det var 32 direktiv. De handlade om att man
            skulle stärka kvaliteten och likvärdigheten. Man sa också att
            det är rimligt med överskott i verksamheten. Så fungerar all verksamhet,
            också kommunal och offentlig verksamhet. 2 procent är det rättesnöre
            vi har för offentlig verksamhet i kommuner och landsting, just
            för att vi ska ha en god ekonomisk hushållning. Vi har en allmännyttig
            princip som har gällt på bostadsmarknaden under väldigt många
            år. Där har man begränsat vinstuttaget för de allmännyttiga bostadsbolagen.
            De har tillåtits göra överskott, men inte ohemula vinster.
          </note>
          <note>
            Nu hör jag Centerpartiet och Peter Helander säga att det nog
            ändå inte är rimligt att man har övervinster i välfärden och delar
            ut pengar som placeras i skatteparadis. Skönt! Säg det igen! Vi
            är helt överens. Och om vi har en intellektuell och ödmjuk inställning
            – båda två naturligtvis – tror jag faktiskt att vi har förutsättningar
            att bli överens och också göra någonting bra av detta.
          </note>
          <note>
            Låt mig avsluta med att säga något om produktivitet. Om det visar
            sig att alternativa utförare, som privata företag, kooperativ
            och stiftelser, kan utföra verksamheten med samma kvalitet för
            mindre pengar är det alldeles utmärkt. Den offentliga välfärden
            måste också syssla med ökad produktivitet. Det är som den gamle
            socialministern Gustav Möller sa: Varje ineffektivt använd skattekrona
            är en stöld från de fattiga.
          </note>
          <note type="speaker">
            Anf. 184 PETER HELANDER (C) replik:
          </note>
          <note>
            Herr talman! Jag kan hålla med om det. Pengar måste användas
            effektivt. Därför är det märkligt att vi ska stifta en lag här
            i riksdagen som begränsar företags möjlighet att göra vinst. Om
            ett företag kan driva en verksamhet för 700 000 som det kostar
            1 miljon att driva för det offentliga, hur ska vi då reglera det?
            Er verksamhet måste kosta minst 900 000, så ni får köpa lite mer
            möbler och fixa så att ni inte går med så mycket i vinst! Är det
            så vi ska säga?
          </note>
          <note>
            Hur ska man reglera det här?
          </note>
          <note>
            Ni är inne på fel sätt att möta problemet. Vi måste bli duktiga
            på att upphandla verksamheten, ställa krav och följa upp att vi
            använder pengar ­ na på rätt sätt. Att gå in och begränsa företagens
            möjligheter att tjäna peng ­ ar blir ett ineffektivt sätt.
          </note>
          <note>
            Jag kan hålla med om, som Niklas Karlsson sa tidigare, att företagen
            inom välfärdssektorn inte är något självändamål. Vi vill ha företag
            inom välfärdssektorn för att medborgarna ska få det bättre. Vi
            tror ju på det. Men jag är inte helt säker på att Socialdemokraterna
            och deras stödpartier tycker likadant. I alla fall lät det inte
            så i ett replikskifte alldeles nyligen. Man måste se till att
            pengarna används rätt. Men att gå in och begränsa företagen och
            bara bedriva det här i statlig verksamhet är inget som jag tror
            på.
          </note>
          <note type="speaker">
            Anf. 185 HÅKAN SVENNELING (V) replik:
          </note>
          <note>
            Herr talman! Tack, Peter Helander, för ett intressant inlägg!
          </note>
          <note>
            Det dök upp många tankar i huvudet när jag hörde Peters inlägg.
            Framför allt funderade jag kring hur det blir fler anställda när
            företaget blir privat, för Peter var orolig för att det inte skulle
            finnas jobb på landsbygden. Det man ser i välfärden är att det
            är färre som är anställda i privata välfärdsbolag än i de offentliga
            och att det är ett sätt att göra vinst att minska sin bemanning.
          </note>
          <note>
            Det som jag vill vara tydlig med här är att vi tycker att det
            ska finnas flera typer av utförare, men att det handlar om att
            återinvestera eventuell vinst och framför allt att vinstjakten
            som incitament ska få ett slut.
          </note>
          <note>
            Peter sa också något väldigt intressant i sitt inlägg. Han sa:
            Att det behövs mer reglering är uppenbart. Då tänkte jag glida
            in på en ganska konstitutionell fråga. Om det behövs reglering,
            är det då inte bättre att regeringen utreder vilken reglering
            som behövs och presenterar förslaget för riksdagen och att vi
            utifrån det sedan får säga ja eller nej?
          </note>
          <note>
            Nu går Centerpartiet och övriga Alliansen tillsammans Sverigedemokraterna
            in på en väg där man säger: Nej, vi vill att man ska utreda det
            på det här sättet. Alliansen har själv suttit vid makten i åtta
            år och då inte hunnit med allting som man ville men ändå sett
            vart det har varit på väg – att vinstjakten har tagit över som
            incitament i välfärden är tydligt. Ändå gjorde man ett negativt
            tillkännagivande förra året där man sa i vilken riktning man ville
            att utredningen skulle gå. Men man är inte ens nöjd med det, utan
            man gör också ett tillkännagivande i år. Då är jag lite orolig
            för vart vi är på väg. När ska regeringen få utreda förslag utan
            att riksdagens borgerliga majoritet lägger sig i och talar om
            i vilken riktning man ska gå? Är det inte bättre att regeringen
            får utreda hur vinstjakten ska se ut än att vi hela tiden lägger
            oss i och petar från riksdagens sida?
          </note>
          <note type="speaker">
            Anf. 186 PETER HELANDER (C) replik:
          </note>
          <note>
            Herr talman! Tack, Håkan Svenneling!
          </note>
          <note>
            Jag är glad att du säger att det ska finnas fler utförare, för
            det var inte riktigt det jag hörde från talarstolen nyss och som
            jag uppfattade som ett mycket vänsterinspirerat , socialistiskt
            tal, vilket jag som kommunalråd i en kommun sällan hör. Men jag
            är glad att få komma hit till riksdagen och få höra riktiga vänstertal.
            Det är trevligt att kunna delta i en sådan debatt.
          </note>
          <note>
            När det gäller att göra vinst på att minska bemanningen kommer
            vi återigen till frågan om hur kommuner och landsting ställer
            krav i sina upphandlingar. Vi bestämmer ju vad vi vill ha levererat
            av en utförare. Det är på så sätt vi ska styra.
          </note>
          <note>
            Om det är så att man kan leverera en bra verksamhet, bättre än
            den kommunala verksamheten, genom att ha färre anställda och de
            anställda har bra arbetsvillkor, då är det ju vi som gör fel i
            det offentliga. Det är då vi slösar bort skattepengar och inte
            använder dem på ett optimalt sätt. Men den kontrollen har vi aldrig.
            Vi behöver privata utförare också för att kunna jämföra med den
            offentliga verksamheten.
          </note>
          <note>
            Du sa i ditt anförande att det inte är demokratiskt att en majoritet
            i riksdagen uttrycker sin åsikt. Då undrar jag: Är det verkligen
            Vänsterpartiets inställning att vad riksdagen tycker är inte demokratiskt?
            Är det Vänsterpartiets hållning till demokrati?
          </note>
          <note type="speaker">
            Anf. 187 HÅKAN SVENNELING (V) replik:
          </note>
          <note>
            Herr talman! Jag börjar med den sista funderingen: Vad är demokrati
            i riksdagen? Demokrati i riksdagen är när man fattar beslut som
            innebär att man till exempel antar en budget eller stiftar en
            ny lag. Men frågan är om det alltid är så att riksdagen ska besluta
            exakt vad regeringen ska göra.
          </note>
          <note>
            Enligt grundlagen har regeringen makten att utreda och komma
            med förslag. Du och jag har rätten att väcka motioner, men vi
            har ju inte rätten att skriva en ny lagtext och lägga den på riksdagens
            bord, utan det är något som regeringen har rätten till.
          </note>
          <note>
            Jag tror att det är viktigt att se att välfärden ser lite olika
            ut, men att det är viktigt att ta bort vinstjakten som incitament
            i välfärden generellt. Därför tycker jag att det är viktigt att
            den här utredningen kommer till viktiga och bra slutsatser och
            att vi får en proposition på riksdagens bord som vi kan debattera
            och ta ställning till, så att vi kan få ett stopp på vinstjakten
            i välfärden.
          </note>
          <note>
            I går hade vi besök av en organisation som heter STIL på Vänsterpartiets
            gruppmöte. Det är en organisation som jobbar för personlig assistans
            och som såg till att vi fick en lagstiftning som heter l agen
            om stöd och service, LSS, som infördes i början på 90-talet. De
            var tydliga med att de inte är emot vare sig privata eller offentliga
            utförare. För dem är det viktigaste att de får en bra och personlig
            service, att de får rätten till sitt eget liv, att de som medborgare
            ska kunna engagera sig i partier eller förening ­ ar, ha möjlighet
            att utvecklas som personer och kunna leva jämställda liv.
          </note>
          <note>
            Det blir så tydligt att när man har vinstjakten som incitament
            betyder det att människor inte får den service som de vill ha.
            Då tummar man lite på den personliga servicen, på utflykten som
            de vill göra. Man pressar de anställda som blir färre och får
            färre timmar. Det blir hela tiden en jakt efter timmar och minuter.
            Det är det som vinstjakten har lett till i välfärden.
          </note>
          <note type="speaker">
            Anf. 188 PETER HELANDER (C) replik:
          </note>
          <note>
            Herr talman! Om vi ska prata vinstjakt i välfärden så är finessen
            med att ha flera utförare, mångfald, att om du inte är nöjd som
            brukare, patient eller äldre så väljer du ett nytt företag. Du
            väljer någon annan som du är nöjd med. När Håkan Svenneling beskriver
            det låter det som att det bara blir allt sämre, att de som använder
            tjänsterna bara får lida för det och att personalen råkar ut.
            Men hela vitsen med mångfald är ju att du ska kunna välja vart
            du ska gå för att få dina tjänster utförda. Det är det som är
            hela vitsen med mångfald.
          </note>
          <note>
            Håkan Svenneling hade ett vänsterpatos i sitt anförande, och
            jag uppskattar patos. Men det lät i alla fall inte som att han
            vurmade för mångfald och valfrihet. Det lät mer som att det var
            bättre förr när staten organiserade allting och vi medborgare
            inte ens ifrågasatte att staten gjorde allting.
          </note>
          <note>
            I dag har vi kommit till en ny punkt i Sverige där vi alla uppskattar
            valfriheten, även om det är lite jobbigt att välja elbolag ibland.
            Men vi uppskattar att vi kan välja och välja bort. Vi kan också
            välja att inte välja.
          </note>
          <note>
            Detta är något som jag tror att medborgarna vill, så jag säger
            återigen att valfriheten har kommit för att stanna i Sverige.
            Och vi behöver många utförare för att kunna ha en valfrihet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 mars.)
          </note>
          <note>
            § 15 Bordläggning
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2015/16:115 Verksamheten i Europeiska unionen under 2015
          </note>
          <note>
            Redogörelse
          </note>
          <note>
            2015/16:OSSE1 Från Sveriges delegation vid OSSE:s parlamentariska
            församling
          </note>
          <note>
            EU-dokument
          </note>
          <note>
            KOM(2016) 128 Förslag till Europaparlamentets och rådets direktiv
            om ändring av Europaparlamentets och rådets direktiv 96/71/EG
            av den 16 december 1996 om utstationering av arbetstagare i samband
            med tillhandahållande av tjänster
          </note>
          <note>
            § 16 Beslut om förlängd motionstid
          </note>
          <note>
            Kammaren biföll talmannens förslag att motionstiden för prop.
            2015/16:132 Mer film till fler – en sammanhållen filmpolitik skulle
            förlängas till onsdagen den 6 april .
          </note>
          <note>
            § 17 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 15 mars
          </note>
          <note>
            2015/16:490 En mer jämställd asylpolitik
          </note>
          <note>
            av Fredrik Schulte (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:491 Giftiga kemikalier från brandskum i dricksvatten
          </note>
          <note>
            av Kristina Yngwe (C)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:492 Sämre ekonomi för ålderspensionärer
          </note>
          <note>
            av Lars-Arne Staxäng (M)
          </note>
          <note>
            till finansminister Magdalena Andersson (S)
          </note>
          <note>
            2015/16:493 Ettåriga uppehållstillstånd
          </note>
          <note>
            av Fredrik Malm (L)
          </note>
          <note>
            till arbetsmarknadsminister Ylva Johansson (S)
          </note>
          <note>
            § 18 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 15 mars
          </note>
          <note>
            2015/16:980 Biståndet till Afghanistan
          </note>
          <note>
            av Boriana Åberg (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:981 Översynen av tobakslagen
          </note>
          <note>
            av Jesper Skalberg Karlsson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:982 Befrielse från bränsleskatt
          </note>
          <note>
            av Per Lodenius (C)
          </note>
          <note>
            till finansminister Magdalena Andersson (S)
          </note>
          <note>
            2015/16:983 Pengar till nya företag i Skåneregionen
          </note>
          <note>
            av Annika Qarlsson (C)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:984 Irans behandling av politiska fångar
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2015/16:985 Vårrapsodling
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:986 Kollektivavtal och den svenska modellen
          </note>
          <note>
            av Maria Malmer Stenergard (M)
          </note>
          <note>
            till statsrådet Ardalan Shekarabi (S)
          </note>
          <note>
            § 19 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 15 mars
          </note>
          <note>
            2015/16:913 Torka och hunger i Somaliland
          </note>
          <note>
            av Hans Linde (V)
          </note>
          <note>
            till statsrådet Isabella Lövin (MP)
          </note>
          <note>
            2015/16:905 Ett nationellt antidopningsinstitut
          </note>
          <note>
            av Saila Quicklund (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:906 Dalabanans framtid
          </note>
          <note>
            av Solveig Zander (C)
          </note>
          <note>
            till statsrådet Anna Johansson (S)
          </note>
          <note>
            2015/16:909 Snuset och livsmedelslagen
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:912 Snus som livsmedel
          </note>
          <note>
            av Åsa Coenraads (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:924 Id-kontrollernas effekt på resandet mellan Ystad
            och Bornholm
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            2015/16:921 Normkritisk verksamhet
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:929 Anslag till underhåll av järnvägssträckan Boden–Bastuträsk
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2015/16:928 Sjöfartsstödet
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            2015/16:927 Delaktighet i vården
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:934 Hjälp till flyktingar som är fast vid den jordanska
            gränsen
          </note>
          <note>
            av Sofia Damm (KD)
          </note>
          <note>
            till statsrådet Isabella Lövin (MP)
          </note>
          <note>
            2015/16:939 Legitimation för kuratorer
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:942 Lokförarlicens
          </note>
          <note>
            av Jimmy Ståhl (SD)
          </note>
          <note>
            till statsrådet Anna Johansson (S)
          </note>
          <note>
            2015/16:936 Resandeströmmar mellan Sverige och Danmark
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            2015/16:944 Upprustning av Ostkustbanan
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2015/16:951 Förebyggande åtgärder mot ökat spelberoende
          </note>
          <note>
            av Amir Adan (M)
          </note>
          <note>
            till statsrådet Gabriel Wikström (S)
          </note>
          <note>
            § 20 Kammaren åtskildes kl. 20.19 .
          </note>
          <note>
            Förhandlingarna leddes
          </note>
          <note>
            av talmannen från sammanträdets början till och med § 5 anf.
            34 (delvis),
          </note>
          <note>
            av förste vice talmannen därefter till och med § 5 anf. 62 (delvis),
          </note>
          <note>
            av andre vice talmannen därefter till och med § 7 anf. 94 (delvis),
          </note>
          <note>
            av talmannen därefter till och med § 11 anf. 123 (delvis),
          </note>
          <note>
            av andre vice talmannen därefter till och med § 12 anf. 160 (delvis)
            och
          </note>
          <note>
            av talmannen därefter till sammanträdets slut.
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Aktuell debatt om vägen in på arbetsmarknaden
          </note>
          <note>
            Anf. 1 JAN BJÖRKLUND (L)
          </note>
          <note>
            Anf. 2 Statsminister STEFAN LÖFVEN (S)
          </note>
          <note>
            Anf. 3 ANNA KINBERG BATRA (M)
          </note>
          <note>
            Anf. 4 JIMMIE ÅKESSON (SD)
          </note>
          <note>
            Anf. 5 MARIA FERM (MP)
          </note>
          <note>
            Anf. 6 ANDERS W JONSSON (C)
          </note>
          <note>
            Anf. 7 JONAS SJÖSTEDT (V)
          </note>
          <note>
            Anf. 8 JAN BJÖRKLUND (L)
          </note>
          <note>
            Anf. 9 JAKOB FORSSMED (KD)
          </note>
          <note>
            Anf. 10 Statsminister STEFAN LÖFVEN (S)
          </note>
          <note>
            Anf. 11 ANNA KINBERG BATRA (M)
          </note>
          <note>
            Anf. 12 JIMMIE ÅKESSON (SD)
          </note>
          <note>
            Anf. 13 MARIA FERM (MP)
          </note>
          <note>
            Anf. 14 ANDERS W JONSSON (C)
          </note>
          <note>
            Anf. 15 JONAS SJÖSTEDT (V)
          </note>
          <note>
            Anf. 16 JAN BJÖRKLUND (L)
          </note>
          <note>
            Anf. 17 JAKOB FORSSMED (KD)
          </note>
          <note>
            Anf. 18 Statsminister STEFAN LÖFVEN (S)
          </note>
          <note>
            Anf. 19 ANNA KINBERG BATRA (M)
          </note>
          <note>
            Anf. 20 JIMMIE ÅKESSON (SD)
          </note>
          <note>
            Anf. 21 MARIA FERM (MP)
          </note>
          <note>
            Anf. 22 ANDERS W JONSSON (C)
          </note>
          <note>
            Anf. 23 JONAS SJÖSTEDT (V)
          </note>
          <note>
            Anf. 24 JAN BJÖRKLUND (L)
          </note>
          <note>
            Anf. 25 JAKOB FORSSMED (KD)
          </note>
          <note>
            Anf. 26 Statsminister STEFAN LÖFVEN (S)
          </note>
          <note>
            § 2 Ärenden för hänvisning till utskott
          </note>
          <note>
            § 3 Ärenden för bordläggning
          </note>
          <note>
            § 4 Genomförande av mätinstrumentdirektivet och direktivet om
            icke-automatiska vågar
          </note>
          <note>
            Näringsutskottets betänkande 2015/16:NU11
          </note>
          <note>
            (Beslut fattades under § 10.)
          </note>
          <note>
            § 5 Integration
          </note>
          <note>
            Arbetsmarknadsutskottets betänkande 2015/16:AU6
          </note>
          <note>
            Anf. 27 HANIF BALI (M)
          </note>
          <note>
            Anf. 28 PAULA BIELER (SD)
          </note>
          <note>
            Anf. 29 HANIF BALI (M) replik
          </note>
          <note>
            Anf. 30 PAULA BIELER (SD) replik
          </note>
          <note>
            Anf. 31 HANIF BALI (M) replik
          </note>
          <note>
            Anf. 32 PAULA BIELER (SD) replik
          </note>
          <note>
            Anf. 33 FREDRIK CHRISTENSSON (C)
          </note>
          <note>
            Anf. 34 FREDRIK MALM (L)
          </note>
          <note>
            Anf. 35 PAULA BIELER (SD) replik
          </note>
          <note>
            Anf. 36 FREDRIK MALM (L) replik
          </note>
          <note>
            Anf. 37 PAULA BIELER (SD) replik
          </note>
          <note>
            Anf. 38 FREDRIK MALM (L) replik
          </note>
          <note>
            Anf. 39 DÉSIRÉE PETHRUS (KD)
          </note>
          <note>
            Anf. 40 ANNELIE KARLSSON (S)
          </note>
          <note>
            Anf. 41 HANIF BALI (M) replik
          </note>
          <note>
            Anf. 42 ANNELIE KARLSSON (S) replik
          </note>
          <note>
            Anf. 43 HANIF BALI (M) replik
          </note>
          <note>
            Anf. 44 ANNELIE KARLSSON (S) replik
          </note>
          <note>
            Anf. 45 DÉSIRÉE PETHRUS (KD) replik
          </note>
          <note>
            Anf. 46 ANNELIE KARLSSON (S) replik
          </note>
          <note>
            Anf. 47 DÉSIRÉE PETHRUS (KD) replik
          </note>
          <note>
            Anf. 48 ANNELIE KARLSSON (S) replik
          </note>
          <note>
            Anf. 49 FREDRIK CHRISTENSSON (C) replik
          </note>
          <note>
            Anf. 50 ANNELIE KARLSSON (S) replik
          </note>
          <note>
            Anf. 51 FREDRIK CHRISTENSSON (C) replik
          </note>
          <note>
            Anf. 52 ANNELIE KARLSSON (S) replik
          </note>
          <note>
            Anf. 53 PAULA BIELER (SD) replik
          </note>
          <note>
            Anf. 54 ANNELIE KARLSSON (S) replik
          </note>
          <note>
            Anf. 55 PAULA BIELER (SD) replik
          </note>
          <note>
            Anf. 56 ANNELIE KARLSSON (S) replik
          </note>
          <note>
            Anf. 57 MARCO VENEGAS (MP)
          </note>
          <note>
            Anf. 58 PAULA BIELER (SD) replik
          </note>
          <note>
            Anf. 59 MARCO VENEGAS (MP) replik
          </note>
          <note>
            Anf. 60 PAULA BIELER (SD) replik
          </note>
          <note>
            Anf. 61 MARCO VENEGAS (MP) replik
          </note>
          <note>
            Anf. 62 CHRISTINA HÖJ LARSEN (V)
          </note>
          <note>
            Anf. 63 PATRIK BJÖRCK (S)
          </note>
          <note>
            (Beslut fattades under § 10.)
          </note>
          <note>
            § 6 Beredskap för kris och krig
          </note>
          <note>
            Försvarsutskottets betänkande 2015/16:FöU7
          </note>
          <note>
            Anf. 64 ALLAN WIDMAN (L)
          </note>
          <note>
            Anf. 65 LOTTA OLSSON (M)
          </note>
          <note>
            Anf. 66 ROGER RICHTOFF (SD)
          </note>
          <note>
            Anf. 67 DANIEL BÄCKSTRÖM (C)
          </note>
          <note>
            Anf. 68 HÅKAN SVENNELING (V)
          </note>
          <note>
            Anf. 69 MIKAEL OSCARSSON (KD)
          </note>
          <note>
            Anf. 70 ROGER RICHTOFF (SD) replik
          </note>
          <note>
            Anf. 71 MIKAEL OSCARSSON (KD) replik
          </note>
          <note>
            Anf. 72 ROGER RICHTOFF (SD) replik
          </note>
          <note>
            Anf. 73 MIKAEL OSCARSSON (KD) replik
          </note>
          <note>
            Anf. 74 ÅSA LINDESTAM (S)
          </note>
          <note>
            Anf. 75 DANIEL BÄCKSTRÖM (C) replik
          </note>
          <note>
            Anf. 76 ÅSA LINDESTAM (S) replik
          </note>
          <note>
            Anf. 77 DANIEL BÄCKSTRÖM (C) replik
          </note>
          <note>
            Anf. 78 ÅSA LINDESTAM (S) replik
          </note>
          <note>
            Anf. 79 ALLAN WIDMAN (L) replik
          </note>
          <note>
            Anf. 80 ÅSA LINDESTAM (S) replik
          </note>
          <note>
            Anf. 81 ALLAN WIDMAN (L) replik
          </note>
          <note>
            Anf. 82 ÅSA LINDESTAM (S) replik
          </note>
          <note>
            Anf. 83 JAKOP DALUNDE (MP)
          </note>
          <note>
            Anf. 84 DANIEL BÄCKSTRÖM (C) replik
          </note>
          <note>
            Anf. 85 JAKOP DALUNDE (MP) replik
          </note>
          <note>
            Anf. 86 DANIEL BÄCKSTRÖM (C) replik
          </note>
          <note>
            Anf. 87 JAKOP DALUNDE (MP) replik
          </note>
          <note>
            Anf. 88 MIKAEL JANSSON (SD)
          </note>
          <note>
            Anf. 89 DANIEL BÄCKSTRÖM (C) replik
          </note>
          <note>
            Anf. 90 MIKAEL JANSSON (SD) replik
          </note>
          <note>
            Anf. 91 DANIEL BÄCKSTRÖM (C) replik
          </note>
          <note>
            Anf. 92 MIKAEL JANSSON (SD) replik
          </note>
          <note>
            Anf. 93 GUNILLA NORDGREN (M)
          </note>
          <note>
            (Beslut fattades under § 10.)
          </note>
          <note>
            § 7 Kriminalvårdsfrågor
          </note>
          <note>
            Justitieutskottets betänkande 2015/16:JuU21
          </note>
          <note>
            Anf. 94 PETTER LÖBERG (S)
          </note>
          <note>
            Anf. 95 ELLEN JUNTTI (M)
          </note>
          <note>
            Anf. 96 ADAM MARTTINEN (SD)
          </note>
          <note>
            Anf. 97 MATS PERTOFT (MP)
          </note>
          <note>
            Anf. 98 ADAM MARTTINEN (SD) replik
          </note>
          <note>
            Anf. 99 MATS PERTOFT (MP) replik
          </note>
          <note>
            Anf. 100 ADAM MARTTINEN (SD) replik
          </note>
          <note>
            Anf. 101 MATS PERTOFT (MP) replik
          </note>
          <note>
            Anf. 102 JOHAN HEDIN (C)
          </note>
          <note>
            Anf. 103 LINDA SNECKER (V)
          </note>
          <note>
            Anf. 104 ELLEN JUNTTI (M) replik
          </note>
          <note>
            Anf. 105 LINDA SNECKER (V) replik
          </note>
          <note>
            Anf. 106 ELLEN JUNTTI (M) replik
          </note>
          <note>
            Anf. 107 LINDA SNECKER (V) replik
          </note>
          <note>
            Anf. 108 ADAM MARTTINEN (SD) replik
          </note>
          <note>
            Anf. 109 LINDA SNECKER (V) replik
          </note>
          <note>
            Anf. 110 ADAM MARTTINEN (SD) replik
          </note>
          <note>
            Anf. 111 LINDA SNECKER (V) replik
          </note>
          <note>
            Anf. 112 ROGER HADDAD (L)
          </note>
          <note>
            (Beslut fattades under § 10.)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 8 Beslut om ärenden som slutdebatterats den 9 mars
          </note>
          <note>
            MJU6 Naturvård och områdesskydd
          </note>
          <note>
            MJU11 Biologisk mångfald
          </note>
          <note>
            § 9 Beslut om ärenden som slutdebatterats den 10 mars
          </note>
          <note>
            FiU19 Grönbok om finansiella tjänster till privatpersoner och
            mindre företag
          </note>
          <note>
            JuU23 Unga lagöverträdare
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            NU11 Genomförande av mätinstrumentdirektivet och direktivet om
            icke-automatiska vågar
          </note>
          <note>
            AU6 Integration
          </note>
          <note>
            FöU7 Beredskap för kris och krig
          </note>
          <note>
            JuU21 Kriminalvårdsfrågor
          </note>
          <note>
            § 11 Socialavgifter
          </note>
          <note>
            Socialförsäkringsutskottets betänkande 2015/16:SfU12
          </note>
          <note>
            Anf. 113 TINA GHASEMI (M)
          </note>
          <note>
            Anf. 114 LINUS BYLUND (SD)
          </note>
          <note>
            Anf. 115 PHIA ANDERSSON (S)
          </note>
          <note>
            Anf. 116 TINA GHASEMI (M) replik
          </note>
          <note>
            Anf. 117 PHIA ANDERSSON (S) replik
          </note>
          <note>
            Anf. 118 TINA GHASEMI (M) replik
          </note>
          <note>
            Anf. 119 PHIA ANDERSSON (S) replik
          </note>
          <note>
            Anf. 120 RICKARD PERSSON (MP)
          </note>
          <note>
            Anf. 121 LINUS BYLUND (SD) replik
          </note>
          <note>
            Anf. 122 RICKARD PERSSON (MP) replik
          </note>
          <note>
            Anf. 123 LINUS BYLUND (SD) replik
          </note>
          <note>
            Anf. 124 RICKARD PERSSON (MP) replik
          </note>
          <note>
            (Beslut skulle fattas den 17 mars.)
          </note>
          <note>
            § 12 Skogspolitik
          </note>
          <note>
            Miljö- och jordbruksutskottets betänkande 2015/16:MJU10
          </note>
          <note>
            Anf. 125 ISAK FROM (S)
          </note>
          <note>
            Anf. 126 JOHAN HULTBERG (M)
          </note>
          <note>
            Anf. 127 ISAK FROM (S) replik
          </note>
          <note>
            Anf. 128 JOHAN HULTBERG (M) replik
          </note>
          <note>
            Anf. 129 ISAK FROM (S) replik
          </note>
          <note>
            Anf. 130 JOHAN HULTBERG (M) replik
          </note>
          <note>
            Anf. 131 ANDERS FORSBERG (SD)
          </note>
          <note>
            Anf. 132 STINA BERGSTRÖM (MP)
          </note>
          <note>
            Anf. 133 ANDERS FORSBERG (SD) replik
          </note>
          <note>
            Anf. 134 STINA BERGSTRÖM (MP) replik
          </note>
          <note>
            Anf. 135 ANDERS FORSBERG (SD) replik
          </note>
          <note>
            Anf. 136 STINA BERGSTRÖM (MP) replik
          </note>
          <note>
            Anf. 137 JOHAN HULTBERG (M) replik
          </note>
          <note>
            Anf. 138 STINA BERGSTRÖM (MP) replik
          </note>
          <note>
            Anf. 139 JOHAN HULTBERG (M) replik
          </note>
          <note>
            Anf. 140 STINA BERGSTRÖM (MP) replik
          </note>
          <note>
            Anf. 141 KRISTINA YNGWE (C)
          </note>
          <note>
            Anf. 142 ISAK FROM (S) replik
          </note>
          <note>
            Anf. 143 KRISTINA YNGWE (C) replik
          </note>
          <note>
            Anf. 144 ISAK FROM (S) replik
          </note>
          <note>
            Anf. 145 KRISTINA YNGWE (C) replik
          </note>
          <note>
            Anf. 146 JENS HOLM (V)
          </note>
          <note>
            Anf. 147 JOHAN HULTBERG (M) replik
          </note>
          <note>
            Anf. 148 JENS HOLM (V) replik
          </note>
          <note>
            Anf. 149 JOHAN HULTBERG (M) replik
          </note>
          <note>
            Anf. 150 JENS HOLM (V) replik
          </note>
          <note>
            Anf. 151 LARS TYSKLIND (L)
          </note>
          <note>
            Anf. 152 STINA BERGSTRÖM (MP) replik
          </note>
          <note>
            Anf. 153 LARS TYSKLIND (L) replik
          </note>
          <note>
            Anf. 154 STINA BERGSTRÖM (MP) replik
          </note>
          <note>
            Anf. 155 LARS TYSKLIND (L) replik
          </note>
          <note>
            Anf. 156 JENS HOLM (V) replik
          </note>
          <note>
            Anf. 157 LARS TYSKLIND (L) replik
          </note>
          <note>
            Anf. 158 JENS HOLM (V) replik
          </note>
          <note>
            Anf. 159 LARS TYSKLIND (L) replik
          </note>
          <note>
            Anf. 160 ISAK FROM (S) replik
          </note>
          <note>
            Anf. 161 LARS TYSKLIND (L) replik
          </note>
          <note>
            Anf. 162 ISAK FROM (S) replik
          </note>
          <note>
            Anf. 163 LARS TYSKLIND (L) replik
          </note>
          <note>
            Anf. 164 MAGNUS OSCARSSON (KD)
          </note>
          <note>
            (Beslut skulle fattas den 17 mars.)
          </note>
          <note>
            § 13 Cirkulär ekonomi
          </note>
          <note>
            Miljö- och jordbruksutskottets utlåtande 2015/16:MJU13
          </note>
          <note>
            (Beslut skulle fattas den 17 mars.)
          </note>
          <note>
            § 14 Kommunala frågor
          </note>
          <note>
            Finansutskottets betänkande 2015/16:FiU26
          </note>
          <note>
            Anf. 165 NIKLAS KARLSSON (S)
          </note>
          <note>
            Anf. 166 JAN ERICSON (M)
          </note>
          <note>
            Anf. 167 NIKLAS KARLSSON (S) replik
          </note>
          <note>
            Anf. 168 JAN ERICSON (M) replik
          </note>
          <note>
            Anf. 169 NIKLAS KARLSSON (S) replik
          </note>
          <note>
            Anf. 170 JAN ERICSON (M) replik
          </note>
          <note>
            Anf. 171 HÅKAN SVENNELING (V)
          </note>
          <note>
            Anf. 172 NIKLAS KARLSSON (S) replik
          </note>
          <note>
            Anf. 173 HÅKAN SVENNELING (V) replik
          </note>
          <note>
            Anf. 174 NIKLAS KARLSSON (S) replik
          </note>
          <note>
            Anf. 175 HÅKAN SVENNELING (V) replik
          </note>
          <note>
            Anf. 176 JAN ERICSON (M) replik
          </note>
          <note>
            Anf. 177 HÅKAN SVENNELING (V) replik
          </note>
          <note>
            Anf. 178 JAN ERICSON (M) replik
          </note>
          <note>
            Anf. 179 HÅKAN SVENNELING (V) replik
          </note>
          <note>
            Anf. 180 PETER HELANDER (C)
          </note>
          <note>
            Anf. 181 NIKLAS KARLSSON (S) replik
          </note>
          <note>
            Anf. 182 PETER HELANDER (C) replik
          </note>
          <note>
            Anf. 183 NIKLAS KARLSSON (S) replik
          </note>
          <note>
            Anf. 184 PETER HELANDER (C) replik
          </note>
          <note>
            Anf. 185 HÅKAN SVENNELING (V) replik
          </note>
          <note>
            Anf. 186 PETER HELANDER (C) replik
          </note>
          <note>
            Anf. 187 HÅKAN SVENNELING (V) replik
          </note>
          <note>
            Anf. 188 PETER HELANDER (C) replik
          </note>
          <note>
            (Beslut skulle fattas den 17 mars.)
          </note>
          <note>
            § 15 Bordläggning
          </note>
          <note>
            § 16 Beslut om förlängd motionstid
          </note>
          <note>
            § 17 Anmälan om interpellationer
          </note>
          <note>
            § 18 Anmälan om frågor för skriftliga svar
          </note>
          <note>
            § 19 Anmälan om skriftliga svar på frågor
          </note>
          <note>
            § 20 Kammaren åtskildes kl. 20.19.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
