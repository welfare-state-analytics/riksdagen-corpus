<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--2</head>
          <docDate when="2015-09-15 00:00:00">2015-09-15 00:00:00</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note>
            Program för öppnandet har fogats som bilaga till detta protokoll.
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer om att Hans Majestät Konungen förklarar riksmötet
            öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade ledamöter av Sveriges riksdag!
          </note>
          <note>
            I dag samlas vi åter. Jag känner alltid ett stort allvar när
            jag står här för att förklara riksmötet öppnat. Ni valda ombud
            för Sveriges folk ska nu med förnyade krafter gripa er an er grannlaga
            uppgift. Framför er ligger ett ansvarsfullt arbete. De beslut
            ni fattar kommer att påverka villkoren för många i Sverige, nu
            och i framtiden.
          </note>
          <note>
            De senaste veckorna har antalet människor på flykt ökat dramatiskt.
            Det är en tragedi som har berört oss alla känslomässigt. Det har
            skapat en ny medvetenhet om livsvillkoren för de människor som
            har tvingats lämna sina hem, en insikt om vad det innebär och
            som vi tidigare inte förmådde ta till oss. Vi ser en folkvandring
            bort från ofred, under farliga omständigheter och där små barn
            håller sina föräldrar hårt i handen. Det är en oväntad utveckling
            som för bara några år sedan var svår att förutsäga.
          </note>
          <note>
            Inte sedan slutet av andra världskriget har så många människor
            varit på flykt. I år har vi uppmärksammat att det är 70 år sedan
            andra världskriget tog slut. Den tragedin har i hög grad format
            tillvaron för flera generationer i vår del av världen.
          </note>
          <note>
            Hur kommer världen att se ut om 70 år? Hur kommer den att se
            ut för våra barn och barnbarn år 2085? Hur svårt är det att spå
            om framtiden? Det inser vi om vi ser efter vad man trodde om framtiden
            för just 70 år sedan, 1945. Vid krigsslutet sa en krigstrött värld:
            Aldrig mer krig! Det nybildade Förenta nationerna sågs som en
            garant för världsfred. Det fanns en tro på framtiden, inte minst
            tack vare alla nya innovationer som hade följt i krigets spår:
            reaplan, penicillin, radar, datorer och syntetiskt material.
          </note>
          <note>
            I efterhand ter sig många av efterkrigstidens framtidsversioner
            naiva. Det blev inte som man trodde då. Sveriges behov av datorer
            till exempel visade sig vara större än de totalt en eller två
            som man då trodde skulle vara fullt tillräckliga.
          </note>
          <note>
            Hur ska vi då kunna förbereda våra barn och barnbarn för en framtida
            värld som vi inte vet så mycket om? Jo, vi kan förbereda dem för
            att kunna hantera förändring. Det enda vi vet säkert är att världen
            kommer att fortsätta att förändras.
          </note>
          <note>
            I en globaliserad värld måste vi utbilda kommande generationer
            till världsmedborgare. Vi kan bland annat ge dem kunskap om olika
            samhällsskick, andra kulturer, språk och religioner och en förståelse
            för hur samhällen och kulturer har vuxit fram och förändrats.
            Vi kan förmedla vår långa tradition av demokrati och mänskliga
            rättigheter som en självklar grund för vårt samhälle.
          </note>
          <note>
            Vi kan också tala om vissa grundregler för all mänsklig samvaro,
            som att vara toleranta, hänsynsfulla och visa medkänsla. ” Allt
            vad ni vill att människorna ska göra för er , det ska ni också
            göra för dem . ”
          </note>
          <note>
            Albert Einstein lär ha sagt att han aldrig oroade sig för framtiden
            efter ­ som den kommer tids nog. Men det finns all anledning att
            fråga: Vilken framtid vill vi ha? Den frågan gäller kanske särskilt
            er, ledamöter av Sveriges riksdag.
          </note>
          <note>
            Framtiden är ett land som inte har någon karta. Men många av
            de beslut som ni fattar här i Sveriges riksdag lägger ett vägnät
            på vilket vi kommer att färdas framåt.
          </note>
          <note>
            Alla vet att vi också står inför stora utmaningar när det gäller
            vår miljö och att våra barn och barnbarn kommer att ställa oss
            till svars för hur vi tog oss an denna uppgift.
          </note>
          <note>
            När det gäller vår miljö befinner vi oss nu i ett avgörande skede.
            Våra naturresurser är inte oändliga, och varningssignalerna är
            många. Det finns fortfarande tid att ställa om till ett hållbart
            samhälle. Men det kräver handling nu.
          </note>
          <note>
            Mot den bakgrunden ser vi fram emot det klimatmöte som snart
            ska hållas i Paris, COP 21. Låt oss hoppas att detta möte leder
            till varaktiga framsteg och att vi i Sverige kan lämna viktiga
            bidrag i det arbetet.
          </note>
          <note>
            Herr talman! Hur flyktingsituationen ska kunna hanteras är ett
            gemensamt ansvar. Det finns en stark vilja att hjälpa till, att
            vara medmänniska. Låt oss ta fasta på denna känsla och gemensamt
            söka finna lösningar för att hjälpa människor i nöd. Kanske har
            denna nya insikt i Sverige gjort att vi har kommit varandra lite
            närmare.
          </note>
          <note>
            Herr talman! Ärade riksdagsledamöter! Jag vill med dessa ord
            önska er alla valda ombud för Sveriges folk kraft och visdom i
            ert ansvarsfulla värv för att föra vår nation vidare in i framtiden.
            Vi hoppas på en för Sverige gynnsam utveckling och för alla de
            människor som bor, lever och verkar i vårt vackra land. Vi kommer
            att följa ert arbete med stort intresse och engagemang under det
            nya arbetsåret.
          </note>
          <note>
            Med dessa ord förklarar jag härmed 2015/16 års riksmöte öppnat.
          </note>
          <note>
            § 2 Regeringsförklaring
          </note>
          <note type="speaker">
            Anf. 3 TALMANNEN:
          </note>
          <note>
            Jag hemställer om att statsminister Stefan Löfven avger regeringsförklaring.
          </note>
          <note type="speaker">
            Anf. 4 Statsminister STEFAN LÖFVEN (S):
          </note>
          <note>
            Eders majestäter! Eders kungliga högheter! Herr talman! Ärade
            ledamöter av Sveriges riksdag! Vad ska den blågula flaggan symbolisera?
            När polariseringen ökar och oron sprids behöver vi samla oss kring
            vilket Sverige vi vill ha. Vad vill vi berätta för våra barn och
            barnbarn om det samhälle som de växer upp i? Vad vill vi beskriva
            när vi åker utomlands och får frågor om vårt land? Vad vill vi
            att Sverige ska stå för?
          </note>
          <note>
            Jag tror på ett Sverige som vi skapar tillsammans som är något
            större än en sammanslutning av människor på en geografisk yta
            och som är en gemenskap där vi känner ansvar för varandra, där
            människors engagemang och vilja till arbete är det som bygger
            samhället starkt, där vi välkomnar människor som flyr undan krig
            och förtryck, där ingen lämnas efter, men där ingen heller hålls
            tillbaka – ett öppet Sverige där vi strävar både efter att ha
            de mest högteknologiska företagen, spetsforskning, miljöteknik
            i den absoluta framkanten och efter att bli det mest jämlika och
            jämställda samhället i världen.
          </note>
          <note>
            Ett sammanhållet och solidariskt samhälle är en förutsättning
            för ett rikt och välmående land.
          </note>
          <note>
            Sverige ska vara ett land i arbete. Investeringar görs nu i nya
            bostäder och infrastruktur, i företagande och i att utbilda människor
            till jobb. Så pressas arbetslösheten tillbaka.
          </note>
          <note>
            De stora behoven i svensk skola möts nu med investeringar i lärarkåren,
            fler anställda, mindre barngrupper och en jämlik skola. Så kan
            kunskapsresultaten höjas.
          </note>
          <note>
            Klimatomställningen skyndas nu på, för att det är nödvändigt
            för planetens framtid och för att det stärker vår konkurrenskraft
            och livskvalitet. Så tar vi täten i klimatarbetet.
          </note>
          <note>
            Detta är vårt gemensamma framtidsprojekt. Så bygger vi ett Sverige
            att vara stolt över.
          </note>
          <note>
            Riksdagens partier ingick under det förra riksdagsåret flera
            viktiga överenskommelser. Nu finns en bred enighet kring bland
            annat budgetprocessen, försvaret, vapenexporten, betygen, presstödet,
            amorteringskraven för bolån och militära insatser i Mali och Irak,
            samt ett fortsatt gott samarbete kring pensionssystemet. Det är
            en styrka för vårt land. Samarbetsregeringen vill inledningsvis
            rikta ett tack till alla som konstruktivt medverkat till dessa
            överenskommelser.
          </note>
          <note>
            Herr talman! Säkerhetsläget i vår närhet har försämrats. Den
            ryska aggressionen och destabiliseringen av Ukraina är den allvarligaste
            utmaningen mot den europeiska säkerhetsordningen sedan det kalla
            krigets slut. Rysslands illegala annektering av Krim är ett brott
            mot folkrätten – gränser får inte ändras med våld. Stödet till
            Ukraina fortsätter, såväl politiskt som ekonomiskt.
          </note>
          <note>
            Ett modernt totalförsvar skapas för att möta de utmaningar som
            följer av det förändrade säkerhetspolitiska läget. Den blocköverskridande
            överenskommelsen lägger grunden för försvarets framtida inriktning.
            Försvarsanslagen höjs, och den militära förmågan ökas successivt.
            Samtidigt fördjupas våra internationella samarbeten. Det svensk-finska
            samarbetet har särskild prioritet. Den svenska militära alliansfriheten
            tjänar alltjämt vårt land väl.
          </note>
          <note>
            Ett brett arbete påbörjas för en tydlig politik för Sveriges
            säkerhet. Hoten mot vår säkerhet är föränderliga och mycket komplexa.
            Terrorism, digital sårbarhet, epidemier och klimatförändringar
            är exempel på nutida hot. Flera partier bjuds in att delta i detta
            arbete.
          </note>
          <note>
            Sveriges kandidatur till FN:s säkerhetsråd är ett konkret uttryck
            för regeringens vilja att ta ett större ansvar för fred och säkerhet.
            Sverige ska verka för ett aktivt konfliktförebyggande arbete med
            tidiga insatser. Ansträngningarna för att lösa pågående krig och
            konflikter måste intensifieras. För att nå en tvåstatslösning
            mellan Israel och Palestina måste direkta förhandlingar inledas.
          </note>
          <note>
            Också de humanitära insatserna måste förstärkas och effektiviseras.
            Sverige fortsätter att vara en av världens största givare av humanitärt
            bistånd, och vi ska vara en stark röst i världen för frihet, fred,
            mänskliga rättigheter och solidaritet.
          </note>
          <note>
            Kriget i Syrien fortsätter att orsaka ett enormt mänskligt lidande.
            Rege ­ ringen fördömer Asadregimens omfattande attacker mot civila
            och Isils barbariska övergrepp. Särskilt upprörande är det systematiska
            våldet mot kvinnor och barn. 250 000 människor har mist livet.
            Ett ökat tryck på Asadregimen och de stater som stöder den krävs
            för att nå en politisk lös ­ ning.
          </note>
          <note>
            Sverige vill att EU samlar sig till en mer aktiv och pådrivande
            roll, i kontakt med länder i regionen, och konstruktivt stöder
            FN:s sändebud för Syrien. Sverige vill se att en internationell
            kontaktgrupp bildas med USA, Ryssland, regionala parter och EU
            för att främja FN:s ansträngningar – och det brådskar. FN:s säkerhetsråd
            och dess stormakter måste ta sitt ansvar och få ett slut på detta
            blodbad.
          </note>
          <note>
            Miljoner människor flyr undan kriget. Fler länder måste göra
            mer för att erbjuda människor skydd. Sverige ökar stödet till
            FN:s flyktingkommissaries hjälpinsatser på plats, och räddningsinsatserna
            på Medelhavet fortsätter. Lagliga vägar för att söka asyl måste
            finnas.
          </note>
          <note>
            Sverige står upp för asylrätten. I tider av kris är den som allra
            viktigast. Den som flyr från krig och förtryck ska kunna få skydd
            i Sverige, och den som saknar skäl att stanna får återvända. Sverige
            har en reglerad invandring.
          </note>
          <note>
            Ansvaret för asylsökande måste delas. Det gäller i EU, mellan
            EU:s medlemsländer – inget land ska smita undan sitt ansvar. Det
            gäller i Sverige, mellan kommunerna – ingen kommun ska kunna smita
            undan sitt ansvar.
          </note>
          <note>
            Många människor gör i dag viktiga insatser. Det är lärare som
            gör sitt yttersta för att ge barn en ny start i Sverige, det är
            fotbolls- och bandytränare som välkomnar nya spelare i laget och
            det är volontärer som hjälper till med läxor. Så kan dagens nyanlända,
            precis som de som en gång kom hit på flykt från diktaturens Chile
            eller kriget på Balkan, snabbare bli en del av vårt samhälle och
            vara med och bygga Sverige. Det är insatser regeringen hyllar.
          </note>
          <note>
            Jag kommer att kalla till en nationell samling – Sverige tillsammans
            – för en ännu bättre etablering. Kommuner, regioner, civilsamhället,
            idrottsrörelsen, trossamfund, myndigheter, näringsliv, fackföreningar
            med flera bjuds in för att ta fram de bästa lösningarna för ett
            starkt svenskt mottagande.
          </note>
          <note>
            I många kommuner är situationen ansträngd. En stor satsning genomförs
            därför för snabbare etablering. Kommunerna ges ökade resurser
            för att förbättra svenskundervisningen för vuxna och skolgången
            för barn och unga, och den statliga ersättningen för mottagande
            av nyanlända höjs rejält. Ersättningen för ensamkommande barn
            och unga anpassas så att den blir mer förutsägbar och kostnadseffektiv.
          </note>
          <note>
            Alla vuxna som kommer till Sverige ska få arbeta och göra rätt
            för sig. Svenskundervisningen ska börja redan på asylboendet,
            och en valideringssatsning görs för att snabbare identifiera människors
            kompetens. Snabb ­ spår in på arbetsmarknaden utarbetas. Så kan
            de människor som flytt krig och förföljelse påbörja ett nytt liv.
            Så står Sverige bättre rustat för den demografiska utvecklingen.
            Så blir det som nu är en utmaning en tillgång för Sverige.
          </note>
          <note>
            Anna Lindh påminde oss om varför EU en gång skapades: ”Stater
            som i generationer bekämpat varandra, skulle med ekonomiskt samarbete
            och vardaglig sammanflätning förhindra väpnade konflikter i Europa.
            Krig är osannolikt mellan länder som är ömsesidigt beroende av
            varandra – ekonomiskt, socialt och politiskt.”
          </note>
          <note>
            Flyktingkrisen, den ekonomiska krisen i Grekland och den kommande
            folkomröstningen i Storbritannien utmanar på olika sätt det europeiska
            samarbetet. Sverige arbetar för ett starkt och sammanhållet Europa
            där fler jobb skapas, där jämställdheten ökar och där klimatpolitiken
            är ambitiös.
          </note>
          <note>
            Lika lön för likvärdigt arbete enligt lagar och avtal i arbetslandet
            är en princip som ska gälla i hela EU. På svenskt initiativ driver
            nu flera länder på för att den fria rörligheten inte ska kunna
            användas för att kringgå na ­ tionella lagar och kollektivavtal.
            Så kan ett medborgarnas EU skapas – ett EU som visar sin nytta
            i människors vardag.
          </note>
          <note>
            Herr talman! Hårt arbete ligger framför oss. Under flera år har
            svensk produktivitet och konkurrenskraft sjunkit. Underskotten
            i statens finanser har vuxit. Arbetslösheten har ökat. Klyftorna
            har vidgats. Skolresultaten har fallit. Miljöarbetet har prioriterats
            ned. Men nu har arbetet inletts för att vända utvecklingen, och
            målet är högt ställt. Sysselsättningen och antalet arbetade timmar
            ska öka så att Sverige år 2020 når EU:s lägsta arbetslöshet.
          </note>
          <note>
            En ansvarsfull ekonomisk politik är grunden. Ordning och reda
            i de offentliga finanserna är en förutsättning för fler jobb och
            en hållbar finansiering av välfärden. Kortsiktiga skattesänkningar
            får stå tillbaka till förmån för långsiktiga investeringar, och
            underskotten betas av. Steg för steg ska jobbmålet nås genom Sveriges
            nya jobbagenda, och den består av tre delar.
          </note>
          <note>
            Den första är framtidsinvesteringar. En stor bostadspolitisk
            satsning genomförs. Ett investeringsstöd riktas mot mindre och
            energieffektiva lägenheter, och en särskild stimulans införs för
            att snabbt uppföra fler studentbostäder. En byggbonus riktas till
            kommuner där det byggs nya bostäder.
          </note>
          <note>
            Järnvägs- och vägunderhållet förstärks i hela landet från norr
            till söder. Infrastrukturinvesteringar som leder till fler bostäder,
            bättre godstransporter och pålitlig arbetspendling prioriteras.
            Investeringarna i infrastrukturen ökar med 40 procent till år
            2019.
          </note>
          <note>
            Sverige ska vara ett av världens främsta forskningsländer. Under
            året arbetas en ny forskningsproposition fram med ett tioårigt
            perspektiv. Takten ökas i klimatomställningen. Satsningen på miljö-
            och klimatteknik för att stärka företagens innovationskraft utökas.
            Investeringsstödet Klimatklivet riktas till det som ger störst
            effekt på klimatutsläppen.
          </note>
          <note>
            Den andra delen av Sveriges nya jobbagenda är en aktiv näringspolitik
            för fler och växande företag. En strategi för en ny industrialisering
            tas fram. Den industrinära forskningen utvecklas. Sverige ska
            bli ett mer attraktivt land för investeringar inom modern industriell
            verksamhet. Statens riskkapital reformeras för att stödja innovativa
            företag i hela landet. Företag i tidiga och växande utvecklingsskeden
            prioriteras. Innovationsrådet har hittills identifierat tre samverkansprogram
            inom life science, miljö- och klimatteknik samt digitalisering.
          </note>
          <note>
            En modern näringspolitik skapar jobb i hela landet. Skogen, det
            gröna guldet, ska bidra till fler jobb och brukas hållbart. Arbetet
            med ett natio ­ nellt skogsprogram fortsätter. Sveriges potential
            som turistdestination med fokus på natur- och ekoturism tas till
            vara. En livsmedelsstrategi arbetas fram för att öka produktionen
            i hela livsmedelskedjan och möta efterfrågan på ekologisk mat.
            En regionreform förbereds. Omfattande satsningar görs på bredbandsutbyggnad.
            Stödet till grundläggande kommersiell service i glesbygden utökas.
          </note>
          <note>
            En exportoffensiv inleds. Exporten underlättas för små och medelstora
            företag. Svensk närvaro ökar på tillväxtmarknader. En samordningsfunk
            ­ tion, Team Sweden, ska effektivisera och stärka statens exportfrämjande.
            En exportstrategi presenteras under året.
          </note>
          <note>
            En fri och rättvis världshandel främjas. Förhandlingarna om ett
            handelsavtal mellan EU och USA, TTIP, fortsätter. Ett så ambitiöst
            resultat som möjligt ska nås – utan att man äventyrar löntagarnas
            intressen, skyddet för miljön eller människors och djurs hälsa.
            Avtalet ska respektera demokratiskt fattade beslut.
          </note>
          <note>
            Den tredje delen av Sveriges nya jobbagenda är satsningar på
            matchning och kompetens. 375 000 människor är arbetslösa i Sverige.
            Samtidigt finns över 80 000 lediga jobb. Det är ett stort slöseri.
            Nu inleds arbetet för att förbättra matchningen och ta till vara
            all kompetens. Ingen människas vilja att utbilda sig, förbättra
            sin kompetens eller gå framåt i karriären ska förslösas.
          </note>
          <note>
            Ett nytt kunskapslyft sjösätts med 50 000 nya utbildningsmöjligheter
            2016. Fler ges möjlighet att studera på yrkeshögskola, folkhögskola,
            högskola, yrkesvux och komvux . Alla vuxna får 2017 rätt att studera
            på komvux för att få gymnasiekompetens och behörighet till högre
            studier. Ingen ung ska dömas till långtidsarbetslöshet. Unga ska
            plugga eller jobba. Arbetet för att ge unga under 25 år utbildning,
            arbete eller praktik inom 90 dagar påbörjas nu i landets kommuner.
            Traineejobb och utbildningskontrakt byggs ut.
          </note>
          <note>
            Fas 3 ska avvecklas. Arbetsmarknadspolitiken ska inte förpassa
            människor till en återvändsgränd i arbetslivet. Extratjänster
            införs. Långtidsarbetslösa ges möjlighet att studera med bibehållet
            aktivitetsstöd. Upphandlingar ska användas strategiskt. Krav ska
            kunna ställas på att långtidsarbetslösa får jobb eller praktik.
            Trafikverket har som första myndighet fått detta uppdrag.
          </note>
          <note>
            Möjligheter till delaktighet och arbete ska gälla alla, oavsett
            funktionsförmåga. Lönestödet utökas. Nya anställningar på Samhall
            möjliggörs. Stödet till funktionshindersrörelsen höjs.
          </note>
          <note>
            Genom Sveriges nya jobbagenda investerar regeringen i bostäder,
            infrastruktur, forskning och klimat. Samarbetet ökar för fler
            och växande företag. Steg tas mot ett Sverige där matchningen
            på arbetsmarknaden fungerar. Alla både kan och ska bidra med sin
            kraft. I ett Sverige att vara stolt över arbetar alla som kan.
          </note>
          <note>
            (Applåder)
          </note>
          <note>
            Herr talman! De allra flesta av oss bär på minnet av en speciell
            lärare. En som förklarade det som var svårt. En som utmanade dig
            när du var redo. En som förväntade sig stordåd och som hjälpte
            dig att nå dit. En som såg dig. Lärarna är nyckeln till att vända
            utvecklingen i skolan. Men de klarar det inte själva. Hårt arbete
            kommer att krävas – av oss som samhälle och av alla elever och
            föräldrar. Regeringen har tre fokus: att höja kunskapsresultaten,
            att öka jämlikheten och att höja läraryrkets attraktivitet.
          </note>
          <note>
            Tidiga insatser prioriteras. Barngrupperna i förskolan minskas.
            Fler an ­ ställs i grundskolan så att lärare får mer tid med eleverna
            och klasserna i lågstadiet kan bli mindre. Fritis stärks. Fler
            speciallärare anställs. Ett skol ­ utvecklingsprogram där lärare
            ges grundläggande specialpedagogiska verktyg tas fram. Det har
            stor betydelse inte minst för barn med neuropsy ­ kiatriska funktionsnedsättningar.
            En räkna-läsa-skriva-garanti för de tidiga åren utformas.
          </note>
          <note>
            Resurser till skolan ska fördelas efter behov. Läxhjälp och lovskola
            ges till den som behöver, inte endast till den som kan betala.
            Särskilda satsningar görs i skolor med tuffa förutsättningar.
            Resurserna till kommuner som tar emot asylsökande barn i skolan
            ökar. Rektorer ska stärkas i sitt pedagogiska ledarskap. Kvaliteten
            i lärarutbildningen förbättras. 3 miljarder kronor tillförs på
            årsbasis för att höja lärarlönerna. Den nationella samlingen för
            läraryrket fortsätter. Digitaliseringen av de nationella proven
            och minskad administration ger lärare mer tid för eleverna.
          </note>
          <note>
            Den psykiska ohälsan ska motverkas. Ingen ska behöva utstå diskriminering,
            mobbning eller annan kränkande behandling. Det gäller såväl i
            skolkorridorer som på nätet. Elever måste må bra för att kunna
            prestera bra. Rasism och sexism ska bekämpas. Elevhälsan stärks.
            Sveriges skolor ska vara trygga. I ett Sverige att vara stolt
            över kommer varje barn till sin rätt.
          </note>
          <note>
            (Applåder)
          </note>
          <note>
            Herr talman! Mer än 1,1 miljoner kvadratkilometer av Arktis har
            försvunnit. Det motsvarar ytan av Sverige, Finland och Norge.
            Klimatförändringarna är här, de är allvarliga och de påverkar
            alla – både oss som lever nu och framtida generationer.
          </note>
          <note>
            Det går att bromsa klimatförändringarna om vi vill. Jordens temperaturökning
            måste hållas så långt under två grader som möjligt. Klimathotet
            är vår tids ödesfråga. De globala utsläppen av växthusgaser måste
            halveras till år 2050.
          </note>
          <note>
            Regeringen vill ta ett klimatkliv som skyndar på omställningen
            till ett mer hållbart samhälle. Genom att ta ansvar i Sverige
            för vår klimatpåverkan visar vi ledarskap i världen. Genom att
            investera i klimatomställningen skapas nya svenska jobb. Sverige
            ska bli ett av världens första fossilfria välfärdsländer.
          </note>
          <note>
            (Applåder)
          </note>
          <note>
            Utsläppen ska minskas i den takt som behövs för en globalt hållbar
            utveckling. Omställningen ska vara effektiv och ge långsiktiga
            spelregler. Tåget ska vara snabbare än bilen och billigare än
            flyget. Ett klimatpolitiskt ramverk tas fram.
          </note>
          <note>
            Klimatarbetet kräver ett globalt ledarskap. FN:s generalsekreterare
            Ban Ki Moon har yttrat: Vår generation är den första som kan utrota
            fattigdomen, och vi är den sista som kan stoppa klimatförändringarna.
          </note>
          <note>
            I slutet av året samlas världens ledare i Paris för att sluta
            ett nytt klimatavtal. Sverige driver på för ett så ambitiöst avtal
            som möjligt. Utveck ­ lingssamarbetet ska bidra till en omställning
            av fossilberoende ekonomier. Samtidigt ska fattiga länders motståndskraft
            stödjas genom klimatanpassning. Sverige ska fortsatt vara en av
            de främsta givarna till FN:s gröna klimatfond.
          </note>
          <note>
            Sverige ska ta en ledande roll i genomförandet även av FN:s nya
            globala mål för en hållbar utveckling. Fattigdomsbekämpning, miljö-
            och klimatarbete och fredsbyggande hör ihop. Sverige ska gå före
            med en samstämmig politik som tar hänsyn till fattiga människors
            perspektiv, mänskliga rättigheter och planetens gränser. Arbetet
            med att uppnå de nya hållbarhetsmålen i Sverige inleds.
          </note>
          <note>
            Sverige ska ha en fossilfri fordonsflotta. Förutsättningarna
            för miljöbilar förbättras. Nytt stöd införs för elbussar . Investeringar
            i laddinfrastruktur och biogas möjliggörs. Supermiljöbilspremien
            stärks. Miljöskatternas styrande effekt ökar. Ny kollektivtrafik
            möjliggörs med stadsmiljöavtalen. Satsningar görs för att fler
            ska cykla.
          </note>
          <note>
            Energiomställningen fortsätter, och ett klimatsmart boende stimuleras.
            Det blocköverskridande samarbetet i Energikommissionen är avgörande
            för att skapa en långsiktig energipolitik.
          </note>
          <note>
            Investeringar för 100 procent förnybar energi visar vägen. Ambitionerna
            höjs. Det skapar drivkrafter för teknikutveckling, för ekonomisk
            utveckling och för jobb i hela Sverige. Målet i elcertifikatssystemet
            höjs. Arbetet med att stötta havsbaserad vindkraft fortsätter.
            Upprustning och energieffektivisering av miljonprogrammen genomförs.
          </note>
          <note>
            Sverige ska gå före på miljöområdet. Planetens gränser ska respekteras.
            Miljömålen ska nås. Biologisk mångfald, en giftfri vardag och
            god havsmiljö är prioriterade.
          </note>
          <note>
            Ambitionerna för biologisk mångfald och ekosystemtjänster höjs.
            Satsningarna på skydd och skötsel av värdefulla naturområden ökar.
            Fler naturskogar skyddas. Fler marina reservat inrättas. Förutsättningarna
            för människor att utöva friluftsliv och vistas i naturen förbättras.
            Anslagen till friluftsorganisationerna höjs.
          </note>
          <note>
            Barn ska växa upp i en vardag fri från gifter. Försiktighetsprincipen,
            utbyte av farliga ämnen och principen att förorenaren betalar
            är utgångspunkten. Utfasning av kemikalier som är skadliga för
            människa och miljö skapar drivkrafter för bättre alternativ. När
            EU:s regelverk inte räcker till går Sverige före.
          </note>
          <note>
            Grunden läggs för en cirkulär och biobaserad ekonomi som bidrar
            till att miljömålen nås. Det som i dag är avfall blir i stället
            en resurs som driver fram nya affärsmöjligheter. Farliga gifter
            ska fasas ur kretsloppen. Materi ­ al ska i högre grad återanvändas.
          </note>
          <note>
            Regeringens framtidsgrupper bidrar med en långsiktig idé- och
            politikutveckling som förenar konkurrenskraft och jobbskapande
            med ekologisk hållbarhet och social utveckling. I ett Sverige
            att vara stolt över tar vi klimatansvar för kommande generationer.
          </note>
          <note>
            (Applåder)
          </note>
          <note>
            Herr talman! Ärade ledamöter av denna församling! Känner ni Gittan
            – hon som i Pija Lindenbaums fantastiska bilderbok gick vilse
            i skogen och träffade gråvargarna? Det är berättelsen om hur en
            liten flicka förvärvar stort mod.
          </note>
          <note>
            Få saker är så viktiga och så enkla som att läsa för barnen.
            Det kan öppna helt nya världar. Skolbibliotekens roll för ungas
            förmåga och lust till läsning främjas. Resurser tillförs till
            mer personal på skolbiblioteken.
          </note>
          <note>
            I konsten och kulturen speglas samhället. Den ger oss djupare
            förståelse för vår samtid och om oss själva. Kulturen ska finnas
            i människors närhet. Barns kulturskapande prioriteras. Fri entré
            införs på statliga museer. Resurser tillförs till biografer i
            glesbygden.
          </note>
          <note>
            Resurserna till idrottsrörelsen ökar för att ge fler möjlighet
            att idrotta. Särskilda insatser görs för att stärka idrottsrörelsens
            roll för nyanländas etablering.
          </note>
          <note>
            Samerna har en särskild ställning som Sveriges urfolk. Regeringen
            avser att arbeta med att öka samiskt inflytande och delaktighet.
            Sametinget förstärks.
          </note>
          <note>
            Sverige ska vara ett tryggt land, där vi håller ihop. Den otrygghet
            och de hinder som våld, hat och brottslighet innebär måste med
            kraft bekämpas.
          </note>
          <note>
            Kampen mot den grova organiserade brottsligheten intensifieras.
            Tullen har fått i uppdrag att prioritera kampen mot vapensmuggling.
            Försök, förberedelse och stämpling till grova vapenbrott ska kriminaliseras.
            Riktade insatser görs i de mest utsatta områdena. Polisnärvaron
            ökar lokalt. Nyrekryteringen till kriminella gäng ska minska genom
            förebyggande arbete. Avhopparverksamheten stärks.
          </note>
          <note>
            Det förebyggande arbetet för att bekämpa våld i nära relationer
            stärks. Statsbidragen till verksamheter som stöder våldsutsatta
            höjs. Sexualbrottslagstiftningen ses över för att stärka brottsoffrens
            ställning i rättsprocessen.
          </note>
          <note>
            Terrorism ska förebyggas, försvåras och förhindras. Terrorkrigsresor
            kriminaliseras. Missbruket av pass stoppas. Brottsbekämpande myndigheter
            ges mer effektiva verktyg. Säkerhetspolisen får nya resurser.
            Samverkan mellan polis, tull och kustbevakning stärks. Det civila
            samhällets beredskap måste öka för att möta nya säkerhetshot.
          </note>
          <note>
            När fördomar sprids och hatet växer, när asylboenden attackeras,
            när romer misshandlas och läger bränns, när judar, muslimer och
            kristna angrips för sin tro och när hbtq -personer möts av hat,
            då ska vi stå upp för alla människors rättigheter och lika värde.
          </note>
          <note>
            (Applåder)
          </note>
          <note>
            Demokratin måste erövras och erövras igen. Vi delar var och en
            det ansvaret i vardagen. En nationell plan mot rasism och hatbrott
            tas fram. Det förebyggande arbetet mot våldsbejakande extremism
            förstärks. Ett nationellt forskningsprogram om rasism inrättas.
            Informationssäkerheten stärks, och arbetet för att bekämpa brott,
            kränkningar och hot på internet intensifieras.
          </note>
          <note>
            I Sverige ska du ha rätt att vara precis den du är. Det ska vara
            tryggt för alla, oavsett kön, könsöverskridande identitet eller
            uttryck, etnisk tillhörighet, religion eller annan trosuppfattning,
            funktionsnedsättning, sexuell läggning och ålder.
          </note>
          <note>
            Europa kan inte acceptera antiziganism . Det är varje medlemslands
            ansvar att säkerställa att medborgarna inte utsätts för diskriminering
            och att trygga deras sociala rättigheter. Allmosor är inte vägen
            ur armod. Ingen ska behöva tigga på gatan. Utbildning och jobb
            är lösningen.
          </note>
          <note>
            Ett avtal för att främja möjligheter till jobb och social trygghet
            i hem ­ landet har slutits med Rumänien. Nu förs samtal med Bulgarien
            för att göra detsamma. Lag och ordning i Sverige ska upprätthållas.
            Olovliga bosätt ­ ningar på allmän eller privat mark ska inte
            tillåtas. Hatbrott ska aldrig accepteras.
          </note>
          <note>
            Herr talman! Sverige är i dag ett samhälle med för stora klyftor.
            Medellivslängden skiljer fem år mellan den med kort utbildning
            och den med lång. Äldre far illa när det är för lite personal
            inom äldreomsorgen. Så här ska inte Sverige vara. Otrygghet och
            klyftor håller Sverige tillbaka.
          </note>
          <note>
            Den generella välfärden är oöverträffad för att jämna ut livsvillkor
            och skapa trygghet. Nedskärningar ersätts nu med nya investeringar.
            Våra gemensamma medel ska gå till det de är avsedda för. Personalens
            kunskap ska tas till vara. Låt proffsen vara proffs!
          </note>
          <note>
            En kommission för jämlik hälsa har tillsatts. Människors hälsa
            ska inte avgöras av socioekonomisk status. Målet är att sluta
            de påverkbara hälsoklyftorna inom en generation.
          </note>
          <note>
            Vården tillförs mer resurser för högre kvalitet. Satsningar genomförs
            för en bättre cancervård. Mammografin blir avgiftsfri. Förlossningsvården
            förstärks. Resurser tillförs för att minska den psykiska ohälsan
            hos unga. En satsning görs på kvinnors hälsa.
          </note>
          <note>
            Pensionärernas ekonomi förbättras. Pensionärsskatten sänks som
            ett steg mot lika beskattning för pension och lön. För pensionärer
            med lägst inkomster sluts skatteklyftan helt. Bostadstillägget
            har höjts. Ett investeringsstöd för fler bostäder för äldre införs.
            Bemanningen i äldreomsorgen ökar. Arbetet med en nationell kvalitetsplan
            påbörjas.
          </note>
          <note>
            Jämställdhetsintegrering sker i hela politiken. Kvinnor och män
            ska ha samma makt att forma samhället och sina egna liv. Världens
            första feministiska regering genomför nu en politik som ökar jämställdheten
            mellan män och kvinnor.
          </note>
          <note>
            (Applåder)
          </note>
          <note>
            Familjepolitiken stärks så att alla barn ges lika goda livschanser.
            Grundnivån i föräldraförsäkringen höjs. En modern föräldraförsäkring
            tas fram som är anpassad till dagens arbetsmarknad och fungerar
            för alla familjekonstellationer, även stjärnfamiljer. En tredje
            månad reserveras för vardera föräldern.
          </note>
          <note>
            En satsning på att rusta upp den sociala barn- och ungdomsvården
            påbörjas. Samhällets skydd för de mest utsatta är ett nät av människor,
            ofta socialsekreterare. De har länge kämpat i skymundan.
          </note>
          <note>
            Fusket i välfärdssystemen ska bekämpas. Ett arbete påbörjas för
            att komma till rätta med missbruk kring personlig assistans och
            subventionerade anställningar. Välfärden ska skyddas från ekonomisk
            brottslighet. En ny fuskdelegation tillsätts.
          </note>
          <note>
            Ett kraftfullt åtgärdspaket tas fram för att bromsa de växande
            sjuktalen. Ingen ska ju behöva bli sjuk av sitt arbete. En ny
            arbetsmiljöstrategi arbetas fram. Den bortre tidsgränsen i sjukförsäkringen
            tas bort. Sjukförsäkringen ska leda människor tillbaka till arbete,
            inte till fattigdom.
          </note>
          <note>
            Arbetslöshetsförsäkringen förbättras. Taket har höjts. Ett arbete
            inleds för att fler ska kunna kvalificera sig och ansluta sig
            till försäkringen. Ett lagförslag läggs fram för att stoppa missbruket
            av visstidsanställningar. Ekonomisk trygghet leder till att människor
            bejakar förändring i arbetslivet. Det är bra både för individen
            och för Sveriges företag.
          </note>
          <note>
            Herr talman! Vi har börjat resan mot ett samhälle som håller
            ihop och där människor finns till för varandra. Steg för steg
            lägger vi grunden för ett Sverige där fler jobb skapas och arbetslösheten
            minskar. Ingen lämnas efter. Ingen hålls heller tillbaka, för
            det solidariska samhället är också det framgångsrika samhället.
          </note>
          <note>
            Steg för steg skapar vi en skola där barnen lär sig mer. Varje
            barn utmanas och får det stöd hen behöver, för vi vet att en jämlik
            skola leder till högre kunskapsresultat.
          </note>
          <note>
            Steg för steg höjer vi ambitionerna för klimatpolitiken, för
            det finns ingen annan väg om vi ska hejda klimatförändringarna.
            Och vi vet att det rustar Sverige för framtiden.
          </note>
          <note>
            Det ska den blågula flaggan symbolisera. Tillsammans skapar vi
            ett Sverige att vara ännu mer stolta över.
          </note>
          <note>
            (Applåder)
          </note>
          <note>
            § 3 Ceremonin avslutades kl. 15.13 .
          </note>
        </div>
      </body>
    </text>
  </TEI>
</teiCorpus>
