<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--126</head>
          <docDate when="2016-06-27">2016-06-27</docDate>
        </div>
      </front>
      <body>
        <div>
          <note>
            § 1 Anmälan om subsidiaritetsprövningar
          </note>
          <note>
            Tredje vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2015/16:42 för torsdagen de n 16 juni från trafikutskottet
            och
          </note>
          <note>
            prot. 2015/16:51 för tisdagen den 21 juni från finansutskottet.
          </note>
          <note>
            § 2 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2015/16:179 till finansutskottet
          </note>
          <note>
            § 3 Svar på interpellation 2015/16:741 om näringslivets konkurrenskraft
            i Norrland
          </note>
          <note type="speaker">
            Anf. 1 Statsrådet IBRAHIM BAYLAN (S):
          </note>
          <note>
            Fru talman! Edward Riedl har frågat mig vilka åtgärder inom energiområdet
            som jag avser att vidta för att förutsättningarna för en positiv
            ekonomisk utveckling även fortsättningsvis ska vara goda i norra
            Sverige.
          </note>
          <note>
            Utgångspunkten för Edvard Riedls fråga är mycket viktig, nämligen
            industrins konkurrenskraft och samhällets behov av en trygg och
            hållbar elförsörjning. Det var just mot den bakgrunden som regeringen
            redan i mars 2015 tillsatte en energikommission. I kommissionens
            direktiv pekar regeringen på att Sveriges elförsörjning står inför
            stora utmaningar, primärt gällande elförsörjningen i södra Sverige.
            Vi är beroende av en säker och tillräcklig energiförsörjning som
            kan bidra till social och ekonomisk utveckling, som bibehåller
            och stärker näringslivets internationella konkurrenskraft och
            som samtidigt skapar möjligheter att kostnadseffektivt möta Sveriges
            högt ställda miljö- och klimatpolitiska ambitioner.
          </note>
          <note>
            Regeringspartierna har nu tillsammans med Moderaterna, Kristdemokraterna
            och Centerpartiet slutit en ramöverenskommelse om den svenska
            energipolitiken. Överenskommelsen skapar långsiktighet och tydlighet
            för marknadens aktörer och bidrar till nya jobb och investeringar
            i Sverige.
          </note>
          <note>
            Med ramöverenskommelsen får Sverige även fortsättningsvis goda
            förutsättningar för konkurrenskraftig och tillförlitlig energiförsörjning.
            Redan i dag har Norrland under ett normalår ett elöverskott på
            ca 35 terawattimmar. Regionen har ur detta perspektiv goda förutsättningar
            för en positiv ekonomisk utveckling.
          </note>
          <note>
            Tredje vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note>
            § 4 Svar på interpellation 2015/16:672 om effekterna av den ekonomiska
            utvecklingen på försvarsambitionen
          </note>
          <note type="speaker">
            Anf. 2 Försvarsminister PETER HULTQVIST (S):
          </note>
          <note>
            Fru talman! Mikael Oscarsson har frågat mig om det enligt mig
            finns tillräckliga medel avsatta i regeringens budget för att
            leverera de system som ingår i försvarsöverenskommelsen inom överenskommelsens
            fastlagda tid. Mikael Oscarsson menar att ett antal system har
            senarelagts av FMV eller utgått. Han har frågat vilken effekt
            detta enligt mig ger på Försvarsmaktens faktiska ambitionsnivå
            som regeringen nu slår fast. Slutligen har han frågat mig om det
            enligt mig finns en diskrepans mellan Försvarsdepartementets analys
            av den ekonomiska situationen inom Försvarsmakten och det faktiska
            utfall i ambitionsnivå som slogs fast i överenskommelsen.
          </note>
          <note>
            Det enskilt viktigaste under försvarsinriktningsperioden 2016
            till och med 2020 är att öka den operativa förmågan i krigsförbanden
            och att säkerställa den samlade förmågan i totalförsvaret. Försvarsbeslutet
            innebär att den samlade försvarsekonomin förstärks med ytterligare
            10,2 miljarder kronor under inriktningsperioden, utöver tidigare
            beslutade tillskott.
          </note>
          <note>
            I den försvarspolitiska inriktningspropositionen betonar regeringen
            att materielförsörjning är ett medel för att stödja krigsförbanden
            i uppbyggnaden av deras operativa förmåga och för att möjliggöra
            för krigsförbanden att utföra sina uppgifter i fred och vid höjd
            beredskap. Samtidigt finns det tekniska och ekonomiska risker
            inom materielförsörjningen, eftersom det handlar om anskaffningar
            av komplexa system i fleråriga processer och avsevärda ekonomiska
            värden. Regeringen och de ansvariga myndigheterna arbetar kontinuerligt
            med att hantera dessa risker.
          </note>
          <note>
            Försvarsmakten har i sitt budgetunderlag för 2017 anmält att
            det finns risker inom materielförsörjningen. Försvarsmakten har
            även utvecklat re ­ dovisningen av materielprojekt, i enlighet
            med investeringsplanerings ­ utredningens förslag. Underlagen
            analyseras nu inom Regeringskansliet. Re ­ geringen kommer att
            ta ställning till Försvarsmaktens budgetunderlag i samband med
            budgetpropositionen för 2017.
          </note>
          <note>
            Socialdemokraterna, Miljöpartiet, Moderaterna, Centerpartiet
            och Kristdemokraterna ställer sig bakom och har ett gemensamt
            ansvar för att vårda försvarsöverenskommelsen. För att samråda
            om frågor som gäller denna träffas de fem partier som står bakom
            överenskommelsen regelbundet i försvarsgruppen. Om förutsättningarna
            för överenskommelsen påverkas av till exempel fördyringar eller
            förseningar kommer regeringen att diskutera frågan i försvarsgruppen.
          </note>
          <note>
            Ambitionen i överenskommelsen ligger fast. Regeringen avser att
            fullfölja försvarsöverenskommelsen.
          </note>
          <note type="speaker">
            Anf. 3 MIKAEL OSCARSSON (KD):
          </note>
          <note>
            Fru talman! Tack för svaret, försvarsministern!
          </note>
          <note>
            Vi träffade en försvarsuppgörelse i riksdagen. Överskuggande
            där var det allt tuffare säkerhetspolitiska läge som Sverige befinner
            sig i. Det identi ­ fierades då en rad materielsystem som ska
            komma fram under försvars - perioden.
          </note>
          <note>
            Den nya artilleripjäsen Archer ska anskaffas. Även lastbilar
            ska anskaffas, och det har framkommit att de är försenade. Stridsvagnarna
            122 och 90 ska renoveras. Enligt Försvarsmaktens underlag från
            den 16 december ska fem bevakningsbåtar, inklusive antiubåtsgranatkastare,
            anskaffas. Ett nytt luftvärnssystem med medellång räckvidd ska
            anskaffas till en av de två luftvärnsbataljonerna under perioden.
            Två vedettbåtar av Stockholmsklass, en ny sjömålsrobot och en
            ny lätt torped ska anskaffas. Det handlar om vidmakthållande av
            och en halvtidsmodifiering av ubåt i Gotlandsklass och ubåt av
            Södermanlandsklass. Vidare handlar det naturligtvis om byggandet
            av de två ubåtarna och om införandet av JAS 39 Gripen. Med tanke
            på tillägget med 10,2 miljarder skulle de mekaniserade bataljonerna
            tillföras ett nytt stridsfordonsburet granatkastarsystem under
            perioden. Det var också fråga om att tillföra ytterligare brobandvagnar,
            motoriserade skyttebataljoner, granatkastare, två korvetter av
            Gävleklass, sex bevakningsbåtar, nya undervattenssensorer och
            att göra ytterligare fyra helikopter 14 sjöoperativa under perioden.
          </note>
          <note>
            Det har alltså överenskommits att en lång rad materielsystem
            ska anskaffas. Samtidigt finns det signaler om att detta kommer
            att bli dyrare, då det har lämnats in underlag från Försvarsmakten
            som visar på fördyringar i vissa system.
          </note>
          <note>
            Försvarsutskottet besökte Försvarsmaktens högkvarter för en tid
            sedan. Från Försvarsmaktens sida var man då mer precis än vad
            man har varit tidigare och sa att köpkraften har försämrats så
            avsevärt att hälften av tillskottet kommer att ätas upp under
            försvarsperioden. Frågan är om pengarna räcker till. Kommer exempelvis
            de mekaniserade bataljonerna att tillföras ett granatkastarsystem
            under perioden?
          </note>
          <note type="speaker">
            Anf. 4 Försvarsminister PETER HULTQVIST (S):
          </note>
          <note>
            Fru talman! Jag har i mitt inledande anförande sagt att om förutsättningarna
            för överenskommelsen påverkas av till exempel fördyringar eller
            förseningar kommer re geringen att diskutera detta i f örsvarsgruppen.
            Låt mig understryka detta en gång till så att det är klart att
            det är sagt och att det är sättet regeringen tänker arbeta med
            detta.
          </note>
          <note>
            Låt mig också påminna om att jag redan på Sälenkonferensen markerade
            att vi säkert kan förvänta oss diskussioner om både fördyringar
            och förseningar. Det är inget jag är överraskad av eller känner
            någon akut panik över.
          </note>
          <note>
            När man får denna typ av indikationer måste man se till att underlagen
            bearbetas och att ansvariga myndigheter får jobba igenom detta
            så långt de kan för att se vilka andra sätt att lösa ett problem
            som finns. Det kan också vara så att man i någon del har varit
            alltför alarmistisk.
          </note>
          <note>
            De 10,2 miljarderna i överenskommelsen handlar i huvudsak om
            att krigsdugligheten i krigsförbanden ska höjas ytterligare genom
            att alla förband ska genomföra krigsförbandsövningar under inriktningsperioden.
          </note>
          <note>
            Vi kom överens om att arméstridskrafterna ska utökas med en motoriserad
            skyttebataljon samtidigt som den lätta skyttebataljonen bibehålls
            men omorganiseras för att kunna vara lufttranportabel.
          </note>
          <note>
            Vi kom också överens om att mekbataljonerna tillförs ett nytt
            stridsfordonsburet granatkastarsystem, att ytterligare br obandvagnar
            tillförs och att de motoriserade skyttebataljonerna tillförs utökad
            pansarvärnsförmåga.
          </note>
          <note>
            Vidare kom vi överens om att en stridsgrupp på Gotland organiseras
            med ett mekkompani och ett stridsvagnskompani från och med 2018
            och att utbildningsgruppen på Gotland förstärks för att medge
            ökad övnings- och utbildningsverksamhet
          </note>
          <note>
            Vi kom även överens om att hemvärnet och de nationella styrkorna
            tillförs granatkastare och bataljonsledningsförmåga och att ytterligare
            personlig utrustning och ammunition anskaffas.
          </note>
          <note>
            Vidare ska två korvetter av Gävleklass modifieras så att de är
            operativt och tekniskt relevanta till i mitten av 2020-talet,
            ytterligare två bevakningsbåtar modifieras så att fyra bevakningsbåtar
            bibehålls som bojbåtar och nya undervattensensorer anskaffas.
          </note>
          <note>
            Tillgängligheten på det taktiska transportflyget ska utökas ,
            och förmågan till spridning av flygstridskrafterna inom och mellan
            baser ska också ökas.
          </note>
          <note>
            Slutligen ska underrättelseförmågan förstärkas.
          </note>
          <note>
            Vi jobbar med alla dessa punkter. Det gör även Försvarsmakten
            och FMV. Det förs en kontinuerlig dialog om eventuella problem
            som kan uppstå. Det har i vissa stycken redan skett beställningar,
            och i andra stycken arbetas det med beställningar. De problem
            som har uppstått bearbetas.
          </note>
          <note>
            Överenskommelsen trädde i kraft den 1 januari, och nu är vi i
            slutet av juni. Det har gått lite för kort tid för att kunna säga
            att de åtgärder som vidtas är otillräckliga eller för att med
            dramatik i rösten säga att det vi har varit överens om inte levereras.
          </note>
          <note>
            Vi är inne i en stor omställningsprocess av hela Försvarsmakten.
            Den har nu börjat på allvar, och vi kommer att ha problem att
            hantera. Dem får vi beta av efter hand, och det gör vi också.
          </note>
          <note>
            Mikael Oscarsson, som ingår i försvarsgruppen, kan vara helt
            förvissad om att om det uppstår fördyringar eller förseningar
            kommer vi att ta upp det i arbetsgruppen.
          </note>
          <note type="speaker">
            Anf. 5 MIKAEL OSCARSSON (KD):
          </note>
          <note>
            Fru talman! Jag tackar försvarsministern för svaret.
          </note>
          <note>
            Försvarsuppgörelsen var ett viktigt trendbrott. Det är första
            gången sedan kalla kriget som Försvarsmakten får mer pengar. Så
            långt är allt gott och väl.
          </note>
          <note>
            Men nu kommer rapporterna om fördyringar, och precis som försvarsministern
            sa har det inte ens gått ett år av periodens totala fem år. Det
            gör mig än mer orolig att dessa signaler kommer så här tidigt.
            Försvarsmakten säger att köpkraften äter upp hälften av tillägget
            på 10,2 miljarder under perioden – alltså inte långt borta i fjärran
            utan under perioden. Det har också indikerats att vissa av försvarssystemen
            blir dyrare.
          </note>
          <note>
            Jag är glad över försvarsministerns tydlighet med att detta ska
            diskuteras i försvarsgruppen, men jag tror att vi också behöver
            ha en offentlig diskussion om detta, åtminstone i vissa delar.
            Finns det risk för att något av dessa projekt får stryka på foten?
          </note>
          <note>
            Som jag och Kristdemokraterna ser det måste varje del i uppgörelsen
            bli av, inte minst med tanke på att det säkerhetspolitiska läget
            inte har förbättrats sedan beslutat togs. Vi ser snarare ett tuffare
            läge. Därför är det viktigt att inte någon del av uppgörelsen
            senareläggs. I stället måste pengar läggas till.
          </note>
          <note>
            Jag var på Luftstridsskolan i förra veckan och fick då en rapport
            om att det finns ett akut behov av att tillföra pengar till ASC
            890, Sveriges luftburna stridslednings- och luftbevakningsplattform,
            för att livstidsförlänga. Gör vi inte det faller den för åldersstrecket
            under perioden.
          </note>
          <note>
            Om jag minns rätt kom detta inte upp under försvarsförhandlingarna,
            men det är ett behov. Vi behöver diskutera både offentligt och
            internt hur vi kan säkerställa detta. Det är helt avgörande för
            Sverige att denna luftburna stridslednings- och luftbevakningsplattform
            fungerar. Om inte detta antal miljoner, som det ännu så länge
            inte är planerat för, kommer fram kan det få mycket negativa konsekvenser.
          </note>
          <note>
            Föranleder rapporterna från Försvarsmakten om att hälften äts
            upp av försämrat penningvärde försvarsministern att göra några
            direkta förändringar så att pengarna räcker till alla de beslut
            som ska tas?
          </note>
          <note type="speaker">
            Anf. 6 HANS WALLMARK (M):
          </note>
          <note>
            Fru talman! Låt mig också få blanda mig i detta intressanta meningsutbyte.
            Jag var med för Moderaterna i de försvarsförhandlingar som låg
            till grund för försvarsuppgörelsen, som i sin tur låg till grund
            för det inriktningsbeslut som gäller från den 1 januari 2016.
          </note>
          <note>
            Det som Mikael Oscarsson och försvarsminister Peter Hultqvist
            ger uttryck för är viktigt. Vi fem partier har ett gemensamt ansvar
            att vårda överenskommelsen. Som politiker har vi också ett ansvar
            att värna landet. Vi bör ha båda dessa saker framför ögonen.
          </note>
          <note>
            Det är angelägna frågor som lyfts fram. Precis som Peter Hultqvist
            säger i sitt svar till Mikael Oscarsson finns det varningstecken
            från FMV och Försvarsmakten om eventuella fördyringar. Då är det
            viktigt att vi partier som ingår i uppgörelsen och har denna grupp
            som återkommande träffas får veta saker före och inte efter.
          </note>
          <note>
            Försvarsministern säger att underlaget analyseras inom Regeringskansliet
            och att regeringen kommer att ta ställning till Försvarsmaktens
            förslag i budgetbeslutet för 2017. Som moderat företrädare i gruppen
            vill jag understryka att det är viktigt att vi som oppositionsföreträdare
            så fort som möjligt får reda på när regeringen börjar känna att
            det finns siffror som håller, då dessa siffror kommer att ligga
            till grund för våra budgetförslag, inte bara för 2017 utan också
            för kommande år.
          </note>
          <note>
            Som jag ser det, åtminstone utifrån de samtal vi har haft med
            försvarsministern i gruppen och även här i kammaren, finns det
            grovt sett tre sätt att hantera de fördyringar som eventuellt
            kan komma. Det första är att man ser om det finns annat likvärdigt
            materiel som man kan ha i stället för det man hade tänkt, det
            andra är att man funderar på antalet – kvantitet eller kvalitet
            – och det tredje är att man skjuter till mer pengar.
          </note>
          <note>
            Jag vill klargöra Moderaternas utgångspunkt. Vi tycker inte att
            man ska ha sänkta ambitioner. Det läge vi befinner oss i är allvarligt,
            precis som Mikael Oscarsson underströk. Det gör att alternativet
            med sänkta ambi ­ tioner är det sämsta. Därför är det angeläget
            för oss i oppositionen att re ­ ger ­ ingen, när den känner att
            den har siffror som håller och man har räknat på det på FMV och
            Försvarsmakten, förmedlar siffrorna vidare i den för - svars ­
            grupp vi har.
          </note>
          <note>
            Precis som försvarsministern underströk innehåller vårt inriktnings
            ­ beslut och den försvarsöverenskommelse vi har många delar, varav
            mate ­ riel är en. Det är viktigt att betona den ökade övningsverksamheten
            och de hög ­ re ambitioner vi har på området. Det handlar om incidentberedskap,
            ubåtsjaktförmåga, satsningen på Gotland och flygbas. I allt detta
            finns också materiel som en komponent – det kan vi inte komma
            ifrån.
          </note>
          <note>
            Försvarsministern kan, om han vill, kasta visst ljus över detta.
            Det finns tre sätt att tackla det på. Det första är annat materiel,
            som ger en likartad effekt, det andra är att man sänker kvaliteten
            eller minskar kvantiteten och det tredje är att man tillskjuter
            resurser.
          </note>
          <note>
            Som ledamot av den försvarsgrupp som Peter Hultqvist leder vill
            jag understryka att jag utgår från att vi får reda på saker och
            ting före, inte efter.
          </note>
          <note type="speaker">
            Anf. 7 Försvarsminister PETER HULTQVIST (S):
          </note>
          <note>
            Fru talman! Det finns ingen grund för att misstänka att vi inte
            skulle informera när vi har någonting att informera om. Däremot
            informerar vi inte när vi inte har fakta att lägga på bordet.
            Alla måste ha viss respekt för att man måste genomarbeta material
            och analysera det innan man är alltför snabb med slutsatser. Man
            måste också ha respekt för möjligheten att påverka kostnadsbilder.
          </note>
          <note>
            Jag känner ofta att det är en brist i det politiska resonemanget
            att politiker, särskilt i opposition, ibland tenderar att vara
            lite väl snabba med att skriva ut checkar som täcker upp eventuella
            prognoser. Ett rimligare arbetssätt är att försöka bearbeta eventuella
            prognoser och eventuellt hotande kostnadsbilder och bidra aktivt
            till att få ned kostnadsbilden och använda viss kreativitet för
            att kunna nå målet.
          </note>
          <note>
            Vi ska ha klart för oss att det är allmänna medel vi hanterar.
            Vi kan inte ha det på någon sorts löpande räkning och så fort
            det flaggas för en kostnadsfördyring vara beredda att köpa in
            och acceptera detta som ett faktum. Det är inte detsamma som att
            jag inte inser problematiken med denna typ av hantering. Det var
            därför jag så tidigt som på Sälenkonferensen flaggade för att
            jag ser risker. Då var det inte särskilt många som var intresserade
            av att kommentera. Nu däremot dyker det upp en massa diskussioner,
            och man är nästan framme med checkblocket innan vi vet vad de
            egentliga kostnaderna är.
          </note>
          <note>
            Vi måste från vårt håll försöka hålla lite i pengarna och ha
            en attityd där vi har en viss kyla när vi betraktar detta. Vi
            måste se till att det verkligen jobbas med alternativa lösningar
            och att man bedömer om det är reella kostnadsbilder som nu har
            dykt upp. Detta för vi ett återkommande resonemang om med Försvarsmakten
            och FMV.
          </note>
          <note>
            Man frågar vilka direkta åtgärder som ska vidtas nu, men det
            finns inga åtgärder som man kan vidta för att lösa detta på en
            dag. Den typen av snabbhet är närmast att betrakta som lite lätt
            oansvarig eller byggd på bristande insikt om sakernas tillstånd.
            Detta kräver att man tar lite tid på sig för att så långt som
            möjligt kunna komma fram till en hållbarhet.
          </note>
          <note>
            Jag tar oerhört seriöst på alla delar i detta. Jag skyggar inte
            för att det finns kostnadsfördyrings- och tidsförskjutningsaspekter,
            men jag skyggar heller inte för att man måste bearbeta de kostnadsbilder
            som kommer upp och också göra ett seriöst jobb med dem. Annars
            tycker jag inte att man tar det politiska ansvaret.
          </note>
          <note>
            Jag är inte beredd att vara framme med checkblocket i första
            rummet, utan vi får ta lite tid till detta. Det är nog det klokaste
            sättet att hantera det på. Vi kommer att göra en fullständig belysning
            av detta i samband med budgetpropositionen för 2017. Det är ungefär
            så en regering brukar arbeta. Vi har inte kommit på något nytt
            sätt att hantera denna typ av frågor på, utan det är detta förhållningssätt
            som jag tycker är gängse här.
          </note>
          <note>
            När det gäller de punkter jag läste upp och de 10,2 miljarder
            vi är överens om finns det inte något område där jag ser att vi
            inte håller på att arbeta eller har dragit igång processer. Vi
            jobbar med hela fältet.
          </note>
          <note>
            Det är inget problem för mig att vara väldigt tydlig: Självklart
            ska vi diskutera allt detta i försvarsgruppen. Det är närmast
            märkligt att frågan ska behöva ställas. Det finns ingen ambition
            hos oss att mörka någonting i detta.
          </note>
          <note type="speaker">
            Anf. 8 MIKAEL OSCARSSON (KD):
          </note>
          <note>
            Fru talman! I början av året var arméchefen Anders Brännström
            väldigt tydlig. Han sa att Sverige kan vara i krig om några år.
            Det är verkligen inte n ågot vi hoppas ska ske, men Sverige kan
            bli angripet. Då är det viktigt att se till att vår försvarsmakt
            fungerar och i värsta fall kan möta ett sådant hot som den förre
            arméchefen – han har precis slutat – talade om . Därför är det
            viktigt att varje del i uppgörelsen kan genomföras.
          </note>
          <note>
            Bakgrunden till denna interpellationsdebatt är den information
            vi har fått från Försvarsmakten, nämligen att köpkraften halveras
            . H älften av anslaget på 10,2 miljarder försvinner i minskad
            köpkraft. Dessutom har det kommit fram uppgifter som gör gällande
            att flera materielsystem blir avsevärt dyrare. Då undrar naturligtvis
            alla försvarsintresserade medborgare som har hört talas om detta
            vad konsekvenserna blir och om pengar kommer att läggas till.
          </note>
          <note>
            Sammantaget är läget i omvärlden alldeles för allvarligt för
            att vi ska låta nödvändiga och redan beslutade åtgärder fördröjas.
            Om det krävs nya politiska ställningstaganden för att förverkliga
            försvarsöverenskommelsen är vi kristdemokrater beredda att diskutera
            det.
          </note>
          <note>
            Sänkt ambition kan inte vara ett alternativ med tanke på det
            omvärldsläge vi har. Därför är det viktigt att denna fråga kan
            diskuteras både offentligt och i försvarsgruppen så att varje
            del i försvarsuppgörelsen kan förverkligas inom den tid som satts
            upp.
          </note>
          <note type="speaker">
            Anf. 9 HANS WALLMARK (M):
          </note>
          <note>
            Fru talman! Försvarsministern konstaterade att man kan lova mycket
            i opposition. Han hade åtta år på sig att öva på den konsten.
            Själv har jag bara haft två år på mig, men jag hoppas att det
            inte ska bli så mycket längre tid.
          </note>
          <note>
            En sak ska jag ändå berömma försvarsministern för, fru talman,
            och det är att han återkommande hedrar överenskommelsen. Det tycker
            jag är bra. Det som dock gjorde mig lite orolig var att han sa
            att de skulle återkomma i budgetpropositionen, för det är så regeringar
            brukar göra. Men det som skiljer detta område från andra är att
            det finns en försvarsöverenskommelse som grund. Det är därför
            jag tycker att det är viktigt, och jag vill understryka det.
          </note>
          <note>
            Jag hoppas att försvarsministern håller ord. Jag utgår från att
            reger ­ ingen så fort det är möjligt och när den känner att den
            har ett fast underlag utifrån Försvarsmaktens och FMV:s beräkningar
            återkommer med dem till oss försvarsöverenskommelsepartier och
            till försvarsgruppen. Vi måste ta ställning till detta i våra
            budgetförslag för 2017 och de kommande åren framöver.
          </note>
          <note>
            Fru talman! Som jag har påpekat finns det egentligen tre vägar,
            om det finns risk för kostnadsfördyringar. Det ena är att man
            försöker se om det finns annan likvärdig materiel. Det andra är
            att man tittar på kvantitet eller kvalitet. Det tredje är att
            man ser om man måste skjuta till mer pengar.
          </note>
          <note>
            Jag står inte här och skriver ut checkar nu. Men jag ryggar inte
            heller för de problem och utmaningar som vi har.
          </note>
          <note>
            Då kan jag bara ärligen, fru talman, deklarera vad som är ambitionen
            från Moderaterna, som ett av de fem överenskommelsepartierna.
            Nej, jag vill inte att vi sänker ambitionerna i den uppgörelse
            som vi har, i den överenskommelse som ligger till grund för det
            inriktningsbeslut som finns.
          </note>
          <note>
            Jag utgår från att så fort regeringen har siffror att presentera
            för överenskommelsepartierna kommer vi att få dem. Och det utgår
            jag kommer att ske innan regeringen presenterar sin budgetproposition.
          </note>
          <note type="speaker">
            Anf. 10 Försvarsminister PETER HULTQVIST (S):
          </note>
          <note>
            Fru talman! Först och främst lämnade ni inte ett så enkelt arv
            efter er i den förra regeringen. Ni har lämnat efter er en försvarsmakt
            där det finns en hel del övrigt att önska. Vad pysslade ni egentligen
            med under de åtta åren, eftersom de åtta åren kom upp nu? Det
            är mycket som vi får ta tag i.
          </note>
          <note>
            Jag är i och för sig glad att ni har varit med och gjort den
            här överenskommelsen och att vi har den gemensamma plattformen.
            Men att ens en gång antydningsvis komma med påståenden som kan
            förleda människor att tänka att regeringen inte skulle vara beredd
            att stå för överenskommelsen tycker jag inte känns sjyst.
          </note>
          <note>
            Vi sitter nu med det yttersta ansvaret. Då kan jag inte stå här
            och halvt om halvt lova att vi nu ska hantera frågan på det ena
            eller det andra sättet, när vi inte ens har gått igenom exakt
            vilken strategi vi ska ha på punkt efter punkt.
          </note>
          <note>
            Det är bättre att tala när man har något att säga än att bara
            stå och ha allmänna ordkaskader som kanske populistiskt sett kan
            gå hem kortsiktigt men som kan bli rätt verkningslösa och dessutom
            kan visa sig vara felak ­ tiga i ett längre perspektiv.
          </note>
          <note>
            Jag tänker vara fullständigt öppen när det gäller alla problembilder,
            och jag tänker försöka vara oerhört konstruktiv i fråga om sättet
            att lösa detta. Men jag vill inte höra några antydningar om att
            vi på något vis skulle vikta när det gäller överenskommelsen,
            för det finns inte på kartan.
          </note>
          <note>
            När det gäller formell och informell diskussion: Försvarsgruppen
            är ett forum för informellt utbyte av information. Vi försöker
            där leverera det som finns att leverera. Men vi har också den
            respekten för försvarsgruppen att vi levererar det som går att
            säga och inte spekulerar. Att spekulera kan leda väldigt fel.
            Det är bättre att tala när man har något att säga på allvar.
          </note>
          <note>
            I formell mening måste detta hanteras i budgetpropositionen.
            Det är så det går till.
          </note>
          <note>
            Överläggningen var härmed avslutad.
          </note>
          <note>
            § 5 Svar på interpellation 2015/16:698 om strategi mot säkerhetsrisker
          </note>
          <note type="speaker">
            Anf. 11 Försvarsminister PETER HULTQVIST (S):
          </note>
          <note>
            Fru talman! Hans Wallmark har frågat statsministern varför arbetet
            med att ta fram en nationell säkerhetsstrategi har dragit ut på
            tiden, varför statsministern och regeringen har avslagit Moderaternas
            begäran om att ge Försvarsberedningen ett nytt och bredare uppdrag
            samt hur statsministern och regeringen avser att brett parlamentariskt
            förankra en nationell säkerhetsstrategi.
          </note>
          <note>
            Interpellationen har överlämnats till mig.
          </note>
          <note>
            Jag börjar med att besvara de två frågorna om en nationell säkerhetsstrategi.
            Arbetet med att ta fram ett utkast till säkerhetsstrategi innehåller
            flera moment som alla måste få ta sin tid. Tidigare under våren
            har konsultationer hållits med oberoende forskare på säkerhetsområdet.
            Vidare har ett antal myndigheter och organisationer bjudits in
            för att vid ett seminarium ge sina synpunkter på vad en nationell
            säkerhetsstrategi skulle kunna innehålla. Inom flera departement
            har ett beredningsarbete genomförts för att ta fram ett relevant
            underlag för en sådan strategi. Allt detta underlag bearbetas
            nu i Regeringskansliet med inriktning på att som planerat få fram
            ett samlat utkast inom de närmaste månaderna.
          </note>
          <note>
            I fjol bjöd statsministern in de borgerliga partiernas ledare
            till en överläggning om möjligheten att ta fram en gemensam nationell
            säkerhetsstrategi för Sverige. Utgångspunkten var den tradition
            vi har i Sverige när det gäller blocköverskridande överenskommelser
            om bland annat försvars- och säkerhetspolitik. Någon önskan hos
            de borgerliga partierna att direkt medverka i arbetet med att
            ta fram en strategi kom inte fram vid den överläggningen. Därför
            drogs slutsatsen att regeringen skulle ta fram ett förslag till
            strategi för att därefter åter kontakta de partier som deltog
            i överläggningen. Det är alltjämt regeringens avsikt att ta sådana
            förnyade kontakter när ett samlat utkast har tagit form.
          </note>
          <note>
            Med anledning av Hans Wallmarks fråga om varför statsministern
            och regeringen har avslagit Moderaternas begäran om att ge Försvarsberedningen
            ett nytt och bredare uppdrag vill jag anföra följande. Just nu
            pågår arbetet med att genomföra det försvarsbeslut som riksdagen
            fattade i juni 2015. Arbetet med att genomföra försvarsbeslutet
            följs av försvarsgruppen, med de fem partier i riksdagen som står
            bakom överenskommelsen, bland annat Moderaterna. Det är ett lämpligt
            forum för att följa upp och vårda beslutets genomförande. Resultatet
            av genomförandet utgör ett viktigt ingångsvärde till nästa försvarsberedning
            och kommande försvarsbeslut. Jag anser därför att frågan om att
            sammankalla Försvarsberedningen är för tidigt väckt.
          </note>
          <note>
            Givetvis utgör Försvarsberedningens rapporter viktiga beståndsdelar
            i underlaget i det nu pågående beredningsarbetet med den nationella
            säkerhetsstrategin. Säkerhetsstrategin i sig är dock inte enbart
            en säkerhets- och försvarspolitisk fråga. Det måste därför övervägas
            om Försvarsberedningen eller annat existerande eller nytt forum
            är mest lämpligt att utgöra grunden för eventuellt parlamentariskt
            arbete.
          </note>
          <note type="speaker">
            Anf. 12 HANS WALLMARK (M):
          </note>
          <note>
            Fru talman! Tack för svaret, försvarsministern!
          </note>
          <note>
            En viktig komponent i hybridstrider är förvirring. Det får man
            ibland säga präglar regeringen när det gäller svar på interpellationer.
          </note>
          <note>
            För en tid sedan, förra våren, hade statsministern ett märkligt
            resonemang om buffertzoner och svensk säkerhetspolitik. Då väckte
            jag en interpellation. Den besvarades av Margot Wallström, som
            fick utgöra det parlamentariska lokalvårdarteamet. Försvarsministern
            har själv varit ute rätt mycket när det gäller Natos center för
            strategisk kommunikation i Riga, Stratcom. Jag väckte en interpellation
            om det. Då var det statsrådet Ygeman som svarade. Nu väcker jag
            en fråga om nationell säkerhetsstrategi, som jag har förstått
            hanteras av Statsrådsberedningen. Men då är det inte statsministern
            som svarar utan försvarsminister Hultqvist.
          </note>
          <note>
            Viss förvirring är det alltså på regeringssidan om vem som tar
            vilken fråga.
          </note>
          <note>
            I Sälen, som vi har hänvisat till i en tidigare debatt, var statssekreteraren
            i Statsrådsberedningen Hans Dahlgren närvarande och presenterade
            strukturen till en nationell säkerhetsstrategi. Då utlovades det
            att den skulle vara klar till sommaren. Det är rätt varmt ute,
            fru talman, och midsommar är passerad, så jag undrar lite grann
            när sommaren kommer på Statsrådsberedningen, så att det finns
            ett dokument att presentera.
          </note>
          <note>
            Fru talman! Detta är egentligen väldigt seriösa och allvarliga
            frågor. Om man nu tar fram en nationell säkerhetsstrategi vill
            jag ställa frågan: Hur gör man den nationell? Försvarsministern
            hänvisar, som en del andra socialdemokrater har gjort tidigare,
            till att man hade möte för en tid sedan på Statsrådsberedningen,
            med just statsministern som inbjudare, där man presenterade idéer
            om en nationell säkerhetsstrategi.
          </note>
          <note>
            Då sa bland annat min partiledare Anna Kinberg Batra att hon
            tyckte att ett lämpligt forum för att bereda idén om en nationell
            säkerhetsstrategi är till exempel en försvarsberedning. Det har
            tolkats som en avvisande hand, och sedan dess har man från regeringssidan
            puttrat på.
          </note>
          <note>
            Nu sägs det att man ska presentera något för de partier som var
            inbjudna. Då, fru talman, vill jag vara tydlig: Man kan inte komma
            med några sladdriga papper och sedan tro att man får ihop en nationell
            säkerhetsstrategi. Detta är ett gediget, allvarligt, viktigt arbete.
          </note>
          <note>
            Försvarsministern har själv erfarenhet av hur en försvarsberedning
            arbetar. Då är det gediget material och tunga dragningar, och
            man har djupgående, förtroendefulla samtal. Allt detta har hitintills
            saknats när det gäller framtagandet av en nationell säkerhetsstrategi.
          </note>
          <note>
            Min fråga är: Hur omvandlar man möjligtvis några sladdriga papper
            som är framtagna på Statsrådsberedningen till något som kan kallas
            en nationell och därmed gemensam säkerhetsstrategi?
          </note>
          <note>
            Fru talman! Låt mig ge försvarsministern några ord på vägen om
            vad som borde finnas med i en nationell säkerhetsstrategi. Det
            mest uppenbara – där tror jag inte att det finns några skillnader
            mellan försvarsministern och mig – är till exempel det nya, allvarliga
            beteende som Ryssland har uppvisat efter den illegala annekteringen
            av Krim.
          </note>
          <note>
            Vi har striderna mot Ukraina med rysk trupp inne på ukrainskt
            territorium. Vi har de kollektiva försvarsförpliktelser som kommer
            att bli centrala under Natos toppmöte i Warszawa. Vi har Nordafrika
            med sönderfallande stater och därmed också en växande risk för
            terrorhot mot Europa. Vi har migrationsströmmarna. Vi har ett
            Kina som är alltmer aggressivt mot sina grannländer. Vi har Mellanöstern,
            Irak och Syrien med Daish. Vi har Europas delning som konsekvens
            av brexit men också andra krafter som försöker slita sönder. Vi
            har cyberhot och it-angrepp. Vi har energi som ett säkerhetspolitiskt
            vapen. Vi har klimatet, som kommer att påverka kampen om resurserna.
          </note>
          <note>
            Det är några ord på vägen som jag skulle vilja ge när det gäller
            en na ­ tionell säkerhetsstrategi.
          </note>
          <note type="speaker">
            Anf. 13 Försvarsminister PETER HULTQVIST (S):
          </note>
          <note>
            Fru talman! Sedan har vi totalförsvarsdelar, och man måste titta
            på den civila beredskapen. Vi har informationsoperationer, vi
            har psykologisk krigföring, vi har kriminalitet, vi har organiserad
            brottslighet och vi har naturkatastrofer. Vi har alltså en lång
            rad frågor som sträcker sig över ett brett fält.
          </note>
          <note>
            När man då kommer till vad den samlade säkerheten i samhället
            handlar om kommer man ned på grundläggande funktioner som sociala
            villkor, utbildningssystem och annat. Detta handlar alltså om
            en helhet som är mycket bred och som täcker många politikområden.
            Den är också betydligt bredare än vad en försvarsberedning är
            i sammanhanget. Denna strategi har så att säga en bredare ambition
            än det som Försvarsberedningen täcker upp.
          </note>
          <note>
            Inledningsvis har man jobbat tillsammans med oberoende forskare
            som man har konsulterat på säkerhetsområdet. Man har bjudit in
            ett antal myndigheter och organisationer till ett seminarium för
            att det ska ges synpunkter på vad en nationell säkerhetsstrategi
            kan innehålla.
          </note>
          <note>
            Det har bildats en arbetsgrupp – statssekreterargruppen – med
            representanter från berörda departement inom Regeringskansliet.
            Där kommer man inom de närmaste månaderna att ta fram ett samlat
            utkast.
          </note>
          <note>
            Därefter kommer förnyade kontakter att tas med partierna. Jag
            ska inte förutsäga vad den diskussionen kommer att innebära. Men
            de som bjuds in till dessa överläggningar ska i samband med det
            kanske fundera på vad de själva har för uppfattning och strategi
            och vad de själva vill bidra med i detta utöver ett förslag om
            att kalla in Försvarsberedningen.
          </note>
          <note>
            Försvarsberedningen har inte samma uppdrag. En försvarsberedning
            ska följa den säkerhetspolitiska utvecklingen i omvärlden och
            presentera viktigare långsiktiga försvars- och säkerhetspolitiska
            frågor och redovisa sin syn på detta, och det gör man till försvarsministern.
            Det kan även omfatta förslag på försvarsområdet som jag i så fall
            förutsätter är synnerligen konkreta och som ska ligga till grund
            för en kommande försvarsuppgörelse som ska styra verksamheten
            2020–2025. Man måste alltså även se den typen av nyanser i sammanhanget.
          </note>
          <note>
            När det gäller Försvarsberedningen har jag tidigare klargjort
            att jag avser att före jul kalla till en överläggning som inte
            är kopplad till det na ­ tionella säkerhetsstrategiarbetet utan
            som är en förberedelse inför en kom ­ mande försvarsberedning,
            där vi kan diskutera bland annat det säkerhets ­ politiska läget
            och en del slutsatser som man möjligtvis kan dra av detta.
          </note>
          <note>
            Det är klart att man i sin propagandistiska iver – eftersom vi
            kommer in på hybridstrider, sladdriga papper och så vidare – genom
            att använda ordval som ska verka provocerande och så vidare kan
            göra sig själv till del av en hybridkrigföring eller psykologisk
            krigföring för att på olika sätt förminska, förnärma eller förnedra
            den som man eventuellt uppfattar som en motståndare. Jag uppfattar
            att Wallmark själv besitter en del sådana färdigheter genom sitt
            sätt att driva denna debatt.
          </note>
          <note>
            Upplysningsvis kan jag säga att man naturligtvis kan försöka
            göra Stratcom till något ärende som skulle visa på någon sorts
            svajighet. Men formellt sett hör det hemma på Justitiedepartementet,
            och det var därför som Ygeman svarade på frågan. Så enkelt var
            det med det.
          </note>
          <note>
            Vi kommer att jobba vidare med detta och återkomma till oppositionen.
            Till dess har ni också möjlighet att fundera på hur ni vill bidra
            konstruktivt.
          </note>
          <note type="speaker">
            Anf. 14 HANS WALLMARK (M):
          </note>
          <note>
            Fru talman! Det skulle vara mig helt främmande att förminska
            reger ­ ingen eller försvarsministern. Jag har bara sagt som det
            är.
          </note>
          <note>
            När det gäller punkten om vad ni själva skulle vilja bidra med
            hade jag på min lilla lapp åtminstone tolv förslag som var ord
            på vägen på områden, utöver en nationell säkerhetsstrategi, som
            jag tycker borde beredas.
          </note>
          <note>
            Fru talman! Jag ska ge försvarsministern alldeles rätt. Han kom
            med ytterligare sex åtta förslag som jag tycker är fullt rimliga
            att man också resonerar och diskuterar om.
          </note>
          <note>
            Fru talman! Titta där! Vi har alltså 18–20 punkter som vi borde
            kunna diskutera över parti- och blockgränser kring en nationell
            säkerhetsstrategi. Vi har alltså den traditionen.
          </note>
          <note>
            Låt mig även berömma regeringen. I samband med de konvulsioner
            som den brittiska folkomröstningen ändå har skapat har det i dag
            på mor ­ gonen förts samtal mellan oppositionsföreträdare från
            Alliansen och reger ­ ingen kring konsekvenserna för svensk del
            av brexit. Det tycker jag är bra. Man talar med varandra.
          </note>
          <note>
            I samband med Frankrikes begäran i enlighet med EU-fördraget
            42.7 om stöd och hjälp i kampen mot terrorn efter de fruktansvärda
            dåden i Paris förde vi också samtal partierna emellan. Det tycker
            jag i grunden är bra.
          </note>
          <note>
            Nu säger försvarsministern att en nationell säkerhetsstrategi
            handlar om så många och viktiga frågor. Det har han alldeles rätt
            i. Han säger att det krävs en bredare bearbetning än bara Försvarsberedningen.
            Men i en försvarsberedning sitter åtta partier.
          </note>
          <note>
            Det som försvarsministern nu har berättat om regeringens handläggning
            när det gäller en nationell säkerhetsstrategi är att de två regeringspartierna
            sitter och talar med varandra. De har också kallat in en grupp
            statssekreterare och haft ett seminarium. Med all respekt, fru
            talman, tycker jag nog att en försvarsberedning är ett annat forum
            där många partier kommer samman och på ett tidigt stadium kan
            diskutera de olika säkerhetsutmaningarna.
          </note>
          <note>
            Ta de 18–20 punkter som försvarsministern och jag har skrapat
            ihop bara under några minuters samtal. Nog borde det vara sådant
            som man skulle kunna tala om tillsammans med gemensamma föredragningar,
            med gemensamt bakgrundsmaterial och ett samtal mellan olika personer.
          </note>
          <note>
            Den grundläggande frågan till försvarsministern är: Hur gör man
            detta till en nationell säkerhetsstrategi?
          </note>
          <note>
            Statsrådsberedningen har hållit på med detta arbete ett antal
            månader. I Sälen i januari utlovades att det skulle vara klart
            i sommar. Nu förstår jag av försvarsministern att det tar ytterligare
            några månader. Det har varit sex–nio månaders arbete. Sedan har
            man för avsikt att presentera några papper. Då kommer den grundläggande
            frågan: Hur gör man detta natio ­ nellt?
          </note>
          <note>
            I min värld är det så att om man vill uppnå någonting som är
            till nytta och gagn för landet och som har en bred förankring
            försöker man tala med de olika företrädarna för riksdagspartierna,
            åtminstone med företrädarna för de fyra alliansoppositionspartierna.
          </note>
          <note>
            Mitt råd i all ödmjukhet, och utan att på något sätt förminska
            reger ­ ingen, är att man verkligen borde fundera över hur man
            skapar denna na ­ tionella säkerhetsstrategi. Mitt råd är att
            man gör det brett. Mitt förslag är att det skulle kunna ske inom
            ramen för en försvarsberedning. Vi vet näm ­ ligen att en försvarsberedning
            arbetar på det sättet att man först tar fram en säkerhetspolitisk
            analys. Det tar något år. Sedan tar man fram konsekven ­ serna
            för det svenska försvaret. Det tar också något år. Det är en alldeles
            ­ utmärkt form om man inte själv kommer på någonting som är bättre.
            Då tycker jag inte att två regeringspartier som har ett seminarium
            tillsammans med sina statssekreterare är ett fullgott alternativ.
          </note>
          <note type="speaker">
            Anf. 15 Försvarsminister PETER HULTQVIST (S):
          </note>
          <note>
            Fru talman! Vid det förra mötet uppfattade man från regeringens
            sida att viljan från den borgerliga sidan att direkt medverka
            i detta arbete med att ta fram en strategi inte var särskilt stor
            och inte särskilt högt upp på agendan. Den slutsats som drogs
            var att man skulle ta fram ett förslag till strategi och ha det
            som utgångspunkt för fortsatta diskussioner med de partier som
            deltog vid denna överläggning.
          </note>
          <note>
            Det är med utgångspunkt från detta som jag säger att ni själva
            kanske bör fundera igenom på vilket sätt som ni konstruktivt vill
            gå vidare. Då kan det vara så att ni också måste fundera på något
            bredare än enbart en försvarsberedning. Detta har nämligen en
            bredare verkansarea än bara Försvarsberedningens frågor.
          </note>
          <note>
            Det som du säger i debatten, Hans Wallmark, om att alla partier
            är med i Försvarsberedningen är inte ett relevant argument. Detta
            handlar nämligen om ett samlat frågekomplex som blir bredare än
            det som Försvarsberedningen handlar om.
          </note>
          <note>
            Det som Försvarsberedningen sedan ska göra är en säkerhetsstrategi
            som leder till förslag och åtgärder på enbart det försvars- och
            säkerhetspolitiska fältet. En nationell säkerhetsstrategi ska
            innehålla idéer och förslag som är betydligt bredare i sammanhanget.
          </note>
          <note>
            När det gäller den här historien tycker jag inte att det finns
            någon anledning att förminska betydelsen av det jobb som genomförs
            med forskare, myndigheter, organisationer och den interna arbetsgruppen.
            Det är bara ett sätt för mig att redovisa att det jobbas med frågan
            för att ta fram det underlag som sedan ska redovisas även för
            de andra partierna, så att man har en bra och kvalificerad grund
            för det fortsatta samtalet. Det är alltså ett förberedelsearbete
            som jag anser är seriöst och dessutom nödvändigt.
          </note>
          <note>
            Om vi nu ska gå tillbaka till var detta börjar är det något helt
            annat än sladdriga papper och försök till hybridkrigföring. Eftersom
            Wallmark nämnde ett antal punkter där han tycker att regeringen
            har varit alldeles föredömlig och utmärkt i sitt agerande hoppas
            jag nu att vi har kommit ifrån den nivån på diskussionen. Det
            är inte sladdriga papper och hybridkrigföring vi håller på med.
          </note>
          <note>
            Jag vill därför bolla tillbaka till er. Fundera lite på framtiden
            och på hur ni vill lägga upp detta för att vi ska kunna komma
            vidare! Försvarsberedningen är inte den enda lösningen i sammanhanget,
            utan den kan vara en del i ett samlat arbete.
          </note>
          <note>
            Jag är väl medveten om hur säkerhetssituationen runt om oss ser
            ut; det har vi diskuterat hur många gånger som helst. Det är ingen
            som blundar för vare sig det ena eller det andra, utan vi håller
            för fullt på med att vidta åtgärder på ett brett fält.
          </note>
          <note>
            Men se till bredden i jobbet och på hur ni eventuellt skulle
            kunna utveckla era ståndpunkter. Vi kommer att seriöst bjuda in
            till fortsatta diskussioner. Om vi alla är på djupet intresserade
            av det kan vi nog komma fram till ett bra arbets- och förhållningssätt.
            Jag kommer självklart att förmedla de synpunkter som kommer fram
            i denna debatt även till Statsrådsberedningen.
          </note>
          <note type="speaker">
            Anf. 16 HANS WALLMARK (M):
          </note>
          <note>
            Fru talman! Peter Hultqvist företräder regeringssidan. Jag företräder
            oppositionssidan. Det brukar vara regeringen som ska axla ansvaret
            att styra och leda.
          </note>
          <note>
            Om man nu har ambitionen att ta fram en säkerhetsstrategi som
            ska vara nationell och därmed delad och gemensam borde man också
            själv fundera på förankringsprocessen. I samband med de samtal
            som har förts har vi från Moderaternas sida lagt fram förslaget
            att försvarsberedningen skulle kunna vara ett lämpligt forum för
            partierna att mötas och diskutera de säkerhetsutmaningar vi står
            inför. Då säger regeringen: Nej, det är inte bra. Men kom med
            något annat förslag, säger man. Då är det väl, fru talman, upp
            till regeringen, som faktiskt har att styra och leda, att också
            komma med ett annat förslag om man verkligen är genuint intresserad
            av att ta fram en strategi som är just nationell. Där är man ju
            renons på idéer.
          </note>
          <note>
            Därutöver tycker jag att de sex eller åtta punkter för en strategi
            som försvarsministern räknade upp var utmärkta. Jag hoppas att
            han tycker att de tolv punkter som jag lade fram också var utmärkta.
            Det är detta jag menar: Det här arbetet skulle ha gjorts långt
            tidigare, tillsammans. Nu har regeringen själv och enligt eget
            huvud valt denna form. De två regeringspartierna sitter i Statsrådsberedningen
            tillsammans med den kunskap och de forskare man kan få fram, som
            absolut inte ska underskattas. Där tar man fram denna struktur.
          </note>
          <note>
            Min grundläggande fråga, som jag fortfarande inte tycker att
            försvarsministern har besvarat, är: Hur gör man detta till något
            nationellt, något gemensamt, något delat? Det är det som hade
            kunnat vara styrkan i en nationell säkerhetsstrategi. Nu riskerar
            det att bli dess svaghet och belastning.
          </note>
          <note type="speaker">
            Anf. 17 Försvarsminister PETER HULTQVIST (S):
          </note>
          <note>
            Fru talman! Det här handlar om hur komplicerade man vill göra
            saker och ting. I normalt umgänge fungerar det ju så att man träffas
            och för ett resonemang med ett öppet sinnelag. Den bild jag fick
            av det inledande mötet var inte att sinnelagen var särskilt öppna,
            utan det var rätt låst. Slutsatsen blev därför att vi tar fram
            ett underlag för fortsatta diskussioner.
          </note>
          <note>
            Om nu känslan var att detta var ett låst sammanträde som inte
            ledde till särskilt mycket får man väl se till att man öppnar
            upp ordentligt inför nästa sammanträde. Även från den andra sidan
            måste man visa lite vilja och fundera på hur man på ett flexibelt
            sätt ska kunna ta sig fram. Det är ju inte bara upp till en part
            att bjuda in så att den andra kan sitta och djupanalysera och
            nästan göra affär av minsta detalj i sammanhanget.
          </note>
          <note>
            Jag tycker att det finns en lite låst känsla även i denna diskussion:
            Det är regeringen som har ansvaret och måste komma med förslagen.
            Visst kan det ytterst vara så, men lite är det också den grundläggande
            attityden som avgör om man kommer fram. Jag har inget att invända
            mot att försvars ­ beredningar är ett sätt att komma fram, för
            det ger rätt mycket tid. Men jag har också erfarenhet av hur en
            regering kan försöka styra en försvarsbe ­ redning och i hög grad
            lägga hämsko och till och med ett mentalt tryck på den. Det kan
            gå så långt att man i viss mån känner sig obekväm med att uttrycka
            alternativa ståndpunkter.
          </note>
          <note>
            Det beror också på vilken känsla en regering vill ge i en försvarsberednings
            arbete. Vi kommer så småningom att tillsätta en försvarsberedning,
            och jag kommer att verka för att vi ska ha ett öppet klimat i
            det sammanhanget.
          </note>
          <note>
            Försvarsberedningen har ett uppdrag. Det här är ett bredare uppdrag.
            Vi återkommer med en inbjudan. Jag ser fram emot att vi då kan
            föra en konstruktiv diskussion, och jag ska förmedla Wallmarks
            synpunkter till Statsrådsberedningen.
          </note>
          <note>
            Överläggningen var härmed avslutad.
          </note>
          <note>
            § 6 Svar på interpellation 2015/16:744 om tillgång till fordon
            för de svenska krigsförbanden
          </note>
          <note type="speaker">
            Anf. 18 Försvarsminister PETER HULTQVIST (S):
          </note>
          <note>
            Fru talman! Allan Widman har frågat mig vilka åtgärder jag och
            reger ­ ingen är beredda att vidta för att säkra krigsförbandens
            tillgång till nöd ­ vändiga fordon i händelse av krig eller höjd
            beredskap.
          </note>
          <note>
            Tillgång till materiel i tillräcklig omfattning är av avgörande
            betydelse för krigsförbandens förmåga att utföra sina uppgifter
            och därmed för Försvarsmaktens förmåga att möta ett väpnat angrepp.
            Lastbilar är ett exempel på detta. Sverige har tillsammans med
            Norge, inom ramen för ett ramavtal med MAN, beställt lastbilar
            som avses att levereras till Försvarsmakten 2017. Försvarsmakten
            planerar även ytterligare anskaffningar av lastbilar.
          </note>
          <note>
            Upphandlingen skedde i konkurrens. I utvärderingen av offerterna
            bedömdes MAN leverera de bästa produkterna till det bästa priset.
            På grund av leveransproblem vid MAN har tillförseln av de aktuella
            fordonen försenats med cirka två år – något regeringen ser allvarligt
            på. Regeringen arbetar aktivt med att korta ledtiderna från beställning
            till leverans av all försvarsmateriel. Att korta ledtiderna i
            materielförsörjningen är en viktig fråga för Försvarsmakten. Myndigheten
            arbetar också aktivt med att minska den så kallade reparationskön,
            vilket i sin tur förbättrar krigsförbandens tillgång till sin
            materiel.
          </note>
          <note>
            Jag kan dock konstatera att Försvarsmakten inte på egen hand
            kommer att kunna ha alla de fordon som behövs för hela organisationen
            vid höjd beredskap och då ytterst i krig. Den möjlighet förfogandelagstiftningen
            ger att använda fordon eller annan egendom är därför avgörande
            för att man ska kunna tillgodose Försvarsmaktens totala behov.
            Försvarsmakten har därför börjat analysera vilka åtgärder som
            behövs för att säkra krigsförbandens behov av fordon såväl i fred
            som vid höjd beredskap och ytterst i krig. Förfogandelagstiftningen
            är dessutom en viktig del i den återupptagna totalförsvarsplaneringen.
          </note>
          <note>
            Försvarsmakten och Myndigheten för samhällsskydd och beredskap
            har nyligen presenterat ett förslag på gemensamma grunder för
            en sammanhängande planering för totalförsvaret. Förslaget är ett
            viktigt första steg för det fortsatta arbetet med det svenska
            totalförsvaret inklusive frågan om hur förfogandelagstiftningen
            i sin helhet ska användas för att säkra totalförsvarets behov.
          </note>
          <note>
            Tredje vice talmannen meddelade att Allan Widman som framställt
            interpellationen var förhindrad att delta i debatten.
          </note>
          <note type="speaker">
            Anf. 19 MIKAEL OSCARSSON (KD):
          </note>
          <note>
            Fru talman! Låt mig framföra en hälsning från Allan Widman, som
            jag talade med i går. Han meddelar att han tyvärr är förhindrad
            att vara med i debatten.
          </note>
          <note>
            Det är en viktig fråga som tas upp i interpellationen. Enligt
            uppgift är bristen på lastbilar i Försvarsmakten akut. Det innebär
            att mobiliteten i de så kallade funktionsförbanden är begränsad.
            Det finns sjukvårdskompanier, luftvärnsbataljoner, ledningsbataljoner,
            privatstaber, telekrigsbataljoner och förstås logistikbataljoner.
            Lastbilar är någonting som oftast brukar benämnas som en bottenplatta
            i försvaret – något som är prioriterat. Nu menar dock Försvarets
            materielverk att man kommer att fatta beslut först 2023. Precis
            som försvarsministern sa i sitt svar är detta i enlighet med ett
            ramavtal där Norge och Sverige har valt att anskaffa tyska lastbilar
            från MAN.
          </note>
          <note>
            Med tanke på att det hela är försenat kan man ju fundera över
            om det finns anledning för försvarsministern att se över avtalet.
            Norge hoppade av Archer, och då är frågan hur försvarsministern
            ser på denna försening och på att det Sverige i varje större eller
            medelstor stad finns en repara ­ tions- och underhållsorganisation
            för just Volvo Lastvagnar och Scania. Är det någonting att överväga
            nu när detta har blivit försenat? Det är en kon ­ kret fråga.
          </note>
          <note>
            När det gäller förfogandelagen är frågan om ministern och regeringen
            är beredda att vidta åtgärder för att säkra förbandens tillgång
            till nödvändiga fordon i händelse av krig eller höjd beredskap.
          </note>
          <note>
            Försvarsministern sa i sitt svar att Försvarsmakten kommer att
            vara beroende av att kunna utnyttja förfogandelagen i händelse
            av höjd beredskap för att tillgodose behovet av fordon till Försvarsmakten.
            Det har vi alla full förståelse för. Däremot, fru talman, fick
            jag inte klart för mig när organisationen som skulle kunna krigsplacera
            civila fordon och ta emot dem vid en eventuell mobilisering kommer
            att vara på plats.
          </note>
          <note>
            Är det så att om Försvarsmakten skulle anmodas inom de närmaste
            två tre åren, så finns det inte någon sådan organisation? Den
            frågan skulle jag vilja ha svar på.
          </note>
          <note type="speaker">
            Anf. 20 Försvarsminister PETER HULTQVIST (S):
          </note>
          <note>
            Fru talman! När det gäller leveransen av dessa fordon är det
            ju en fråga som är föremål för förhandlingar mellan leverantören
            och FMV. Enligt dessa förhandlingar ska leverans kunna påbörjas
            under 2017. Vi ser naturligtvis allvarligt på förseningarna och
            tycker att det vilar ett tungt ansvar på leverantören att leverera
            beställda fordon.
          </note>
          <note>
            Att bryta eventuella kontrakt i händelse av fortsatta leveransproblem
            är en fråga mellan upphandlande myndigheter och leverantören.
            För vår del konstaterar vi att det finns ett stort behov av dessa
            fordon. Men jag vill markera att det är på myndighetsnivå som
            detta ligger. Skulle jag ge mig in i ytterligare funderingar kan
            det leda till att Oscarsson får anledning att skriva en KU-anmälan,
            och det hade jag inte tänkt som slutpunkt på den här diskussionen.
          </note>
          <note>
            Förfogandelagstiftningen är föremål för den översyn som nu görs
            med anledning av Försvarsmaktens totala behov och de diskussioner
            som förs om totalförsvaret. Vi har börjat att analysera vilka
            åtgärder som behövs för att säkra krigsförbandens behov av fordon
            såväl i fred som vid höjd beredskap och ytterst i krig. Detta
            är, som sagt, en viktig del av den återupptagna totalförsvarsplaneringen.
            Därför är det för tidigt att säga när en ny organisation kan vara
            på plats och hur den kommer att se ut.
          </note>
          <note>
            För ett par veckor sedan fick vi rapporten från MSB och Försvarsmakten
            om hur man ser på det fortsatta arbetet med totalförsvarsplanering.
            Vi har inte hunnit gå igenom den än och ange våra prioriteter
            och synpunkter på den. Oscarsson måste ha en viss förståelse för
            att vi behöver ha tid på oss för att jobba med detta.
          </note>
          <note>
            Men här i dag gör jag den markeringen att vi har en öppenhet
            även för att använda förfogandelagstiftningen för att klara ut
            den här typen av problem långsiktigt.
          </note>
          <note type="speaker">
            Anf. 21 MIKAEL OSCARSSON (KD):
          </note>
          <note>
            Fru talman! Försvarsministern är väldigt öppen med att lastbilarna
            inte kommer att räcka till vid en krissituation och att det därför
            är så viktigt med förfogandelagen.
          </note>
          <note>
            Då vill jag återupprepa min fråga om ifall en mobilisering skulle
            bli ett faktum, finns organisationen på plats om så skulle ske?
            Vi vet ju inte om vi står inför en krissituation och i värsta
            fall krig om några år, om längre tid framöver eller – förhoppningsvis
            – aldrig. Men vi måste ändå ha beredskap för att Sverige kan bli
            angripet.
          </note>
          <note>
            I en tidigare debatt nämnde jag att Anders Brännström har sagt
            att Sverige kan vara i krig om några år. Det är den beredskap
            och insikt som vi måste få in på alla plan i Försvarsmakten, i
            alla myndigheter som är berörda och här i riksdagen. Så är fallet
            och vi måste ta höjd för det. Då blir det extra oroande med den
            här förseningen av någonting så basalt som lastbilar. Ännu mer
            oroande är det att organisationen inte tycks finnas på plats,
            om man skulle bli tvungen att använda denna lagstiftning redan
            inom några år.
          </note>
          <note>
            Frågan är: Finns denna organisation på plats, om man skulle behöva
            nyttja förfogandelagstiftningen?
          </note>
          <note type="speaker">
            Anf. 22 Försvarsminister PETER HULTQVIST (S):
          </note>
          <note>
            Fru talman! År 2013 beställde man ca 150 lastbilar varav merparten
            är enkla, oskyddade standardlastbilar. Leveransen av denna beställning
            är planerad till 2017. Försvarsmakten planerar även att under
            2017 beställa ytterligare ca 300 fordon inom ramen för samma avtal.
            Det görs alltså stora fordonsbeställningar.
          </note>
          <note>
            När det gäller det här med att finnas på plats vill jag påminna
            om det som jag sa i förra debatten : Ni hade makten i åtta år.
            När ni lämnade reger ­ ingsmakten fanns det en hel del övrigt
            att önska. Som du väl känner till är totalförsvaret kraftigt nedrustat
            och har en omfattande förbättringspo ­ tential.
          </note>
          <note>
            Jag kan inte stå här och säga att vi nu med omedelbar verkan
            fixar det här. Det är en sådan enorm mängd saker som måste ordnas
            i totalförsvaret. Jag har nu fått den rapport som Försvarsberedningen
            beställde och som vi var överens om i försvarsuppgörelsen. Vi
            fick den för bara någon vecka sedan. Detta känner Mikael Oscarsson
            själv väl till eftersom han har varit med i hela den processen.
            Nu begär han att jag ska kunna ge ett exakt svar på hur jag hanterar
            de delarna, men det kan jag inte göra nu, utan det gör jag när
            vi har arbetat igenom detta.
          </note>
          <note>
            Men signalen i dag är alltså att vi har en öppenhet för att använda
            oss av förfogandelagstiftningen för att det ska bli ett bra avslut
            på detta och för att få en organisation som håller inför framtiden.
            På den punkten har vi i grunden samma inställning. Däremot är
            det o rimligt att kräva att jag exakt nu, bara ett par veckor
            efter det att jag har fått den första rapporten om återupprättande
            av totalförsvaret i Sverige, ska kunna lämna besked på den punkten.
          </note>
          <note>
            Jag tar med mig den frågan. Vi kommer att seriöst arbeta med
            den, precis som med alla andra frågor och med alla andra luckor
            i organisa ­ tionen efter det att er regering lämnade över ansvaret
            till oss.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2015/16:726 om kassaregister
          </note>
          <note type="speaker">
            Anf. 23 Finansminister MAGDALENA ANDERSSON (S):
          </note>
          <note>
            Fru talman! Ulf Berg har frågat mig om jag anser att kravet på
            certifierade kassaregister bidrar till bevara kulturarvet och
            i så fall hur.
          </note>
          <note>
            Bestämmelserna om certifierade kassaregister i kontantbranschen
            infördes från och med den 1 januari 2010. Från och med den 1 januari
            2014 utökades kassaregisterkravet till att även omfatta torg-
            och marknadshandel.
          </note>
          <note>
            Skatteverket kan medge undantag från kassaregisterkravet bland
            annat om en viss skyldighet av tekniska orsaker är oskälig. Den
            som inte är nöjd med verkets beslut kan överklaga till förvaltningsdomstol.
          </note>
          <note>
            Bestämmelserna syfte är inte i första hand att bevara vårt kulturarv,
            utan de infördes för att motverka skatteundandragande och för
            att skydda seriösa företag från illojal konkurrens från oseriösa
            företagare. På så sätt skyddas även seriösa företagare som bedriver
            verksamhet som är en del av kulturarvet.
          </note>
          <note type="speaker">
            Anf. 24 ULF BERG (M):
          </note>
          <note>
            Fru talman! Tack, finansminister Magdalena Andersson, för svaret!
          </note>
          <note>
            Jag försökte att ställa interpellationen till kulturministern,
            men det tycks inte ha varit lämpligt. Därför får vi ta den här
            debatten.
          </note>
          <note>
            Landsbygden beskrivs ofta som att den håller på att bli en fäbodvall.
            Låt oss börja med att bortse från det uttrycket.
          </note>
          <note>
            Jag sitter med i Parlamentariska landsbygdskommittén, och det
            bor ungefär lika många människor på landsbygden i dag som det
            gjorde 1950. Det finns rapporter som nu pekar på att Långtidsutredningens
            mycket negativa siffror kanske är felaktiga, om vi gör rätt saker
            med dem som sökt sig till Sverige och om vi klarar bostäder och
            jobb. Det är en ganska positiv bild.
          </note>
          <note>
            Men det är också viktigt att vi kan bevara en gammal tradition
            som finns i mitt hemlän Dalarna men även i Värmland, Gästrikland,
            Härjedalen och Jämtland, för att ta några exempel. Det är en väldigt
            speciell verksamhet.
          </note>
          <note>
            Just nu har vi ett fall som skapat debatt, och det gäller Karl-Tövåsens
            fäbod och Tin Gumuns. Jag vet mycket väl att finansministern inte
            kan uttala sig om enskilda fall, men det här är intressant eftersom
            det blir ett prejudikat för hela fäbodjordbruket. Jag har varit
            på besök på ort och ställe och kan konstatera att mobiltäckningen
            i stort sett är noll. Även finansministern vet att om fler ska
            slåss om den lilla mobiltäckning som finns brukar det sluta med
            att ingen har någon. Det är inte helt lyckat.
          </note>
          <note>
            Fäbodvallen finns ofta någonstans långt borta, eftersom man velat
            nyttja skogsbetet. De beten man hade hemma på gården räckte inte
            alltid till, utan det gällde att se till att slåttern därifrån
            gav foder över vintern. Det finns skäl att kunna bevara detta.
            Väldigt många kvinnor och barn fick slita hårt. Männen kanske
            var ute i krig eller var hemma och såg till att det fanns foder.
          </note>
          <note>
            I Sverige finns det några som bedriver denna verksamhet för att
            bevara kulturarvet. Många gånger uppstår dock en kollision. Länsstyrelsen
            säger att man inte får sätta upp solceller och att det ska vara
            på det ena eller andra sättet. Samtidigt säger Skatteverket att
            det ska finnas kassaregister.
          </note>
          <note>
            Låt oss vara fullständigt överens om en sak. Jag är otroligt
            positiv till kassaregister. Jag har suttit i skatteutskottet och
            är en av dem som har jobbat för detta. Att undantaget för torg-
            och marknadshandeln har tagits bort är positivt. Om man som företagare
            ska stupa ska det naturligtvis inte vara på grund av konkurrens
            från oseriösa företagare. Det är inte detta som debatten handlar
            om.
          </note>
          <note>
            Frågan gäller de fall där det är näst intill omöjligt att ha
            ett kassaregister. Min uppfattning är i varje fall att det då
            borde finnas en möjlighet till dispens. Nu vet vi ju inte om kammarrättens
            dom blir en lagakraftvunnen dom eller om Skatteverket driver detta
            till nästa instans.
          </note>
          <note>
            För egen del tror jag att man inte behöver vara orolig för att
            fäbodjordbruket ska komma att klassas som torg- och marknadshandel.
            Det är så otroligt olika verksamheter. I det fallet behöver Skatteverket
            nog inte vara oroligt. Jag hoppas verkligen att domen står sig.
          </note>
          <note type="speaker">
            Anf. 25 Finansminister MAGDALENA ANDERSSON (S):
          </note>
          <note>
            Fru talman! Jag vill tacka Ulf Berg för att han har tagit upp
            denna fråga i en interpellationsdebatt, för det är en viktig fråga.
            Jag gläder mig över att vi är eniga om hur bra det är med kassaregister
            och att det är något som skapar en jämn spelplan för de företag
            som på olika sätt försöker att göra rätt för sig. Precis som Ulf
            Berg säger ska man inte behöva bli utkonkurrerad av företag som
            anstränger sig för att inte göra rätt för sig. Det har varit bra
            att vi införde kassaregister även för torg- och marknadshandeln.
          </note>
          <note>
            Det kan dock, som Ulf Berg säger, finnas omständigheter där det
            är oskäligt att kräva kassaregister. Det är därför det i lagstiftningen
            finns en möjlighet för den ansvariga myndigheten Skatteverket
            att göra undantag från kravet om kassaregister. Det är viktigt
            att de möjligheterna finns.
          </note>
          <note>
            Som Ulf Berg påpekar har jag inte möjlighet att uttala mig i
            enskilda fall.
          </note>
          <note>
            Däremot kan jag generellt dela Ulf Bergs uppfattning att fäbodvallarna
            är ett viktigt kulturarv som vi har ett ansvar för att upprätthålla
            och bevara. Ulf Berg kommer från Dalarna. Även jag har en bakgrund
            från Dalarna med sina fäbodar, så jag vet vilket fantastiskt kulturarv
            som finns i de verksamheterna. Jag tror att det finns en turistpotential
            i Sverige som vi inte alls är i närheten av att börja använda,
            med möjligheten att resa med bil eller till fots för att besöka
            fäbodvallar och ta del av den kulturen och de produkter som produceras
            uppe i våra fäbodvallar. Här tror jag att det finns mycket mer
            potential att arbeta med för Turismsverige. Det kommer också att
            kunna ge sköna skatteintäkter i statens kassakista.
          </note>
          <note type="speaker">
            Anf. 26 ULF BERG (M):
          </note>
          <note>
            Fru talman! Det är ju just det finansministern avslutade med
            som har blivit problemet i det här specifika fallet, eftersom
            man vill göra allting vitt i enlighet med gällande regler. Hade
            man flugit under radarn kanske det här aldrig hade upptäckts av
            någon. Därför känns det extra bekymmersamt. Har man vita löner,
            vilket man har i det här fallet, förstår både finansministern
            och jag att man också måste ha vita intäkter. Annars är företaget
            snart konkursmässigt.
          </note>
          <note>
            Det är naturligtvis svårt när Skatteverket inte har satt ned
            foten, men jag har som sagt följt det här arbetet och vet att
            det har funnits många invändningar från både torg- och marknadshandel.
            Elsäkerhet och andra saker förs in i debatten. Jag kan ibland
            tycka att det är ursäkter som inte håller. Men i det här fallet
            har jag väldigt svårt att slå hål på fäbodjordbrukarens dispensansökan.
            Jag kan tycka att mobilmaster, solceller och en hel del annat
            inte hör hemma på en fäbodvall.
          </note>
          <note>
            Jag delar helt finansministerns syn att det här är en besöksnäring
            som kommer att kunna utvecklas. Det kan vi också se i många fall.
            Det är klart att det är ett jättebra sätt att hålla fäbodvallarna
            runt om i stora delar av Sverige i drift, så att det inte bara
            blir något sommarställe, vilket det har blivit av många fäbodvallar
            – det är något litet ljus i något fönster några veckor om sommaren.
            Det här är i stället någonting som lever.
          </note>
          <note>
            Det vi heller inte ska glömma bort är den biologiska mångfald
            man får när nötkreatur finns ute i skogen och betar. Den skulle
            vi inte ha utan levande kreatur. Vi har som bekant rovdjur i Dalarna.
            Jag frågade Tin när jag var på besök, och hon har ofta pejlhalsband
            på djuren och kan konstatera att de ibland är kanske sju åtta
            kilometer från fäbodvallen, men ändå kommer åter i stort sett
            som en klocka till kl. 16 och vill bli mjölkade. Det är fascinerande
            i sig.
          </note>
          <note>
            Jag hoppas att finansministern vid ett eventuellt annat domslut
            kan fundera över om det finns skäl att se över lagstiftningen
            ytterligare. Det finns en klar möjlighet till undantag om det
            är oskäligt att ställa de här kraven. Nu har förvaltningsrätten
            sagt att det inte är oskäligt, medan kammarrätten har sagt att
            det är oskäligt. Jag som ska sluta i denna kammare kan kosta på
            mig att önska att Skatteverket kan vara lite flexibelt med dispenserna.
            När vi i skatteutskottet förde en dialog med Skatteverket var
            man väldigt ivrig att säga att det är bättre att nyttja dispenser
            om det blir problem, eftersom det var väldigt viktigt att komma
            igång med lagstiftningen.
          </note>
          <note>
            Än en gång vill jag säga att jag absolut är en vän av kassaregister,
            som inte heller innebär speciellt stora kostnader för en företagare
            i dag. Som vi sa gäller frågan de mycket speciella problem som
            kan finnas när man bedriver verksamhet långt från ära och redlighet,
            höll jag på att säga. Även vi som bor där det åtminstone är lite
            tätare bebyggelse brukar ju ha svårt med mobiltäckningen, och
            då kan vi tänka oss hur det är på fäbodvallen.
          </note>
          <note>
            Som sagt hoppas jag att vi har stiftat en bra lag som fungerar
            i praktiken.
          </note>
          <note type="speaker">
            Anf. 27 Finansminister MAGDALENA ANDERSSON (S):
          </note>
          <note>
            Fru talman! Som Ulf Berg konstaterar har det skett en rättsprövning
            av det här specifika fallet med olika utfall i förvaltningsrätten
            respektive kammarrätten. Nu väntar vi naturligtvis på hur Skatteverket
            avser att agera – om man ska gå vidare eller om man kommer att
            stanna vid kammarrättens slutsats.
          </note>
          <note>
            Självklart är det viktigt att vi från lagstiftarens sida följer
            rättsutveck ­ lingen för både denna men också andra lagar. Det
            finns möjlighet att göra justeringar i lagstiftningen om det blir
            en rättsutveckling som är an ­ norlunda än man hade tänkt sig
            när riksdagen stiftade lagen. Där är det viktigt att vi följer
            upp olika lagar och kan ha en diskussion i riksdagen om eventuella
            justeringar.
          </note>
          <note>
            Vad gäller kassaregisterlagen är det viktigt att det finns en
            acceptans för lagen hos näringslivet. Det är viktigt för regelefterlevnaden.
            Min bild är att det finns en stor acceptans för kassaregisterlagen.
            Många av de företag som försöker bedriva en seriös verksamhet
            och betala skatter och avgifter som de ska tycker också att det
            är bra att det finns kassaregister så att de slipper den illojala
            konkurrensen.
          </note>
          <note>
            Det har varit en fantastisk utveckling inom kassaregisterbranschen
            där det nu finns möjlighet att köpa kassaregister till en relativt
            låg kostnad. Systemen har också utvecklats. Elsäkerhetsmyndigheten
            menar att det nu finns möjlighet att använda dem också ute i väder
            och vind.
          </note>
          <note>
            Är det oskäligt med kassaregister ska man självklart inte heller
            behöva ha något kassaregister. Här är det viktigt att vi har en
            myndighet som har möjlighet att tillämpa lagstiftningen.
          </note>
          <note type="speaker">
            Anf. 28 ULF BERG (M):
          </note>
          <note>
            Fru talman! Än en gång tack till finansministern för svaret.
            Det känns positivt. Jag har full förståelse för att det denna
            dag är en viktig fråga för många i Dalarna. Men med tanke på en
            folkomröstning finns det annat att ta tag i. Jag önskar finansministern
            lycka till också i det jobbet. Vi hoppas att det inte blir riktigt
            så allvarligt som både börser och annat ger sken av. Ett stort
            tack för svaret, och också ett stort tack till fru talmannen.
          </note>
          <note type="speaker">
            Anf. 29 Finansminister MAGDALENA ANDERSSON (S):
          </note>
          <note>
            Fru talman! Jag vill återigen tack Ulf Berg för frågan. Vi arbetar
            absolut mycket med brexit just nu i Regeringskansliet. Men detta
            är också en viktig fråga. Det är en fråga som är viktig ur flera
            aspekter.
          </note>
          <note>
            Det handlar om att vi ska kunna ha goda villkor för att leva
            och verka, arbeta och bo i hela vårt land. Det ska finnas goda
            förutsättningar för näringslivet. Vi har flera gånger här talat
            om mobilmaster och väl utbyggda möjligheter att använda både mobiltelefoni
            och bredband i hela landet. Det är en viktig fråga även i denna
            situation. Det är viktigt.
          </note>
          <note>
            Sedan finns det en annan dimension i detta. Det är precis som
            Ulf Berg påpekar , att d et handlar om att bevara ett kulturarv.
            Vi har ett ansvar att kunna bevara det viktiga kulturarvet och
            föra det vidare till framtida generationer så att det inte bara
            blir sommarstugor på våra fäbodvallar utan att det också kan bedrivas
            en verksamhet där med alla de fantastiska produk -
          </note>
          <note>
            ter som kan produceras. Som vi har konstaterat finns här också
            en potential för utökad turismnäring i de här delarna av landet.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2015/16:704 om ökat konsumentskydd
            vid kroppsbehandlingar
          </note>
          <note type="speaker">
            Anf. 30 Statsrådet GABRIEL WIKSTRÖM (S):
          </note>
          <note>
            Fru talman! Jessika Roswall har frågat mig när vi kan förvänta
            oss att en lagstiftning på området ökat konsumentskydd vid kroppsbehandlingar
            kan träda i kraft.
          </note>
          <note>
            Redan i dag finns ett system som ger den enskilde ett visst skydd
            vid utförandet av estetiska behandlingar. I viss utsträckning
            omfattas behandlingarna av Inspektionen för vård och omsorgs tillsynsansvar
            över legitimerad hälso- och sjukvårdspersonal, kommunernas tillsynsansvar
            över yrkesmässiga hygieniska verksamheter enligt miljöbalken samt
            av konsumentskyddslagstiftningen. Eftersom det nuvarande skyddet
            för dem som genomgår estetiska behandlingar visat sig ha brister
            tillsatte den förra regeringen en utredning om estetiska behandlingar
            och andra ingrepp med medicinska risker utanför hälso- och sjukvården
            och tandvården.
          </note>
          <note>
            Utredningen lämnande sitt betänkande hösten 2015 och det har
            tills nyligen remitterats. Utredningen föreslog en ny lag för
            konsumentskydd av kroppsbehandlingar som görs i estetiskt syfte.
          </note>
          <note>
            Beredningen av de lämnade förslagen pågår för närvarande inom
            Regeringskansliet. Remissinstanserna har dock inte varit odelat
            positiva, vilket gör beredningsläget komplicerat.
          </note>
          <note type="speaker">
            Anf. 31 JESSIKA ROSWALL (M):
          </note>
          <note>
            Fru talman! Tack för svaret, statsrådet. Jag vill börja med att
            läsa upp regeringens eget konsumentpolitiska mål. Det lyder: Målet
            för konsumentpolitiken är väl fungerande konsumentmarknader.
          </note>
          <note>
            Alliansens mål är något annorlunda. Det är att konsumenterna
            har makt och möjlighet att göra aktiva val. I debatter på olika
            nivåer har jag och Moderaterna fått kritik för att vårt mål är
            för snävt. Man har från S och MP framfört att regeringens mål
            inkluderar även att se till att konsumenterna ska ha möjlighet
            till aktiva val. Jag tänker återkomma till regeringens mål lite
            senare och vad som skrevs i budgetpropositionen.
          </note>
          <note>
            För mig handlar interpellationen om att ge konsumenterna makt
            och möjlighet att göra aktiva och medvetna val. Jag undrar om
            det är vad som menas med regeringens eget mål att ha en väl fungerande
            konsumentmarknad. Statsrådets svar som vi fick höra alldeles nyss
            och som jag läst innan ger snarare sken av att ingenting kommer
            att hända på området.
          </note>
          <note>
            Visst är det som statsrådet säger att det finns ett visst skydd.
            Men jag trodde att vi var överens om att det skyddet hittills
            har varit otillräckligt. Skönhetsvården har under de senaste åren
            exploderat. Det är en stor marknad, och vi ser inga tecken på
            att den kommer att minska , utan den kommer snarare att öka.
          </note>
          <note>
            Jag har inga synpunkter på det och är själv en konsument av vissa
            behandlingar. Men det saknas skydd. När en konsument drabbas eller
            någon felbehandling sker blir det uppenbart för var och en att
            det saknas skydd. Det finns inte alls den tillsyn som ministern
            talar om i sitt svar.
          </note>
          <note>
            Utredningen som jag hänvisar till i min interpellation tog sig
            just namnet Skönhetsutredningen. Det är ganska tydligt vad det
            handlar om. Det är kroppsbehandlingar som syftar till att förändra
            utseendet som näringsidkaren erbjuder konsumenter.
          </note>
          <note>
            I dag saknas en samlad reglering under vilka förutsättningar
            som kroppsbehandlingar får genomföras. Ministern säger i sitt
            svar att det finns tillsyn. Jag skulle vilja svara både ja och
            nej på den frågan.
          </note>
          <note>
            För vissa behandlingar finns det tillsyn. Men det är olika myndigheter
            som har tillsynsansvaret, och det råder oklarheter om var ansvaret
            börjar respektive upphör. Det är inte tillfredsställande att vi
            har det på det viset. Som jag inledde med att säga anser jag att
            konsumentpolitik handlar om att ge konsumenten möjligheter att
            göra sina aktiva val. Regeringen såg att den möjligheten saknades
            på det här området, och därför tillsatte den utredningen.
          </note>
          <note>
            Jag tänker återkomma till budgetpropositionen i höstas. Jag vet
            att det inte är statsrådets del av budgetpropositionen, men hur
            som helst. Där står det: Konsumenter ska ha möjlighet att med
            hjälp av oberoende information och vägledning kunna ta till vara
            sina rättigheter och kunna välja produkter utifrån egna behov
            och intressen. En av saker som föreslås i utredningen är att kunna
            ge en informationstjänst.
          </note>
          <note>
            Min fråga till ministern är varför regeringen inte tar tag i
            frågan. Jag har inte läst alla remissvar, men jag har läst några.
            Jag förstår att det finns juridiska problem och utmaningar med
            utredningens förslag. Men det är inte skäl att inte göra någonting.
            Hur ska man kunna göra för att konsumenten på detta område ska
            kunna göra de aktiva och medvetna valen? Det är en fråga där jag
            undrar som vi kommer att se någon förändring från regeringen sida.
          </note>
          <note type="speaker">
            Anf. 32 Statsrådet GABRIEL WIKSTRÖM (S):
          </note>
          <note>
            Fru talman! Jag vill börja med att tacka Jessika Roswall för
            att hon ställt interpellationen. Det är en väldigt viktig fråga.
            Men jag håller inte riktigt med Jessika Roswall om syftet med
            dagens debatt. Jag hävdar att det inte bara handlar om att konsumenter
            av estetiska behandlingar ska kunna göra upplysta val och kunna
            välja mellan olika alternativ.
          </note>
          <note>
            Vad debatten borde handlar om är hur vi skyddar människor som
            väljer att genomgå estetiska behandlingar så att vi i framtiden
            slipper se hemska reportage och höra hemska berättelser om hur
            patienter har fått sina läppar förstörda eller på grund av andra
            ingrepp kanske fått bröst som de inte alls längre trivs med eller
            vad det nu kan vara för någonting. Det är ju det som är utgångspunkten
            inte bara för debatten utan också för den utredning som tillsattes
            – att vi ska skydda de människor som gör den här typen av behandlingar.
          </note>
          <note>
            I den utredning som har gjorts och i den remissrunda som har
            varit har det dykt upp ett antal principiella svåra frågor som
            utredningen inte har löst och som regeringen nu brottas med att
            försöka bena ut för att kunna komma med åtgärder som i slutändan
            skyddar konsumenterna, eller patienterna – de människor som genomgår
            denna typ av behandlingar.
          </note>
          <note>
            En av de viktigaste av dessa frågeställningar är just gränsdragningen
            mellan å ena sidan ren konsumtion av den här typen av behandlingar
            och att många av behandlingarna å andra sidan kan betraktas som
            ren hälso- och sjukvård. Om vi skulle gå helt och hållet på det
            förslag utredningen har lämnat vore risken att vi fick en gråzon
            mellan dessa olika perspektiv och att människor därmed även fortsättningsvis
            skulle riskera att hamna mellan stolarna och riskera sin hälsa
            när de genomgår den här typen av behandlingar.
          </note>
          <note>
            Det är därför regeringen nu är mitt inne i en beredningsprocess
            . V i kan inte ge någon klar tidpunkt för när den kommer att vara
            avslutad och när vi kan komma fram med förslag. Men vi tar frågan
            på stort allvar, och den är väldigt viktig – inte bara ur ett
            konsumentperspektiv utan också ur ett hälso- och sjukvårdsperspektiv.
            Det vill jag inte att det ska råda någon som helst tvekan om.
          </note>
          <note type="speaker">
            Anf. 33 JESSIKA ROSWALL (M):
          </note>
          <note>
            Fru talman! Jag tackar för svaret, men jag var kanske otydlig.
            Jag håller helt med ministern om att det ytterst handlar om hur
            vi ser till att ha ett starkt konsumentskydd och över huvud taget
            ett starkt skydd för att behandlingarna utförs på ett kompetent
            sätt, men jag saknade något i svaret.
          </note>
          <note>
            Att utredningen innehåller brister har jag förstått av remissvaren,
            men den innehåller ändå två olika tydliga förslag. Det ena är
            ett lagförslag och det andra är ett förslag om en informationstjänst.
            Ministern vet ju att Hallå konsument finns sedan ett par år tillbaka,
            och där får man en hel del frågor av den här typen. Det är egentligen
            inte tjänstens område. Då tänker jag att det ändå finns ett förslag
            och att man – även om det förmodligen är förenk ­ lat – kanske
            kan dela upp detta. Om vi nu ser att det i utredningens lag ­
            förslag saknas lösningar på en hel del av frågorna, eftersom det
            är kompli ­ cerat, kanske vi kan lyfta ur den ena delen.
          </note>
          <note>
            Jag menar att vi måste underlätta för konsumenten att göra de
            aktiva valen. Om konsumenten har förutsättningar för att få saklig
            och oberoende information underlättar det naturligtvis, särskilt
            när det gäller den typ av tjänster vi talar om som kan innebära
            betydande hälsorisker. Ju mer upplysta konsumenterna kan vara
            desto mer underlättar det, och den frågan kanske jag tycker att
            man skulle kunna gå före med. Men jag var säkert lite otydlig
            i det första inlägget.
          </note>
          <note>
            Jag känner också viss frustration. Om vi tittar på andra tjänster
            som vi konsumenter använder ser vi att det under de senaste åren
            har genomförts flera förändringar. Det finns en stor informationsplikt
            när det gäller finansiella tjänster, och när det gäller köp på
            distans finns det en massa lagkrav på vilken information näringsidkaren
            ska ge före köp. Detta ser vi alltså på många olika områden. Här
            har vi nu ett förslag, och vi ser ett problem i samhället i dag
            – ett problem som dessutom ökar. Därför tycker jag att man kanske
            kan gå före med vissa frågor.
          </note>
          <note>
            I övrigt håller jag såklart med om att det till syvende och sist
            handlar om att skydda så att det inte ska ske felbehandlingar.
            Men frågan är alltså om man kan tänka sig att gå före med just
            informationsdelen. Finns det mer att göra på det området?
          </note>
          <note type="speaker">
            Anf. 34 Statsrådet GABRIEL WIKSTRÖM (S):
          </note>
          <note>
            Fru talman! Huvudutmaningen på området är just att den typ av
            tjänster vi pratar om inte är vilka tjänster som helst, eftersom
            många av dem är hälso- och sjukvårdstjänster. Många av dem ligger
            också väldigt nära hälso- och sjukvårdstjänster.
          </note>
          <note>
            Då kommer vi in på hela det regelverk som styr hälso- och sjukvården
            och som, utöver att ta hänsyn till en transaktion mellan olika
            personer, också har att göra med etiska aspekter. Det har att
            göra med förändringar av kroppen och kroppens funktionssätt, vilket
            kan ha väldigt långtgående effekter. Det är också detta som gör
            hela beredningsläget så utmanande. Om vi fullt och fast går efter
            utredningens förslag riskerar vi nämligen att hamna i en gråzon
            som gör att människor även fortsättningsvis kommer att hamna mellan
            stolarna.
          </note>
          <note>
            Vi tittar naturligtvis på om det finns delar i utredningen som
            vi kan gå snabbare fram med, och informationstjänsten är intressant.
            Man ska dock komma ihåg att en informationstjänst bara är värdefull
            om den kan ge information som vägleder konsumenten. Om grundläggande
            bakomliggande lagstiftning och regelverk är otydliga spelar det
            ingen roll hur välutvecklad tjänsten är, för den riskerar bara
            att vidareförmedla en otydlighet som finns i det grundläggande
            regelverket.
          </note>
          <note>
            Därför kan jag inte här och nu säga om vi kommer att kunna g
            å före med informationstjänsten eftersom den i många lägen förmodligen
            är beroende även av förändringar i det bakomliggande regelverket.
            Men det är helt klart att detta är en viktig fråga och att det
            är viktigt att komma framåt. Det här redan har tagit alldeles
            för lång tid.
          </note>
          <note type="speaker">
            Anf. 35 JESSIKA ROSWALL (M):
          </note>
          <note>
            Fru talman! Jag tackar för debatten. För mig var det viktigt
            att lyfta fram frågan, för vi ser ju som sagt att detta ökar.
            Det nästan exploderar.
          </note>
          <note>
            Jag har fullaste respekt för att det är en komplicerad lagstiftning
            att införa, men jag skulle gärna se att man skyndar på. Jag tycker
            att ministern har svarat när det gäller detta, nämligen att man
            har lyft fram frågan och förstår att den är viktig. Det är nämligen
            en delvis oreglerad marknad, som sagt, och vi behöver komma vidare
            i detta. Kanske kan man tjuvkika lite grann på Hallå konsument
            eller föra in det någonstans. Det finns goda exempel att titta
            på, och där tycker jag att utredningen har pekat på saker som
            skulle kunna göras.
          </note>
          <note>
            För mig är det viktigt att konsumenten har möjlighet att göra
            aktiva och medvetna val, och då måste konsumenten ges de förutsättningarna.
            Jag tror också att konsumenten förväntar sig av oss lagstiftare
            att vi har lagar och regler som reglerar detta, och i det här
            fallet kommer man kanske tyvärr att märka att det saknas.
          </note>
          <note>
            Jag vill tacka för svaren. Jag hoppas att regeringen skyndsamt
            arbetar vidare med frågan.
          </note>
          <note type="speaker">
            Anf. 36 Statsrådet GABRIEL WIKSTRÖM (S):
          </note>
          <note>
            Fru talman! Jag kan bara än en gång tacka Jessika Roswall för
            att hon lyfter fram frågan. Den är som sagt väldigt viktig, och
            det är viktigt att skyndsamt komma framåt på området. Det har
            nämligen tagit ganska lång tid redan.
          </note>
          <note>
            Vi har också en utmaning i att den här typen av behandlingar
            förmodligen kommer att öka i framtiden i takt med att människors
            preferenser förändras. Tekniken och utvecklingen går också framåt.
            Då är det viktigt att ha ett regelverk på plats, och det är därför
            vi nu utifrån utredningens förslag tittar på hur vi kan undvika
            att skapa nya gråzoner och göra en så solid förändring som möjligt
            – som faktiskt kan hålla över tid och inte bli just ett hafsverk.
          </note>
          <note>
            Med det vill jag än en gång tacka, och jag vill passa på att
            önska såväl interpellanten som fru talman och övriga närvarande
            en trevlig sommar.
          </note>
          <note>
            Överläggningen var härmed avslutad.
          </note>
          <note>
            § 9 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2015/16:102 Utvecklingen inom den kommunala sektorn
          </note>
          <note>
            Redogörelse
          </note>
          <note>
            2015/16:RR6 Stiftelsen Riksbankens Jubileumsfond bidrar till
            svensk forskning
          </note>
          <note>
            Kammaren biföll talmannens förslag att motionstiden för ovanstående
            skrivelse och redogörelse skulle förlängas till och med onsdagen
            den 21 september .
          </note>
          <note>
            EU-dokument
          </note>
          <note>
            KOM(2016) 399 Förslag till Europaparlamentets och rådets förordning
            om ändring av förordning (EU) nr 531/2012 vad gäller bestämmelser
            om grossistledet på roamingmarknader
          </note>
          <note>
            § 10 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 23 juni
          </note>
          <note>
            2015/16:746 Decimering av marinens övningsförmåga
          </note>
          <note>
            av Mikael Oscarsson (KD)
          </note>
          <note>
            till försvarsminister Peter Hultqvist (S)
          </note>
          <note>
            § 11 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 23 juni
          </note>
          <note>
            2015/16:1393 Lättillgängligt stöd
          </note>
          <note>
            av Eva Lindh (S)
          </note>
          <note>
            till statsrådet Åsa Regnér (S)
          </note>
          <note>
            2015/16:1394 Vägslitageavgiften och konkurrenskraften
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:1395 Betalservice i hela landet
          </note>
          <note>
            av Cecilia Widegren (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:1396 Mediepolitiska insatser
          </note>
          <note>
            av Lars Mejern Larsson (S)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:1397 Lokala mediers förmåga att leverera demokratiska
            förutsättningar
          </note>
          <note>
            av Lars Mejern Larsson (S)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:1398 Nya initiativ från regeringen avseende it-relaterad
            brottslighet
          </note>
          <note>
            av Beatrice Ask (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1399 Skyddet av fiskefria området i Kattegatt
          </note>
          <note>
            av Jens Holm (V)
          </note>
          <note>
            till miljöminister Karolina Skog (MP)
          </note>
          <note>
            2015/16:1400 Fikru Maru
          </note>
          <note>
            av Ulla Andersson (V)
          </note>
          <note>
            till utrikesminister Margot Wallström (S)
          </note>
          <note>
            2015/16:1401 Postförsändelser till rättspsykiatriska regionkliniker
          </note>
          <note>
            av Eva Lohman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:1402 Kvotering av film- och tv-produktioner
          </note>
          <note>
            av Isabella Hökmark (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:1403 Rutiner för departementens officiella Twitterkonton
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            2015/16:1404 Polisens långa handläggningstider för vapenlicens
          </note>
          <note>
            av Johan Hultberg (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1405 Ekonomiskt stöd till den palestinska myndigheten
          </note>
          <note>
            av Roland Utbult (KD)
          </note>
          <note>
            till utrikesminister Margot Wallström (S)
          </note>
          <note>
            2015/16:1406 Kränkning av mänskliga rättigheter i Burma
          </note>
          <note>
            av Jamal Mouneimne (S)
          </note>
          <note>
            till utrikesminister Margot Wallström (S)
          </note>
          <note>
            2015/16:1407 Totalvikten för B-körkort
          </note>
          <note>
            av Lars Mejern Larsson (S)
          </note>
          <note>
            till statsrådet Anna Johansson (S)
          </note>
          <note>
            2015/16:1408 Regional samverkan kring arkitektur, form och design
          </note>
          <note>
            av Hillevi Larsson (S)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            § 12 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 22 juni
          </note>
          <note>
            2015/16:1333 Utredning om assistanstimmar
          </note>
          <note>
            av Margareta B Kjellin (M)
          </note>
          <note>
            till statsrådet Åsa Regnér (S)
          </note>
          <note>
            2015/16:1335 Vattenverksamheterna
          </note>
          <note>
            av Jonas Jacobsson Gjörtler (M)
          </note>
          <note>
            till miljöminister Karolina Skog (MP)
          </note>
          <note>
            2015/16:1337 Registrering av terroristsympatisörer
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:1338 Säkerhetspolisens samverkan med andra länder
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:1336 Problem för asylsökande att öppna ett betalkonto
          </note>
          <note>
            av Ulla Andersson (V)
          </note>
          <note>
            till statsrådet Per Bolund (MP)
          </note>
          <note>
            2015/16:1339 Vindkraft och hinderbelysning
          </note>
          <note>
            av Anders Åkesson (C)
          </note>
          <note>
            till försvarsminister Peter Hultqvist (S)
          </note>
          <note>
            2015/16:1341 Utebliven effekt av försäljningsförbud
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:1340 Regeringens tvekan om nolltolerans mot narkotika
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:1345 Brottsbekämpande myndigheter och telefonkostnader
          </note>
          <note>
            av Peter Persson (S)
          </note>
          <note>
            till statsrådet Peter Eriksson (MP)
          </note>
          <note>
            2015/16:1346 Tullverket och brottsbekämpning
          </note>
          <note>
            av Peter Persson (S)
          </note>
          <note>
            till statsrådet Anders Ygeman (S)
          </note>
          <note>
            2015/16:1347 Tåg utan gränskontroll
          </note>
          <note>
            av Kent Ekeroth (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:1352 CETA-avtalet
          </note>
          <note>
            av Håkan Svenneling (V)
          </note>
          <note>
            till statsrådet Ann Linde (S)
          </note>
          <note>
            2015/16:1354 Entreprenöriellt lärande och Snilleblixtarna
          </note>
          <note>
            av Betty Malmberg (M)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:1357 Myndigheters neutralitet
          </note>
          <note>
            av Ellen Juntti (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1356 Sexuella ofredanden vid offentliga evenemang
          </note>
          <note>
            av Ellen Juntti (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1371 Djursjukhuset Strömsholms verksamhet
          </note>
          <note>
            av Lars Eriksson (S)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:1374 Regler kring gödselförbud och deras inverkan på
            svenskt jordbruk
          </note>
          <note>
            av Daniel Bäckström (C)
          </note>
          <note>
            till statsrådet Sven-Erik Bucht (S)
          </note>
          <note>
            den 23 juni
          </note>
          <note>
            2015/16:1364 Arbetsförmedlingen och pilotprojekt
          </note>
          <note>
            av Annika Qarlsson (C)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2015/16:1365 Arbetsförmedlingens myndighetsuppdrag
          </note>
          <note>
            av Annika Qarlsson (C)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2015/16:1367 Översynen av Arbetsförmedlingen
          </note>
          <note>
            av Annika Qarlsson (C)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            § 13 Kammaren åtskildes kl. 12.37.
          </note>
          <note>
            Förhandlingarna leddes av tredje vice talmannen.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om subsidiaritetsprövningar
          </note>
          <note>
            § 2 Ärende för hänvisning till utskott
          </note>
          <note>
            § 3 Svar på interpellation 2015/16:741 om näringslivets konkurrenskraft
            i Norrland
          </note>
          <note>
            Anf. 1 Statsrådet IBRAHIM BAYLAN (S)
          </note>
          <note>
            § 4 Svar på interpellation 2015/16:672 om effekterna av den ekonomiska
            utvecklingen på försvarsambitionen
          </note>
          <note>
            Anf. 2 Försvarsminister PETER HULTQVIST (S)
          </note>
          <note>
            Anf. 3 MIKAEL OSCARSSON (KD)
          </note>
          <note>
            Anf. 4 Försvarsminister PETER HULTQVIST (S)
          </note>
          <note>
            Anf. 5 MIKAEL OSCARSSON (KD)
          </note>
          <note>
            Anf. 6 HANS WALLMARK (M)
          </note>
          <note>
            Anf. 7 Försvarsminister PETER HULTQVIST (S)
          </note>
          <note>
            Anf. 8 MIKAEL OSCARSSON (KD)
          </note>
          <note>
            Anf. 9 HANS WALLMARK (M)
          </note>
          <note>
            Anf. 10 Försvarsminister PETER HULTQVIST (S)
          </note>
          <note>
            § 5 Svar på interpellation 2015/16:698 om strategi mot säkerhetsrisker
          </note>
          <note>
            Anf. 11 Försvarsminister PETER HULTQVIST (S)
          </note>
          <note>
            Anf. 12 HANS WALLMARK (M)
          </note>
          <note>
            Anf. 13 Försvarsminister PETER HULTQVIST (S)
          </note>
          <note>
            Anf. 14 HANS WALLMARK (M)
          </note>
          <note>
            Anf. 15 Försvarsminister PETER HULTQVIST (S)
          </note>
          <note>
            Anf. 16 HANS WALLMARK (M)
          </note>
          <note>
            Anf. 17 Försvarsminister PETER HULTQVIST (S)
          </note>
          <note>
            § 6 Svar på interpellation 2015/16:744 om tillgång till fordon
            för de svenska krigsförbanden
          </note>
          <note>
            Anf. 18 Försvarsminister PETER HULTQVIST (S)
          </note>
          <note>
            Anf. 19 MIKAEL OSCARSSON (KD)
          </note>
          <note>
            Anf. 20 Försvarsminister PETER HULTQVIST (S)
          </note>
          <note>
            Anf. 21 MIKAEL OSCARSSON (KD)
          </note>
          <note>
            Anf. 22 Försvarsminister PETER HULTQVIST (S)
          </note>
          <note>
            § 7 Svar på interpellation 2015/16:726 om kassaregister
          </note>
          <note>
            Anf. 23 Finansminister MAGDALENA ANDERSSON (S)
          </note>
          <note>
            Anf. 24 ULF BERG (M)
          </note>
          <note>
            Anf. 25 Finansminister MAGDALENA ANDERSSON (S)
          </note>
          <note>
            Anf. 26 ULF BERG (M)
          </note>
          <note>
            Anf. 27 Finansminister MAGDALENA ANDERSSON (S)
          </note>
          <note>
            Anf. 28 ULF BERG (M)
          </note>
          <note>
            Anf. 29 Finansminister MAGDALENA ANDERSSON (S)
          </note>
          <note>
            § 8 Svar på interpellation 2015/16:704 om ökat konsumentskydd
            vid kroppsbehandlingar
          </note>
          <note>
            Anf. 30 Statsrådet GABRIEL WIKSTRÖM (S)
          </note>
          <note>
            Anf. 31 JESSIKA ROSWALL (M)
          </note>
          <note>
            Anf. 32 Statsrådet GABRIEL WIKSTRÖM (S)
          </note>
          <note>
            Anf. 33 JESSIKA ROSWALL (M)
          </note>
          <note>
            Anf. 34 Statsrådet GABRIEL WIKSTRÖM (S)
          </note>
          <note>
            Anf. 35 JESSIKA ROSWALL (M)
          </note>
          <note>
            Anf. 36 Statsrådet GABRIEL WIKSTRÖM (S)
          </note>
          <note>
            § 9 Bordläggning och beslut om förlängd motionstid
          </note>
          <note>
            § 10 Anmälan om interpellation
          </note>
          <note>
            § 11 Anmälan om frågor för skriftliga svar
          </note>
          <note>
            § 12 Anmälan om skriftliga svar på frågor
          </note>
          <note>
            § 13 Kammaren åtskildes kl. 12.37.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
